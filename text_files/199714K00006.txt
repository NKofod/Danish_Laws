Nr BTL 6 Betænkning over Forslag til lov om ændring af lov om dagpenge ved sygdom  

 eller fødsel (Dagpenge til forældre med alvorligt syge børn samt forlængelse  

 af arbejdsgiverperioden m.v.)   

 Nr L 6 1997-98. 1. samling Afgivet af Socialudvalget Afgivet: 19971113 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt eller vil  

 besvare skriftligt inden 2. behandling.
 Nogle af udvalgets spørgmål og socialministerens svar herpå er optrykt som  

 bilag til betænkningen.
 Der er af socialministeren og et mindretal stillet ændringsforslag, hvorom  

 henvises til de ledsagende bemærkninger.
 Mindretallets ændringsforslag om deling af lovforslaget er tiltrådt af det  

 øvrige udvalg.
Herefter indstiller et flertal (Venstres, Det Konservative  

 Folkepartis, Fremskridtspartiets og Centrum-Demokraternes medlemmer af  

 udvalget) det under A nævnte lovforslag til  vedtagelse med de dertil  

 stillede ændringsforslag og det under B nævnte lovforslag til  

forkastelse ved 3. behandling.
Flertallet vil stemme imod de under nr.  

 4-9 stillede ændringsforslag.
Flertallet mener, at socialministerens ændringsforslag om at indføre et  

 sygedagpengebidrag på 325 kr. pr. fuldtidsansat er endnu et af en række  

 tiltag, der pålægger erhvervslivet øgede omkostninger i 1998 og fremover.
De  

 øgede omkostninger, som et folketingsflertal vil påføre erhvervslivet med  

 denne nye skat på beskæftigelse, vil forringe de danske virksomheders  

 muligheder for at konkurrere med udenlandske virksomheder.
De dårligere  

 konkurrencevilkår vil forringe de danske virksomheders afsætningsmuligheder  

 på både hjemmemarkedet og de udenlandske markeder.
Dette kan ikke undgå at få  

 negative konsekvenser for beskæftigelsen i den private sektor og for  

 virksomhedernes muligheder for fortsat at kunne medvirke til en positiv  

 udvikling af det rummelige arbejdsmarked.
Fordi skatten fastsættes som en  

 fast afgift pr. ansat, vil den samtidig i særlig grad gøre det vanskeligt at  

 fastholde de svage grupper på arbejdsmarkedet.
Forslaget er tillige et dårligt signal i forhold til de forestående  

 overenskomstforhandlinger i starten af 1998. Arbejdsmarkedets parter har ved  

 de seneste overenskomster indgået aftaler om forbedringer af  

 sygelønsordningerne i tillid til, at den hidtidige deling af udgifterne til  

 sygedagpenge ville blive opretholdt.
Det er desuden et dårligt udgangspunkt  

 for overenskomstforhandlingerne, fordi spillerummet for overenskomstaftalerne  

 beskæres yderligere, et spillerum, der i forvejen er så snævert, at denne  

 yderligere beskæring vil gøre det vanskeligt at opnå et fornuftigt  

 overenskomstresultat.
De nye omkostninger vil ikke bidrage til at løse de problemer i  

 sygedagpengesystemet, der har ført til kraftigt voksende offentlige udgifter  

 til sygedagpenge.
Regeringen har selv talrige gange påpeget, at de voksende  

 udgifter skyldes flere langtidssyge, samt at stadig flere ledige sygemelder  

 sig.
Dette er forhold, som det ligger uden for virksomhedernes rækkevidde at  

 påvirke.
Derfor er der ingen fornuftige begrundelser for, at virksomhederne  

 pålægges nye byrder, som det er tilfældet med denne nye skat på privat  

 beskæftigelse.
Lovforslaget kan derfor alene tages som et udtryk for  

 regeringens manglende vilje til at gribe fat i problemerne.
Fremfor at søge  

 at bringe udgifterne under kontrol pynter man på statens udgifter ved at  

 udskrive en ny skat på det private erhvervsliv.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller både det  

 under A og B nævnte lovforslag til vedtagelse  med de stillede  

 ændringsforslag.
 Et mindretal inden for mindretallet (Enhedslistens medlem af udvalget)  

 understreger, at Enhedslisten arbejder for, at der udvikles en mindre  

 bureaukratisk og almen ordning, hvor alle arbejdsgivere bliver pålagt en  

 sygeafgift pr. ansat, der dækker udgifterne til sygedagpenge for ansatte i  

 den private sektor.
 Det vil sige, at også de nuværende 14 dage, som finansieres ved forsikring  

 eller ved egenbetaling, i princippet skal finansieres ved denne almene  

 sygeafgift.
 Det er ikke mindretallets opfattelse, at arbejdsgiverne med den  

 foreliggende 325 kr.s afgift samt de eksisterende frivillige  

 forsikringsordninger dækker den faktiske udgift, som de påfører samfundet og  

 borgerne.
 Det foreliggende lovforslag er et skridt i den rigtige retning.  

 Mindretallet ser derfor frem til en videreudvikling af ovenstående princip.
 I mindretallets forudsætning for at stemme for lovforslaget indgår også  

 den fortolkning af § 22, som fremgår af ministerens svar på spørgsmål 1 og 36  

 vedrørende 6-måneders- grænsen.
Enhedslisten går i øvrigt ind for, at der indføres en ret til sygedagpenge  

 til personer med alvorligt syge børn og til personer, som ønsker at pleje  

 døende familiemedlemmer.
I dag er dette kun muligt, hvis arbejdsgiveren siger  

 god for det.
Æ n d r i n g s f o r s l a g Af et mindretal (FP), tiltrådt af et flertal (det øvrige  

 udvalg):
a Ændringsforslag om deling af lovforslaget 1) Lovforslaget deles i to lovforslag med følgende titler og  

 indhold:
 A. »Forslag til lov om ændring af lov om dagpenge ved sygdom  

 eller fødsel. (Dagpenge til forældre med alvorligt syge børn m.v.)»  

 omfattende § 1, indledningen, nr. 4, 9-11, § 2 og § 3, stk. 3.
 B. »Forslag til lov om ændring af lov om dagpenge ved sygdom  

 eller fødsel. (Forlængelse af arbejdsgiverperioden)» omfattende § 1,  

 indledningen, nr. 1-3, 5-8, 12 og 13, og § 3, stk. 1 og 2.
b Ændringsforslag til det under A nævnte lovforslag Af socialministeren, tiltrådt af udvalget:
Til titlen 2) I titlen indsættes efter »fødsel« ordene: »og  

 lov om arbejdsmarkedsfonde«.
Til § 2 3) I nr. 1 ændres »stk. 4« til: »stk.  

 5«, og det foreslåede § 8, stk. 5, benævnes § 8, stk. 6.
c Ændringsforslag til det under B nævnte lovforslag Af socialministeren, tiltrådt af et mindretal (S, SF, RV og  

 EL):
Til titlen 4) Undertitlen affattes således:
 »(Private arbejdsgiveres medfinansiering af statens udgifter til  

 sygedagpenge)».
Til § 1 5) Nr. 1 udgår.
 6) Nr. 3 udgår.
 7) Efter nr. 6 indsættes som nyt nummer:
 »01. I § 25 indsættes efter stk. 4 som nye stykker:
»Stk. 5. Private arbejdsgivere indbetaler til medfinansiering  

 af statens udgifter til sygedagpenge et årligt beløb, der for 1998 udgør 325  

 kr. pr. fuldtidsansat.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Beløbet  

 afrundes til nærmeste hele kronebeløb.
 Stk. 6. Bidraget efter stk. 5 opkræves ved modregning i  

 kompensationsbeløbet efter § 17 a i lov om Arbejdsmarkedets Tillægspension.
Stk. 7. Bidraget beregnes af Arbejdsmarkedets Tillægspension på  

 grundlag af de samlede bidrag til Arbejdsmarkedets Tillægspension, som er  

 modtaget fra arbejdsgiverne i de 3-måneders-perioder, der gælder for  

 beregning af kompensationsbeløbet.«» 8) Nr. 7 udgår.
Til § 3 9) Efter stk. 2 indsættes som nyt stykke:
»Stk. 3. I 1998 sker modregning af arbejdsgiverbidrag efter §  

 25, stk. 5, første gang ved modregning i ATP-kompensationen på grundlag af  

 ATP-bidrag i perioden 23. februar-22. maj 1998.« B e m æ r k n i n g e r Til nr. 1 Mindretallet foreslår en deling af lovforslaget, således at det bliver  

 muligt at tage særskilt stilling til lovforslagets enkelte dele.
Til nr. 2 Ændringsforslaget er af redaktionel karakter.
Til nr. 3 Ændringsforslaget er af rent teknisk karakter og skyldes ændringen af  

 loven om arbejdsmarkedsfonde, jf. lov nr. 803 af 24. oktober 1997.
Til nr. 4 Den foreslåede ændring af lovforslagets titel skyldes fremsættelsen af et  

 ændringsforslag, hvorefter den foreslåede forlængelse af den periode, de  

 private arbejdsgivere skal betale dagpenge i, udgår.
Til nr. 5-8 Som led i regeringens bestræbelser på at formindske statens udgifter til  

 sygedagpenge er det foreslået, at arbejdsgiverperioden ændres fra 2 uger til  

 3 uger.
Samtidig skulle de private forsikrede arbejdsgivere efter forslaget  

 have mulighed for at vælge, om de selv ville afholde udgiften til  

 sygedagpenge i de to første dage eller betale en højere præmie til  

 forsikringsordningen.
Med det foreliggende ændringsforslag udgår disse  

 forslag.
Med henblik på at det i lovforslaget nævnte statslige provenu forbliver  

 uændret, foreslås det, at det mindre provenu ved at undlade at forlænge  

 arbejdsgiverperioden samt ændringen i forsikringsordningen for mindre private  

 arbejdsgivere i stedet tilvejebringes gennem et fast kronebidrag fra alle  

 private arbejdsgivere.
Beløbet foreslås opkrævet gennem modregning i  

 kompensationsbeløbet efter loven om Arbejdsmarkedets Tillægspension.
Til nr. 9 Ved ændringsforslaget vil det direkte komme til at fremgå, at  

 arbejdsgiverbidraget skal beregnes på samme måde efter samme principper, som  

 allerede er gældende, for så vidt angår de private arbejdsgiveres bidrag til  

 dækning af de kommunale sygedagpengemyndigheders indbetaling af ATP-bidrag,  

 jf. lovens § 30, stk. 3.
Jørn Pedersen (S) Else Marie Mortensen (S) Jan Petersen (S) Peder Sass  

 (S) Grete Schødts (S) Villy Søvndal (SF) fmd.
Bjørn Elmquist  

 (RV) Bruno Jerup (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens  

 Jørgensen (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
Bilag To af udvalgets spørgsmål til socialministeren og dennes svar  

 herpå Spørgsmål 37:
Hvorfor reguleres regeringens nye sygeskat på 325 kr. pr. fuldtidsansat  

 med satsreguleringsprocenten og ikke i forhold til udviklingen i  

 sygedagpengeudgiften? Svar:
 De private arbejdsgiveres medfinansiering reguleres på samme måde som det  

 maksimale dagpengebeløb, jf. lovens § 9, stk. 2.
 Spørgsmål 38:
Er den valgte reguleringsmetode udtryk for, at regeringen ikke agter at  

 nedsætte beløbet, hvis sygedagpengeudgifterne igen måtte falde? Svar:
 En nedsættelse indgår ikke for tiden i regeringens overvejelser.
 Der henvises endvidere til svaret på spørgsmål 37.
