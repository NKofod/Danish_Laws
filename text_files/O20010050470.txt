Resumé  



  

 Et dagblad bad Undervisningsministeriet om aktindsigt i indberetninger om  

 standpunktskarakterer og prøvekarakterer fra grundskolerne.
Ministeriet  

 afslog  

 anmodningen med henvisning til at indberetningerne var til statistisk brug,  

 og  

 at oplysningerne ikke var et led i en administrativ sagsbehandling.
Endvidere  

 henviste ministeriet til at dele af indberetningerne indeholdt oplysninger om  

 enkeltpersoners private forhold.
Efter ombudsmandens opfattelse havde Undervisningsministeriet  

 ikke hjemmel i offentlighedslovens § 4, stk. 1, 1. pkt., og § 10, nr. 5, til  

 at  

 afslå anmodningen om aktindsigt.
Ombudsmanden mente det var usikkert i  

 hvilket  

 omfang oplysningerne kunne henføres til bestemte personer.
Ombudsmanden  

 pegede  

 på muligheden for at anonymisere de identificerbare oplysninger.
Herudover  

 mente ombudsmanden at Undervisningsministeriet burde have overvejet om der  

 kunne gives meroffentlighed.
 Ombudsmanden henstillede at ministeriet traf en ny afgørelse.  

 (J.nr. 2001-0057-701).
Aktindsigt i grundskolernes karaktergivning Et dagblad, A, indgav ved  

 brev af 31. oktober 2000 anmodning om aktindsigt til  

 Undervisningsministeriet,  

 Institutionsstyrelsen.
Dagbladet skrev bl.a.:
 I henhold til lov om  

 offentlighed i forvaltningen skal (A) hermed bede om indsigt i alle  

 grundskolers  

 indberetning af sidste standpunktskarakterer og eventuelle prøvekarakterer  

 for  

 samtlige elever på 9. og 10. klassetrin samt sidste standpunktskarakterer og  

 prøvekarakterer for de elever på 8. klassetrin, der har aflagt prøve i  

 håndarbejde, sløjd og/eller hjemkundskab.
For de indberetninger, der  

 foregår via Kommunedata eller via Århus Kommune eller evt. på anden vis sker  

 i  

 elektronisk form, ønsker vi kun data uden personhenførbare oplysninger.
Data  

 kan også  om nødvendigt af hensyn til personbeskyttelsen   

 afleveres som  

 summerede oplysninger med karaktergennemsnit og antal elever for hver klasse  

 og  

 fag i hver skole.
 For de indberetninger, der  

 sker på papir, peger vi ligeledes på, at man kan fjerne de personhenførbare  

 oplysninger  

  det er kun skole, fag og karakterer, vi er interesserede i.
 Anmodningen drejer sig først  

 og fremmest om skoleafslutningen sommeren år 2000. Men vi vil gerne allerede  

 nu  

 oplyse om vor interesse for at se data for tidligere år.
 Ifølge lov om offentlighed i  

 forvaltningen § 10, stk. 5 er der ikke indsigt i materiale, der  

 tilvejebringes  

 som grundlag for udarbejdelse af offentlig statistik eller videnskabelige  

 undersøgelser.
 Efter vor opfattelse dækker  

 det ikke de omtalte oplysninger.
Ifølge bekendtgørelse nr.  

 495 af 31. maj 2000, § 50 sender lederen af skolen umiddelbart efter prøverne  

 indberetning om disse karakterer til Undervisningsministeriet enten i form af  

 kopi af prøveprotokoller eller ved overførsel af data fra et edb-system, der  

 opfylder de krav, der er fastsat af Undervisningsministeriet.
I den  

 forbindelse  

 er intet nævnt om, at hensigten med denne indberetning udelukkende er  

 statistisk bearbejdning.
Efter vor opfattelse er der i lige så høj grad tale  

 om  

 en administrativ kontrolvirksomhed med skolernes karaktergivning, der derfor  

 er  

 underlagt aktindsigt.
Og for det synspunkt taler desuden, at der ikke for  

 nylig  

 er udarbejdet nogen offentlig statistik på basis af disse data.
For at lette vort arbejde  

 vil vi bede om, at data  hvor de findes elektronisk  bliver  

 leveret som en  

 edb-fil i et standard-format, for eksempel excel eller access. Ministeriet afslog i brev af  

 12. december 2000. Ministeriet henviste til følgende:
 Anmodningen vedrører  

 indberetninger i 1999 fra samtlige offentlige og private grundskoler, der har  

 foretaget indberetning i medfør af § 50 i bekendtgørelse nr. 495 af 31. maj  

 2000 om folkeskolens afsluttende prøver mv. og karaktergivning i folkeskolen.
 Omkring en tredjedel af  

 disse indberetninger består i fotokopier af prøveprotokoller, der indeholder  

 elevernes navne og cpr. nr. sammenstillet med karakter-, klasse- og  

 skoleoplysninger.
 De øvrige indberetninger  

 foreligger i form af et elektronisk register, der dannes via Kommunedatas  

 indberetningssystem og som indeholder de samme oplysninger som de kopierede  

 prøveprotokoller, bortset fra at oplysninger om elevernes navn og cpr. nr. er  

 reduceret til oplysninger om elevernes køn.
Indberetningerne tilgår  

 ministeriet til opbevaring med henblik på eventuel senere udarbejdelse af  

 offentlig statistik eller anden brug herunder til eventuel brug for  

 sagsbehandling.
Indberetningerne for 1995-1999 har hverken været anvendt til  

 administrativ sagsbehandling eller til udarbejdelse af offentlig statistik.  

 Der  

 foreligger heller ikke fra andre år eksempler på, at indberetningerne har  

 været  

 anvendt til sagsbehandling bortset fra, at kopierede prøveprotokoller i  

 enkelte  

 tilfælde har været anvendt til at rekonstruere bortkomne prøvebeviser.
Det er derfor  

 Undervisningsministeriets opfattelse, at indberetningerne ikke er dokumenter,  

 der er indgået til eller oprettet af ministeriet som led i en administrativ  

 sagsbehandling i forbindelse med ministeriets virksomhed som overordnet  

 myndighed på grundskoleområdet.
Indberetningerne er derfor ikke omfattet af  

 adgangen  

 til aktindsigt efter offentlighedsloven, jf. lovens § 4, stk. 1, 1. pkt. smh.  

 med § 5, stk. 2.
 Særligt bemærkes, at dette  

 forhold ikke findes at være påvirket af, at ministeriet som en tjenesteydelse  

 mod betaling har stillet en statistisk bearbejdning af visse data fra de  

 nævnte  

 indberetninger til rådighed for to studerendes udarbejdelse af et i  

 dagspressen  

 omtalt speciale om analyse af 30 danske skolevæsener.
 Dette materiale er  

 tilvejebragt som grundlag for videnskabelige undersøgelser og derfor omfattet  

 af undtagelsen fra retten til aktindsigt i medfør af bestemmelsen i  

 offentlighedslovens § 10, nr. 5.
 Endelig skal vi for  

 fuldstændighedens skyld gøre opmærksom på, at prøveprotokollerne i den form,  

 hvori de foreligger på de offentlige skoler formentlig må anses for omfattet  

 af  

 bestemmelsen i offentlighedslovens § 4 om dokumenter, der principielt er  

 omfattet af retten til aktindsigt, men at protokollernes indhold medfører, at  

 oplysningerne i protokollerne er undtaget fra retten til aktindsigt i medfør  

 af  

 bestemmelsen i offentlighedslovens § 12, stk. 1, nr. 1, om enkeltpersoners  

 private forhold.
Afgørelse i sager om  

 aktindsigt i prøveprotokoller skal principielt træffes af den enkelte skole,  

 jf. offentlighedslovens § 15, stk. 1, 2. pkt. Det materiale A bad om  

 aktindsigt i, indberettes af skolelederne i medfør af § 50 i bekendtgørelse  

 nr.  

 495 af 31. maj 2000. Bestemmelsen har følgende ordlyd:
  

  

 § 50.  

  

 Umiddelbart efter prøverne sender lederen af skolen  

 indberetning om sidste standpunktskarakterer og eventuelle prøvekarakterer  

 for  

 samtlige elever på 9. og 10. klassetrin samt sidste standpunktskarakterer og  

 prøvekarakterer for de elever på 8. klassetrin, der har aflagt prøve i  

 håndarbejde,  

 sløjd og/eller hjemkundskab.
Indberetningen sendes til  

 Undervisningsministeriet  

 enten i form af kopi af prøveprotokoller eller ved overførsel af data fra et  

 edb-system, der opfylder de krav, der er fastsat af  

 Undervisningsministeriet. Bekendtgørelsen afløste  

 bekendtgørelse nr. 639 af 21. juli 1995 som i § 50 indeholdt en tilsvarende  

 bestemmelse.
Bekendtgørelsen er udstedt  

 bl.a. i henhold til § 14, stk. 8, i folkeskoleloven.
Denne bestemmelse har  

 følgende ordlyd:
Stk. 8.  

 Undervisningsministeren fastsætter regler om kravene i de enkelte fag ved  

 prøverne, om indstilling til prøverne, om prøvernes afholdelse, om bedømmelse  

 og karaktergivning og om afgangsbevisernes udformning og opbevaring. I et brev af 3. januar 2001  

 klagede A til mig over ministeriets afslag.
A anførte bl.a.:
Ministeriet skriver, at  

 indberetningerne tilgår ministeriet til opbevaring med henblik på eventuel  

 senere udarbejdelse af statistik eller anden brug herunder til eventuel  

 sagsbehandling.
Ministeriet skriver selv, at indberetningerne ikke har været  

 anvendt til statistik i årene 1995-1999, ligesom man noterer, at der kun har  

 været tale om sagsbehandling i enkelte tilfælde.
 Det fremgår ikke af  

 ministeriets svar, om der har været statistisk bearbejdelse af materialet i  

 år  

 og heller ikke i præcist hvilket omfang, der er tale om sagsbehandling af  

 indberetningerne, for eksempel til rekonstruktion af bortkomne prøvebeviser.
Efter vor opfattelse fremgår  

 det ikke af bekendtgørelse nr. 495 af 31. maj 2000, at indberetningerne  

 udelukkende sker for at kunne foretage en statistisk bearbejdelse.
Derfor er  

 det ikke klart, i hvor høj grad disse indberetninger sker af hensyn til en  

 eventuel administrativ sagsbehandling eller kun af statistiske årsager.
Alene  

 det, at ministeriet ikke har foretaget en eventuel sagsbehandling endnu, bør  

 ikke kunne begrunde et afslag.
 Derfor vil vi bede om, at  

 ombudsmanden særskilt vurderer, om en sådan generel bestemmelse i  

 betænkningen  

 om indberetning uden at nævne statistiske formål kan tolkes af ministeriet  

 som  

 grundlag for at afvise aktindsigt.
Ministeriet henviser desuden  

 i sin afvisning til offentlighedslovens § 5, stk. 2, der undtager registre  

 eller andre systematiserede fortegnelser.
Vi understreger, at vi ikke beder  

 om  

 selve registret, men at vi beder om bestemte data.
Vi foretrækker  

 selvfølgelig  

 at få dem på den mest enkle måde, men kan det ikke være anderledes, vil vi  

 foretrække en udskrift af de relevante oplysninger.
Og alene det, at dele af  

 data er registerbaserede, bør ikke begrunde et afslag.
I den forbindelse  

 henviser vi særskilt til ombudsmandens vurdering i en tidligere sag med J.nr.  

 1996-1851-201 SH.
Endelig henviser ministeriet  

 til, at protokollerne bør undtages aktindsigt, fordi de indeholder  

 oplysninger  

 om enkeltpersoners private forhold.
I den forbindelse vil vi anmode om  

 ombudsmandens vurdering af, om vor anmodning, der peger på, at man kan fjerne  

 de personhenførbare oplysninger og udtrykkeligt understreger, at det kun er  

 skole, fag og karakterer, vi er interesserede i, kan afvises med hensynet til  

 at beskytte enkeltpersoners forhold.
Til slut henviser  

 ministeriet til, at det er den enkelte skole, der bør træffe afgørelsen.
Her  

 henvises til offentlighedslovens § 15, hvormed indirekte må forstås, at disse  

 indberetninger ifølge ministeriets egen opfattelse ikke indgår i en sag,  

 hvori  

 der er eller vil blive truffet afgørelse.
Dette afslag henviser dermed  

 indirekte til, at der efter ministeriets opfattelse ikke er tale om en  

 administrativ sagsbehandling af karakterindberetningerne.
Efter vor  

 opfattelse  

 bygger det på en snæver vurdering af sagsbegrebet, som ikke svarer til  

 virkeligheden  

 i vore dages it-samfund.
 Her vil den type oplysninger  

 normalt blive gjort genstand for analyser og udsøgning af de skoler, der  

 ligger  

 meget højt eller meget lavt i karaktergivning, hvorefter der vil kunne ske en  

 sagsbehandling eller efterfølgende kontrol.
 Derfor vil vi bede om  

 ombudsmandens vurdering af, om denne type indberetninger er at forstå som en  

 sag i ministeriet.
 Endelig vil vi pege på, at  

 hensynet til meroffentlighed bør overvejes i sager af denne type, hvis  

 ombudsmanden på et af de andre punkter når frem til, at indberetningerne bør  

 undtages for aktindsigt.
To studerende har analyseret  

 30 danske skolevæsener og kunnet konstatere, at der er meget stor spredning i  

 karaktergennemsnit fra skole til skole.
Generelt er der efter vor opfattelse  

 en  

 ualmindelig udstrakt lukkethed om, hvad der sker i skolerne, og hvor man i et  

 misforstået ønske om at beskytte lærere og de enkelte skoler ikke vil give  

 befolkningen indsigt i forhold, der kan sammenligne skolerne på tværs.
Meget  

 andet end karaktergivningen er relevant i den sammenhæng.
Men helt generelt  

 er  

 det svært at trænge ind i den slags oplysninger.
Her er der tale om  

 nogenlunde  

 samme slags lukkethed, som der eksisterede i den offentlige sektor for 40 år  

 siden. I den anledning indhentede  

 jeg en udtalelse af 22. marts 2001 fra Undervisningsministeriet.
Ministeriet  

 skrev bl.a.:
For så vidt angår de edb‑registrerede  

 karakterindberetninger har oplysningerne i en årrække ikke været anvendt til  

 statistisk bearbejdning eller til administrativ sagsbehandling.
Oplysningerne  

 kan i øvrigt ikke anvendes til rekonstruktion af prøvebeviser, idet de udover  

 fag og karakter kun indeholder oplysninger om skolekode, elevens klasse samt  

 elevens køn.
Undervisningsministeriets  

 statistik‑ og informationskontor har dog den 20. marts 2001 til Den  

 Konservative Pressetjeneste, Christiansborg leveret en tabel: Landsgennemsnit  

  9. kl. afgangsprøve, 1998/99 og 1999/00, fordelt på fagene dansk,  

 engelsk,  

 tysk, fransk, matematik og fysik/kemi.
Denne enkeltstående tabel er  

 udarbejdet  

 på grundlag af registret.
En omtrent tilsvarende tabel med gennemsnit for  

 Jylland og Hovedstadsområdet er udarbejdet for året 1993/94 til brug for  

 besvarelse den 14. november 1995 af skrivelse af 24. oktober 1995 (alm. del.  

   

 bilag 50) fra Folketingets Uddannelsesudvalg til undervisningsministeren.
Kilden til oplysningerne er  

 skolernes prøveprotokoller.
Ca. 1/3 af skolerne indsender kopier af  

 prøveprotokollerne i stedet for at indberette elektronisk.
Disse kopier  

 indeholder den enkelte elevs fulde navn samt cpr-nr. i kombination med  

 karakterangivelser mv.
Heller ikke disse kopier har så vidt vides i de senere  

 år været anvendt til konkret sagsbehandling.
 Klageren bestrider, at  

 ministeriet kan undtage karakterindberetningerne fra aktindsigt med  

 henvisning  

 til offentlighedslovens § 4, stk.1, 1. pkt. smh. med § 5, stk. 2. Klageren  

 henviser herved til ombudsmandens vurdering i en tidligere sag, der er  

 gengivet  

 i beretningen for 1998, side 88ff*.
I den pågældende sag lagde  

 ombudsmanden til grund, at ministeriernes regnskabsdata, der var registreret  

 i  

 Økonomistyrelsens regnskabssystem, indgik som et helt centralt element i  

 styrelsens arbejde med at administrere de enkelte ministeriers  

 regnskabsaflæggelse.
Det var ombudsmandens opfattelse, at disse data måtte  

 antages  

 at blive undergivet en sådan bearbejdning i Økonomistyrelsen, at de ikke  

 kunne  

 undtages fra aktindsigt under henvisning til offentlighedslovens § 4, stk. 1,  

 1. pkt.
Udtalelsen indeholder i  

 øvrigt en henvisning til en sag fra 1995, hvor der også indgik spørgsmål om  

 afgrænsningen af begrebet administrativ sagsbehandling.
Sagen er  

 gengivet i  

 Folketingets Ombudsmands beretning for 1995, side 132ff*, hvor det bl.a. er  

 anført, at bestemmelsen efter ombudsmandens opfattelse kun udeholder  

 dokumenter, som ikke er tillagt eller kan tillægges betydning for  

 myndighedens  

 administrative virksomhed på området.
Det skal med andre ord typisk være  

 dokumenter, hvis indhold er myndighedens almindelige løbende administrative  

 virksomhed helt uvedkommende. Det er Undervisningsministeriets  

 opfattelse, at de nævnte karakterindberetninger opfylder disse krav til  

 dokumenter, der kan udeholdes.
Vi skal herom især henvise til følgende:
·  

  

 	  

 Indberetningerne kan ikke anvendes til  

 konkret sagsbehandling vedr. elever og deres prøvebeviser ·  

  

 	  

 Ministeriets tilsynsopgaver i forhold til  

 de enkelte skolers og kommunalbestyrelsers varetagelse af opgaver i henhold  

 til  

 folkeskoleloven varetages ikke og kan ikke varetages med en sådan intensitet,  

 at karakterindberetningerne indgår i administrativ sagsbehandling hermed ·  

  

 	  

 Ministeriets myndighedsopgaver med hensyn  

 til folkeskolens afsluttende prøver omfatter ikke kompetence til at træffe  

 afgørelser eller behandle klagesager mv. af en art, hvor  

 karakterindberetningerne  

 bliver tillagt eller kan tillægges betydning for opgavevaretagelsen ·  

  

 	  

 Indberetningerne er som nævnt faktisk  

 igennem en årrække kun anvendt i to tilfælde, som derfor ikke kan siges at  

 vedrøre den almindelige løbende administrative virksomhed.
Heraf er det  

 seneste  

 tilfælde endog af en karakter, som nærmere kan betegnes som en utilsigtet  

 serviceydelse end som et udslag af myndighedsudøvelse.
 Klageren argumenterer  

 dernæst for, at ministeriet ikke kan afslå aktindsigt med henvisning til  

 offentlighedslovens  

 § 12, stk. 1, nr. 1 om enkeltpersoners personlige forhold, idet han kun har  

 ønsket oplysningerne meddelt på en måde, der udelukker at oplysningerne er  

 personhenførbare.
 Hertil bemærker ministeriet,  

 at det er almindeligt antaget, at der ikke er nogen pligt for myndigheden til  

 at give aktindsigt i anonymiseret form ved at ekstrahere fra et dokument, som  

 i  

 øvrigt måtte være omfattet af retten til aktindsigt.
Til klagerens bemærkninger  

 om ministeriets henvisning til, at den enkelte skole efter omstændighederne  

 vil  

 skulle træffe afgørelse om aktindsigt i skolens dokumenter, jf. § 15, kan vi  

 oplyse, at prøvernes afholdelse og udstedelsen af prøvebeviser er  

 administrative opgaver, der henhører under de enkelte skoler.
Ministeriet kan  

 ikke generelt vurdere, om skolerne i den forbindelse er i besiddelse af  

 oplysninger, hvori der på begæring skal gives aktindsigt, eller om skolerne  

 ønsker at yde meroffentlighed.
 Endelig bemærkes, at de af  

 klageren begærede oplysninger, såfremt ministeriets begrundelse for  

 afgørelsen  

 ikke kan tiltrædes, i hvert fald vil være undtaget fra retten til aktindsigt  

 i  

 medfør af offentlighedslovens § 10, nr. 5 om materiale, der tilvejebringes  

 som  

 grundlag for udarbejdelse af offentlig statistik, idet vi bemærker, at de  

 omtalte eksempler på anvendelse af de pågældende data alene vedrører  

 udarbejdelse af statistik i form af landsgennemsnit eller  

 landsdelsgennemsnit.
På baggrund af sagen  

 overvejes det ved en kommende revision af bekendtgørelse nr. 495 af 31. maj  

 2000 at ophæve bestemmelserne i § 50 om indberetning til ministeriet om  

 prøvernes udfald. I en anden sag (min sag  

 j.nr. 2000-3306-701) har jeg indledt en undersøgelse i anledning af en omtale  

 i  

 Dagbladet B.T. om en undersøgelse vedrørende karaktergennemsnit på 152 skoler  

 i  

 30 kommuner der er udarbejdet af to studerende ved Århus Universitet.  

 Studenterrapporten blev lavet på grundlag af oplysninger fra  

 Undervisningsministeriet.
Jeg har bedt ministeriet om oplysning om baggrunden  

 for ministeriets beslutning om ikke at give offentligheden adgang til  

 oplysninger på navnene på de skoler der har deltaget i undersøgelsen.
 I forbindelse med  

 undersøgelsen af sagen om de 152 skoler bad jeg ministeriet om en udtalelse  

 og  

 henviste i den forbindelse til en sag fra 1993 om undtagelse af  

 grundmateriale  

 om karakterer på gymnasieskoler.
 Undervisningsministeriet  

 svarede i et brev af 12. december 2000 og oplyste bl.a.:
Af ombudsmandens udtalelse  

 i den pågældende sag, jf. skrivelse af 25. marts 1994 (j.nr. 1993-2004-701  

 BM)  

 fremgår, at de pågældende oplysninger var omfattet af undtagelsesbestemmelsen  

 i  

 offentlighedslovens § 10, nr. 5, om statistisk grundmateriale, men at de  

 pågældende skoler, som oplysningerne hidrørte fra, ville være forpligtede til  

 at tage stilling til en eventuel anmodning om aktindsigt, hvilket ministeriet  

 burde have givet vejledning om.
Sagen gav anledning til et  

 lovgivningsinitiativ,  

 hvorefter det blev forbudt at oplyse karaktergennemsnit for de enkelte  

 gymnasieskoler, jf. § 4, stk. 2, i bekendtgørelse nr. 820 af 4. november 1999  

 af lov om gymnasiet m.v.
Den nævnte bestemmelse lyder  

 således: Oplysninger om karaktergennemsnit for fag, hold eller samtlige  

 eksaminer på en skole eller grupper af skoler, bortset fra landsgennemsnit,  

 er  

 fortrolige, jf. dog stk. 4.
Bestemmelsen i § 2, stk. 4 går ud på, at  

 uanset  

 bestemmelserne i stk. 2, kan Danmarks Evalueringsinstitut forlange disse  

 oplysninger  

 udleveret til brug for evalueringer.
 § 4, stk. 3, er sålydende:  

 Oplysninger som nævnt i stk. 2 er ikke undergivet aktindsigt efter lov  

 om  

 offentlighed i forvaltningen.
 Ændringsloven, jf. lov nr.  

 444 af 14. juni 1995, indeholdt tilsvarende ændringer for så vidt angår  

 hf‑loven.
 Af bemærkningerne til  

 lovforslaget fremgik bl.a.:
 Forslaget skal ses i  

 sammenhæng med, at det nøgne karaktergennemsnit ved studentereksamen ikke kan  

 ses uden sammenhæng med en række forhold uden for gymnasiets indflydelse,  

 herunder hvor stor en del af en ungdomsårgang i det geografiske område, der  

 søger gymnasiet, elevernes sociale baggrund og deres uddannelsesmæssige  

 forudsætninger ved starten af gymnasieuddannelsen.
En stærk fokusering på  

 elevernes karakterer og skolens samlede karaktergennemsnit vil medføre en  

 tendens til en nedprioritering af vigtige sider af skolens virksomhed, der  

 ikke  

 umiddelbart bidrager til at højne karakterniveauet.
En offentliggørelse af  

 karaktergennemsnit i et system, som det kendes fra England, hvor skolerne  

 offentliggøres i nummerorden afhængig af karaktergennemsnit, vil endvidere  

 medføre en radikal ændring af det bestående eksamenssystem.
Der kan således  

 vanskeligt  

 i et sådant konkurrencesystem opretholdes en ordning, hvor lærerne medvirker  

 ved karakterfastsættelsen, og hvor alle lærere fungerer som censorer ved  

 mundtlig eksamen på andre skoler.
 For så vidt angår de  

 offentlige institutioner bygger forslaget på den forudsætning, at den enkelte  

 elevs/studerendes karakterer og karaktergennemsnit er fortrolige og ikke  

 undergivet aktindsigt, jf. § 12, stk. 1, nr. 1, i lov om offentlighed i  

 forvaltningen.
Derimod må det antages, at  

 oplysninger om karaktergennemsnit for fag, hold eller samtlige eksaminer på  

 en  

 institution eller grupper af institutioner ikke er fortrolige efter de  

 gældende regler.
Disse oplysninger er heller ikke undtaget fra aktindsigt  

 efter  

 offentlighedslovens § 12, stk. 1, nr. 1.
Forslaget medfører, at  

 oplysninger om karaktergennemsnit  bortset fra landsgennemsnit, der  

 normalt  

 offentliggøres af Undervisningsministeriet som led i nøgletalspublikationer  

 m.v.  fremover må anses for fortrolige og omfattet af de almindelige  

 regler om  

 tavshedspligt.
Det gælder ikke alene for ansatte på den offentlige skole  

 eller  

 institution, der har udarbejdet karaktergennemsnittet, men også for ansatte  

 mv.  

 hos myndigheder, som måtte modtage disse oplysninger.
Der vil kunne foreligge  

 krænkelse af tavshedspligten, hvis oplysninger uberettiget videregives.
Det  

 bemærkes herved, at der vil være tale om en uberettiget videregivelse, hvis  

 oplysningerne videregives til journalister eller andre private  

 personer. Der er ikke foretaget  

 tilsvarende regulering i folkeskoleloven.
 I denne sag ligger også et  

 notat om anvendelse af statistik af 20. november 2000. I dette  

 notet står der  

 bl.a. følgende:
 Ministeriet har gennem mange  

 år indhentet karakteroplysningerne med forskellige formål.
Den nuværende § 50  

 optræder bl.a. i Afsluttende prøver i folkeskolen  Normer og  

 krav fra 1961.  

 Her angives det i § 23, at Umiddelbart efter endt prøve sendes  

 indberetning om  

 dens udfald, skrevet på dertil udfærdiget skema til statskonsulenten.
 Som et kuriosum skal også  

 nævnes, at i skrift af 14. april 1910 fremgår det, at privatskoler skal  

 frembringe statistisk materiale til Bearbejdelse ved Ministeriets  

 Foranstaltning.
Karakterstatistik indsamlet  

 via beskikkede censorer I henhold til  

 prøvebekendtgørelsens § 10, stk. 2 og § 24, stk. 1, beskikker  

 Undervisningsministeriet ca. 1200 censorer.
Censorerne retter dels de  

 skriftlige opgaver og udsendes desuden til skolerne i forbindelse med  

 afholdelsen af de mundtlige prøver.
Det er administrativt besluttet at  

 indsamle  

 karakterstatistik i forbindelse med de beskikkede censorers afregninger.
Skriftlig censur De beskikkede censorers  

 indberetninger indeholder følgende oplysninger:
·  

  

 	  

 Karakterfordelingsskema.
Censor angiver  

 antal karakterer fra 13‑00 for det samlede antal prøvebesvarelser, som  

 censor har rettet.
Censor angiver desuden samlet antal elever og ved  

 anvendelse  

 af computer elevernes fordeling på køn.
·  

  

 	  

 Hjælpeskema.
Skemaet angiver kun antal  

 rettede opgaver pr. skole.
Desuden giver censorerne en  

 vurdering af prøveopgavernes relevans og deres oplevelse af opgavernes  

 pædagogiske  

 funktion. (Der vedlægges kopi af indberetningsskemaerne.) Mundtlig censur ·  

  

 	  

 Evalueringsskema.
Censorerne besvarer et  

 antal spørgsmål fra fagkonsulenterne.
Disse oplysninger anvendes til en  

 kvalitativ vurdering af prøveafviklingen.
Resultater af disse kvalitative  

 vurderinger danner baggrund for evalueringshæfterne Prøver, Evaluering,  

 Undervisning.  

 Hæfterne giver forslag til eventuelle forbedringer samt gode råd og ideer til  

 undervisningen. (Der vedlægges kopier af indberetningsskemaerne.) Karakteroplysningernes anvendelse Ministeriet har i 1995 med  

 baggrund i indberetninger af prøveprotokollerne (§50) afgivet oplysninger om  

 karakterernes fordeling på geografiske regioner til Folketingets  

 Uddannelsesudvalg. (Sagen vedlægges i kopi) På grund af tekniske  

 problemer i datakontoret (DAK) har ministeriet ikke karakterdata fra  

 indsamling  

 af prøveprotokollerne i årene 95/96 -97/98.
I denne periode har  

 Grundskoleområdet derfor anvendt de af censorerne indberettede  

 karakterstatistikker  

 som grundlag for den nedenfor beskrevne pædagogiske anvendelse.
Denne praksis  

 har været anvendt frem til i dag, da karakterdata fra prøveprotokollerne  

 først  

 er tilgået Grundskoleområdet i indeværende år.
 Oplysningerne fra  

 censorindberetningerne er anvendt til følgende pædagogiske og pædagogisk  

 relaterede  

 formål:
·  

  

 	  

 intern sagsbehandling med henblik på at  

 iagttage udsving i karakterniveauet år for år ·  

  

 	  

 intern sagsbehandling med henblik på at  

 vurdere de centralt stillede skriftlige opgaver fx analyse af udsving i  

 sværhedsgrader ·  

  

 	  

 opgaveudvalgenes analyser af statistikken i  

 forhold til forberedelse af næste års opgaver ·  

  

 	  

 til diskussion og afklaring af de fælles  

 kriterier for bedømmelse ved lærer- og censorkurser ·  

  

 	  

 overvejelser om bredere  

 fagkonsulentrådgivning til enkelte skoler eller kommuner ·  

  

 	  

 opfølgning på eventuelle problemer ved brev  

 til enkeltskoler ·  

  

 	  

 overvejelser om grundlag for yderligere  

 tydeliggørelse af bestemmelserne for prøveafholdelse, bl.a. i hæftet  

 Orientering om folkeskolens afsluttende prøver eller i form af en særlig  

 Info‑skrivelse ·  

  

 	  

 til rekonstruktion af et afgangsbevis, hvis  

 det er bortkommet og ikke kommunalt kan rekonstrueres.
Indtil 1978 blev  

 karakterprotokoller afleveret til Rigsarkivet. 1979-1992 skulle skoler,  

 kommuner og amter selv aflevere. 1993  dd. har ministeriet  

 karakterprotokollerne/‑blade  

 i kopi for de karakterprotokoller, som er afleveret på papirform.
 Kommentarer om den interne pædagogiske anvendelse af karakterstatistikken:
I evalueringshæftet Prøver,  

 Evaluering, Undervisning, der udgives hvert år og udsendes til alle skoler,  

 redegøres for prøvernes forløb og afvikling med baggrund i de kvalitative  

 indberetninger.
I den forbindelse offentliggøres censorernes  

 karakterfordeling  

 på landsplan.
Endvidere er karaktererne anført i % samt i kumuleret %.
 Denne statistik anvendes af  

 opgaveudvalgene, der noterer hvordan årets prøveresultater fordeler sig.  

 Holdt  

 op mod målene for de skriftlige besvarelser giver statistikken en god og  

 nødvendig mulighed for at se, hvordan niveauet er på landsplan med henblik på  

 udarbejdelse  

 af det efterfølgende prøvesæt.
I forbindelse med  

 lærerkurser om prøverne (skoler, kommuner, amtscentre) diskuteres  

 karaktererne  

 ud fra eksempler bestående af anonymiserede besvarelser.
Formålet med  

 kurserne  

 er at opøve lærernes blik for, hvordan målene tilgodeses  og der sættes  

 fokus  

 på kompleksiteten i bedømmelsen.
Et ottetal er ikke blot et ottetal, men kan  

 opnås på forskellig måde.
 Endelig anvendes  

 karakterstatistikken til uddannelse af nye censorer og vedligeholdelsen af  

 det  

 bestående censorkorps, idet der på alle censorkurser gennemarbejdes og  

 diskuteres konkrete opgavebesvarelser.
I opgaveudvalget bruges  

 statistikkerne til at tage pejling efter de enkelte opgavers/emners egnethed  

 eller det modsatte.
At en opgave/et emne vælges af fx 40% af årgangen, er jo  

 ikke nødvendigvis et kvalitetstræk ved en opgave.
Sammenholdes mængden af  

 besvarelser med karaktererne, danner der sig et tydeligt billede af en  

 opgaves  

 succes eller det modsatte, ligesom karakterstatistikkerne kan give et  

 pejlemærke om, hvilke typer elever der vælger de enkelte emner, fx hvilke  

 typer  

 af opgaver der appellerer mest til den reflekterende, velskrivende elev,  

 hvilke  

 typer til den gode og stabile håndværker, hvilken type til den  

 elev som har  

 et meget lille skrivepotentiale, og som har problemer med det sproglige, det  

 formelle osv.
I matematik og fysik/kemi er  

 karaktererne også brugt til at se på forskel på karakterer for piger og  

 drenge.  

 Pigerne får i fysik/kemi som en tendens middelkarakterer, mens drengene får  

 både de dårligste og de bedste karakterer. Ombudsmandens udtalelse Som et led i administrativ sagsbehandling Ministeriets afslag blev truffet på grundlag af § 4, stk. 1, i  

 offentlighedsloven.
Bestemmelsen har følgende ordlyd:
  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.   Om det nærmere indhold af § 4, stk. 1, fremgår følgende af lovens forarbejder  

 (Folketingstidende 1985-86, tillæg A, sp. 210):
Bestemmelsen i stk. 1, 1. pkt. svarer i princippet til den gældende  

 lovs § 1, stk. 1. Som følge af den ændrede formulering vedrørende lovens  

 anvendelsesområde, jfr. lovforslagets § 1, stk. 1, hvorefter loven gælder for  

 al virksomhed, der udøves af den offentlige forvaltning, er stk. 1, 1. pkt.  

 sprogligt ændret fra at omfatte dokumenter i sager, der er eller har  

 været under behandling i den offentlige forvaltning: til:  

 dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
Det er præciseret i lovteksten, at adgangen til  

 aktindsigt som hidtil kun omfatter dokumenter, der undergives eller har været  

 undergivet en administrativ sagsbehandling.
 Udenfor falder således dokumenter, der blot modtages til opbevaring (f.eks. i  

 rigsarkivet), eller alene undergives rent teknisk eller lignende bearbejdning  

 (stempling, legalisering o.lign.). Tilsvarende gælder dokumenter, der er  

 sendt til en myndighed ved en åbenbar fejltagelse, når disse ikke indgår som  

 element i myndighedens afgørelsesgrundlag.
Udenfor falder endvidere andet papirmateriale som f.eks.  

 undervisningsmateriale, kort, bøger, brochurer, selv om det produceres eller  

 anvendes af offentlige myndigheder.
Indgår et sådant materiale derimod f.eks.  

 i en klagesag over den pågældende  

 myndighed, vil det normalt på dette grundlag blive omfattet af retten til  

 aktindsigt i den pågældende klagesag.
 Om dokumentbegrebets nærmere  

 afgrænsning henvises til bemærkningerne til §§ 5 og 6, samt til udvalgets  

 overvejelser side 160 ff i betænkningen.
... I betænkning nr. 857/1978,  

 s. 160, anføres bl.a. følgende om hvilke dokumenter der bør være omfattet af  

 loven:
 ...
For det første må  

 bestemmelsen  ligesom loven i almindelighed  antages at bygge på  

 en forudsætning  

 om, at dokumenter kun bliver undergivet aktindsigt efter loven, såfremt de  

 modtages af eller afsendes fra en forvaltningsmyndighed som led i en  

 administrativ  

 sagsbehandling.
Med denne begrænsning af lovens rækkevidde har det navnlig  

 været tanken at afskære aktindsigt med hensyn til dokumenter, der blot  

 opbevares eller befordres af en forvaltningsmyndighed eller alene gøres til  

 genstand for en teknisk bearbejdning af myndigheden.
Det gælder således også  

 for egentlige dokumenter, at de skal have karakter af aktstykker for at blive  

 omfattet af loven, sml. ovenfor under 1 om det beslægtede problem med hensyn  

 til andre genstande end skriftstykker i traditionel forstand.
At eksempelvis dokumenter,  

 der af private indleveres til postbesørgelse hos postvæsenet, ikke bør være  

 omfattet af loven, er da også efter udvalgets opfattelse indlysende.
Det  

 samme  

 gælder imidlertid ligeledes dokumenter, der af private indleveres til  

 opbevaring i det offentliges arkiver mv.  ofte med klausuler om  

 hemmeligholdelse i en kortere eller længere årrække.
Såfremt  

 offentlighedsloven  

 blev gjort anvendelig på private arkivalier, måtte det befrygtes, at  

 indlevering af sådanne dokumenter i en række tilfælde ville blive undladt til  

 skade navnlig for forskningen.
Heller ikke i tilfælde, hvor dokumenter alene  

 indleveres til forvaltningsmyndigheder med henblik på en teknisk eller anden  

 dermed ligestillet bearbejdning, såsom stempling, legalisering o. lign., bør  

 de  

 være undergivet aktindsigt. Adgangen til aktindsigt  

 omfatter, som det ses, kun dokumenter der er indgået til myndigheden  

 som et  

 led i administrativ sagsbehandling.
De her omhandlede oplysninger  

 indberettes  

 fra skolerne til ministeriet i medfør af § 50 i prøvebekendtgørelsen.  

 Bestemmelsen er udstedt i henhold til bl.a. folkeskolelovens § 14, stk. 8,  

 der  

 omhandler regler om hvorledes prøver skal afholdes, bedømmes og  

 karaktergives.
På denne baggrund må det  

 antages at indberetningerne er foreskrevet som et led i ministeriets  

 generelle  

 tilsyn og kontrol med at prøverne afvikles ensartet og fagligt forsvarligt.  

 Allerede af denne grund har det formodningen imod sig at de indberettede  

 oplysninger ikke skulle indgå i administrativ sagsbehandling.
Det har  

 endvidere  

 formodningen imod sig at en så omfattende indberetningsforpligtelse ikke  

 skulle  

 tjene noget administrativt formål i ministeriet.
Det ses da også af  

 ministeriets egen beskrivelse af oplysningernes art og anvendelse at  

 oplysningerne for så vidt var tænkt at skulle tjene som informationsgrundlag  

 for ministeriets styring af området.
 Dokumenterne kan derfor  

 efter min mening ikke afslås udleveret med den begrundelse at de ikke er  

 indgået som et led i administrativ sagsbehandling.
Statistisk materiale Ministeriet har også  

 påberåbt sig offentlighedslovens § 10, nr. 5, som har følgende indhold:
Materiale, der  

 tilvejebringes som grundlag for udarbejdelse af offentlig statistik eller  

 videnskabelige undersøgelser. Det er ministeriets opfattelse  

 at indberetninger i henhold til § 50 i prøvebekendtgørelsen sker til brug for  

 udarbejdelse af offentlig statistik.
Ordlyden i § 50 og hjemmelsgrundlaget  

 for  

 bekendtgørelsen peger ikke i retning af at der skulle være tale om materiale  

 til udarbejdelse af statistik.
Ministeriet har heller ikke  

 efter det oplyste brugt materialet til udarbejdelse af offentliggjort  

 statistisk  

 materiale.
Derimod er materialet nu og da blevet bearbejdet statistisk til  

 intern brug.
Bestemmelsen i § 10, nr. 5,  

 tilsigter at beskytte råmateriale der indsamles til brug for udarbejdelse af  

 videnskabelige rapporter og statistikker som offentliggøres.
Det er herved  

 forudsat at det offentliggjorte materiale ikke i sig selv afslører  

 oplysninger  

 om enkeltpersoners forhold som imidlertid vil fremgå af det underliggende  

 materiale.
 For at undtage oplysninger  

 fra aktindsigt i henhold til § 10, nr. 5, kræves således at de pågældende  

 oplysninger rent faktisk er indsamlet til brug for statistik eller  

 videnskabelige rapporter, samt derudover at det er meningen at materialet  

 efter  

 bearbejdning skal offentliggøres.
 Disse betingelser ses ikke  

 at være opfyldt, og jeg må derfor anse denne del af ministeriets afslag for  

 uberettiget.
 Det tilføjes at det blotte  

 forhold at oplysninger og dokumenter bliver undergivet statistisk eller  

 videnskabelig  

 behandling, naturligvis ikke bringer materialet ind under § 10, nr. 5. Denne  

 bestemmelse gælder for materiale som indsamles til brug for statistik eller  

 videnskabelige rapporter.
Enkeltpersoners private forhold Ministeriet har i afgørelsen  

 også henvist til at oplysningerne i prøveprotokollerne kunne tilbageholdes i  

 henhold til offentlighedslovens § 12, stk. 1, nr. 1. Bestemmelsen har  

 følgende  

 indhold:
  

  

 § 12.  

  

 Retten til aktindsigt omfatter ikke oplysninger om 1) enkeltpersoners private,  

 herunder økonomiske, forhold. Det er ikke helt klart om  

 ministeriet herved udtaler sig om hvorvidt oplysningerne kan tilbageholdes på  

 skolerne hvis en ansøgning om aktindsigt bliver indgivet her.
 Oplysninger om den enkelte  

 persons navn og den karakter der er blevet givet den enkelte elev, er efter  

 min  

 mening omfattet af § 12, stk. 1, nr. 1. I de citerede bemærkninger foran fra  

 lovforslaget om ændring af gymnasieloven i 1995 fremgår at oplysninger om  

 karaktergennemsnit ikke kunne undtages i henhold til  

 offentlighedslovens §  

 12, stk. 1, nr. 1, og at dette bl.a. var baggrunden for at lovændringen blev  

 gennemført.
 Selve gennemførelsen for  

 gymnasieområdets vedkommende af en særlig begrænsning i adgangen til  

 aktindsigt  

 i oplysninger om visse karaktergennemsnit taler efter min mening i sig selv  

 for  

 at denne type oplysninger ikke ville kunne undtages direkte i henhold til §  

 12,  

 stk. 1, nr. 1.
 I den udstrækning  

 oplysninger om karakterer kan henføres til enkeltpersoner, må de derimod  

 anses for  

 omfattet af § 12, stk. 1, nr. 1.
 Som svar på (A)s bemærkning  

 om at slette elevnavne og CPR-nr. har ministeriet anført at myndighederne  

 ikke  

 har pligt til at give aktindsigt i anonymiseret form ved at ekstrahere fra et  

 dokument der i øvrigt måtte være omfattet af retten til aktindsigt.
 Ministeriet har ret i at der  

 ikke generelt gælder en pligt for myndigheden til at anonymisere dokumenter.
I den foreliggende sag er  

 det, så vidt ses, usikkert i hvilket omfang de oplysninger der er blevet  

 anmodet om aktindsigt i, kan henføres til bestemte personer.
Jeg må forstå at  

 i  

 hvert fald de elektronisk indberettede oplysninger ikke indeholder navne  

 eller  

 andre identifikationskendetegn.
Endvidere ser det ud til at de manuelt  

 indberettede oplysninger overføres til edb i anonymiseret form.
I forhold til  

 disse oplysninger foreligger der således ikke spørgsmål om anonymisering.
De  

 manuelt indberettede oplysninger indeholder derimod navne osv.
En  

 anonymisering  

 kunne gennemføres meget enkelt ved at slette navn og CPR-nr.
 § 12, stk. 2, indeholder  

 følgende bestemmelse:
Stk. 2. Omfattes kun en del  

 af et dokument af bestemmelsen i stk. 1, skal den pågældende gøres bekendt  

 med  

 dokumentets øvrige indhold. Efter min mening taler  

 formålet med offentlighedsloven og hensynet til offentlighedens behov for at  

 få  

 oplysninger af samfundsmæssig værdi for at der i et tilfælde som det  

 foreliggende gives partiel aktindsigt i henhold til § 12, stk. 2. Jeg har  

 herved også taget i betragtning at anonymisering efter det oplyste kan  

 gennemføres ved at navn og CPR-nr. slettes.
Jeg skal dog tilføje at  

 spørgsmålet  

 ikke kan anses for utvivlsomt.
Meroffentlighed Offentlighedslovens § 4,  

 stk. 1, 2. pkt. har følgende indhold:
En forvaltningsmyndighed  

 kan give aktindsigt i videre omfang, medmindre andet følger af regler om  

 tavshedspligt m.v. Denne bestemmelse blev  

 indsat for at understrege at offentlighedslovens regler ikke er til hinder  

 for  

 at myndighederne efter eget skøn giver oplysninger i videre omfang, herunder  

 på  

 anden måde eller i anden form end loven forpligter til (Folketingstidende  

 1985-86, tillæg A, sp. 211). Det blev videre lagt til grund at det ansås for  

 ønskeligt at myndigheden ikke blot nøjedes med at undersøge om en anmodning  

 om  

 aktindsigt kan afslås af formelle grunde eller med hjemmel i  

 offentlighedslovens  

 undtagelsesbestemmelser, men at de mere frit overvejer om hemmeligholdelse i  

 konkrete tilfælde overhovedet er påkrævet, jf. betænkning nr. 857, 1978, s.  

 70.
 I Justitsministeriets  

 vejledning om offentlighedsloven (1986) er det endvidere fremhævet at loven  

 ikke er til hinder for at der gives meroffentlighed, samt at  

 offentlighedsordningen er af særlig betydning for pressens nyhedstjeneste.
En ordning hvorefter der  

 ikke opstilles flere restriktioner for videregivelse og formidling af  

 informationer  

 end påkrævet af hensyn til tungtvejende samfundsmæssige hensyn, harmonerer  

 desuden bedst med bestemmelsen i artikel 10 i den europæiske  

 menneskerettighedskonvention.
I denne forbindelse skal jeg yderligere henvise  

 til at det i persondatalovens § 2, stk. 2, udtrykkeligt er bestemt at lovens  

 regler, bl.a. om indsigtsret, skal administreres i overensstemmelse med  

 artikel  

 10 i den europæiske menneskerettighedskonvention.
 I den foreliggende sag ses  

 der ikke at være noget til hinder for  hvis det lægges til grund at  

 offentlighedslovens  

 § 12, stk. 1, nr. 1, hjemler en adgang til at begrænse aktindsigt  at  

 oplysningerne efter en anonymisering blev udleveret til (A). Som anført kunne  

 en sådan anonymisering gennemføres forholdsvis enkelt.
Det følger efter min mening  

 af meroffentlighedsprincippet at Undervisningsministeriet havde pligt til at  

 overveje om der skulle gives meroffentlighed.
Det gjaldt naturligvis også  

 under  

 den af ministeriet antagne  ukorrekte  forudsætning om at  

 undtagelse kunne  

 gøres efter § 4, stk. 1, 1. pkt., eller § 10, nr. 5.
 Det spørgsmål kunne rejses  

 om oplysningerne om karaktergennemsnit for fag, hold eller samtlige  

 eksaminationer på en eller anden gruppe af skoler nu må anses for fortrolige  

 og  

 dermed omfattet af straffelovens § 152. En sådan antagelse kunne eventuelt  

 støttes på de ovenfor citerede forarbejdsbemærkninger til de lovforslag  

 hvorved  

 § 4, stk. 3, blev indsat i gymnasieloven.
Efter min mening vil en  

 sådan opfattelse ikke være juridisk holdbar.
For det første er bemærkningerne  

 om at disse oplysninger fremover vil være undergivet tavshedspligt, alene  

 knyttet til oplysninger om gymnasier.
For det andet knytter bemærkningerne  

 sig  

 umiddelbart kun til gymnasieloven og ikke til den almindelige  

 tavshedspligtsbestemmelse i straffelovens § 152. Bemærkningerne giver derfor  

 efter min mening ikke holdepunkt for en analogislutning fra gymnasielovens §  

 4,  

 stk. 4, til folkeskolelovens område.
Sammenfatning Sammenfattende er det min  

 opfattelse at Undervisningsministeriet ikke har haft hjemmel efter  

 offentlighedslovens  

 § 4, stk. 1, 1. pkt., og § 10, nr. 5, til at afslå at udlevere de ønskede  

 oplysninger.
Jeg finder endvidere ikke at ministeriet har kunnet nægte at  

 udlevere ikke-personhenførbare oplysninger i henhold til § 12, stk. 1, nr. 1.  

 Jeg  

 anser det for tvivlsomt om ministeriet har kunnet tilbageholde oplysninger  

 med  

 henvisning til at de forefindes i personhenførbare former, idet en sletning  

 af  

 de identificerede oplysninger ville føre til en anonymisering af  

 oplysningerne,  

 jf. offentlighedslovens § 12, stk. 2.
 Ministeriet burde endvidere  

 have overvejet om der kunne meddeles (A) meroffentlighed.
Jeg har gjort  

 Undervisningsministeriet bekendt med min opfattelse og henstillet at  

 ministeriet træffer ny afgørelse på baggrund af det jeg har anført.
Jeg har  

 endvidere anmodet om underretning om ministeriets afgørelse.
 NOTER: (*)  

 FOB 1998, s. 88,  

 og  

 FOB 1995, s. 132.
