 På de eksportautoriserede kødvirksomheder bør der antages en  

 reservetilsynsassistent, der skal træde i funktion i tilfælde af  

 tilsynsassistentens forfald (sygdom, ferie m.v.), og som iøvrigt fungerer som  

 medhjælper eller stedfortræder for tilsynsassistenten.
 Ved virksomheder, hvor der er ansat flere tilsynsassistenter, kan der  

 ansattes mere end en reservetilsynsassistent.
 Antagelsen foretages af veterinærinspektøren efter indstilling fra den  

 kontrollerende dyrlæge af en af denne i samråd med virksomheden udvalgt,  

 slagteriuddannet medarbejder.
Ved slagteriuddannet medarbejder forstås her en person, som er faglært  

 slagter eller pølsemager, eller er tillært slagteriarbejder med mindst 3 års  

 anciennitet.
Til reservetilsynsassistent bør ikke antages en medarbejder, som  

 har mindre end 2 års anciennitet på den pågældende virksomhed.  

 Veterinærinspektøren kan i særlige tilfælde fravige disse regler.
 Reservetilsynsassistenten skal vejledes af den kontrollerende dyrlæge i et  

 sådant omfang, at han bliver fuldt fortrolig med tilsynsassistentens  

 arbejdsopgaver og pligter.
Når reservetilsynsassistenten fungerer som tilsynsassistent, er han  

 undergivet den af Landbrugsministeriet fastsatte instruks for  

 tilsynsassistenter.
Reservetilsynsassistenten modtager intet særhonorar for  

 at være reservetilsynsassistent og modtager sin sædvanlige aflønning, når han  

 fungerer som tilsynsassistent.
 En reservetilsynsassistent vil alt andet lige blive foretrukket ved  

 besættelse af stillinger som tilsynsassistent.
 Den, der er antaget som reservetilsynsassistent, kan ikke afskediges af  

 virksomheden uden vedkommende veterinærinspektørs samtykke.
 Ingen kan antages som reservetilsynsassistent efter det fyldte 67 år, og  

 en antage reservetilsynsassistent skal ophøre med denne funktion ved udgangen  

 af den måned, hvor den pågældende fylder 67 år.
 Cirkulære af 26. juli 1982 om antagelse af reservetilsynsassistenter ved  

 de til eksport af fersk kød og kødvarer autoriserede virksomheder, som ændret  

 ved tillægscirkulære af 21. december 1982, ophæves.
Landbrugsministeriet, den 13.10.87 P.M.V.
