(Pristalsregulering af  

 afskrivningsgrundlaget m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om skattemæssige afskrivninger m.v., jfr. lovbekendtgørelse nr. 424  

 af 10. august 1981, foretages følgende ændringer:
 1. I § 2, stk. 1, 2. pkt., ændres "stk. 2-3 samt  

 stk. 5" til: "stk. 2-4 og stk. 6".
 2. I § 2 indsættes efter stk. 2 som nyt stykke:
"Stk. 3. Saldoværdien ved indkomstårets begyndelse med fradrag af  

 salgssummen for driftsmidler, der er solgt i indkomstårets løb, reguleres ved  

 indkomstårets slutning med samme procent som den, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
De årlige procentvise ændringer  

 opgøres på grundlag af reguleringspristallet, der har januar 1980 = 100, og  

 afrundes til hele procenter.
Hvis indkomståret ikke er sammenfaldende med  

 kalenderåret, sker reguleringen på grundlag af reguleringspristallet for  

 april i det kalenderår, som indkomståret træder i stedet for, sammenholdt med  

 reguleringspristallet for april året før.
Den procent, hvormed  

 reguleringspristallet i et indkomstår er ændret i forhold til  

 reguleringspristallet for april året før, kan kun danne grundlag for e<n  

 pristalsregulering af samme afskrivningsgrundlag.
Hvor flere indkomstår  

 træder i stedet for samme kalenderår, foretages pristalsreguleringen ved  

 slutningen af det første indkomstår." Stk. 3-7 bliver herefter stk. 4-8.
 3. § 2, stk. 3, der bliver stk. 4, affattes således:
"Stk. 4. Indkomstårets skattemæssige afskrivninger foretages på  

 grundlag af den afskrivningsberettigede saldoværdi, som består af det efter  

 stk. 3 opgjorte beløb med tillæg af fem sjettedele af anskaffelsessummen for  

 driftsmidler, der er anskaffet i indkomståret." 4. I § 2, stk. 4, der bliver stk. 5, udgår "og §  

 35, stk. 4".
 5. § 2, stk. 5, der bliver stk. 6, affattes således:
"Stk. 6. Ved indkomstårets slutning opgøres det beløb, der i henhold  

 til stk. 2 skal overføres til næste indkomstår.
Beløbet opgøres som den  

 afskrivningsberettigede saldoværdi efter stk. 4 med fradrag af årets  

 skattemæssige afskrivninger og med tillæg af en sjettedel af  

 anskaffelsessummen for driftsmidler, der er anskaffet i indkomståret." 6. I § 2, stk. 6, der bliver stk. 7, ændres "stk.  

 2-3 samt stk. 5" til: "stk. 2 og 4 samt stk. 6".
 7. § 4 affattes således:
 "§ 4. Udgift til reparation af et skadelidt driftsmiddel fradrages i  

 den skattepligtige indkomst for det indkomstår, hvori reparationen foretages.  

 Er der udbetalt en forsikring eller erstatning i anledning af skaden, udgør  

 fradraget dog kun det beløb, hvormed reparationsudgiften måtte overstige  

 forsikrings- eller erstatningssummen.
 Stk. 2.  Hvis forsikrings- eller erstatningssummen er  

 større end reparationsudgiften, skal det overskydende beløb fradrages i  

 saldoværdien efter § 2.
Stk. 3.  Som reparationsudgifter betragtes udgifter, der  

 medgår til at sætte aktivet i den stand, hvori det befandt sig ved skadens  

 indtræden." 8. § 5, stk. 1, affattes således:
"Er der som følge af, at salgssummer m.v. skal fradrages i  

 afskrivningsgrundlaget, fremkommet en negativ saldo, der ikke er udlignet ved  

 anskaffelser eller på den i stk. 2 anførte måde, skal den negative saldo  

 pristalsreguleres efter § 2, stk. 3. Er den pristalsregulerede negative saldo  

 ikke udlignet ved anskaffelser foretaget senest i løbet af det følgende  

 indkomstår, skal den udlignes helt derved, at beløbet medregnes ved  

 opgørelsen af den skattepligtige indkomst for sidstnævnte indkomstår." 9. I § 5, stk. 3, indsættes efter 1. pkt.:
"Den negative saldo pristalsreguleres i så fald ved slutningen af  

 hvert indkomstår, indtil saldoen er fuldt udlignet ved anskaffelser.
Det  

 negative saldobeløb skal dog ikke pristalsreguleres for det år, hvori saldoen  

 udlignes." 10. I § 6A, stk. 2, tilføjes efter 2. pkt.:
"Fra og med året efter anskaffelsesåret pristalsreguleres beløbet på  

 den særlige aktivpost efter § 2, stk. 3. Forbedringsudgifter  

 pristalsreguleres ikke i det år, hvori udgiften afholdes." 11. § 6A, stk. 3 og 4, affattes således:
"Stk. 3. 65.000 kr. af anskaffelsessummen afskrives særskilt for hver  

 enkelt bil.
Afskrivning kan i anskaffelsesåret foretages med indtil 25 pct.  

 af 65.000 kr.
For hvert af de følgende indkomstår pristalsreguleres den  

 uafskrevne del af de 65.000 kr.
Afskrivning kan foretages med indtil 30 pct.  

 af det pristalsregulerede beløb.
Stk. 4.  Afstås en bil, som afskrives særskilt i henhold  

 til bestemmelserne i stk. 3, kan der ikke foretages skattemæssig afskrivning  

 i afståelsesåret.
Afskrivningsgrundlaget kan heller ikke pristalsreguleres i  

 dette år.
Såfremt afståelsessummen overstiger summen af de uafskrevne  

 pristalsregulerede beløb ved afståelsesårets begyndelse, forhøjet med  

 eventuelle forbedringsudgifter afholdt i afståelsesåret, skal fortjenesten  

 medregnes ved opgørelsen af den skattepligtige indkomst for det indkomstår,  

 hvori afståelsen finder sted.
Er afståelsessummen mindre end summen af de  

 uafskrevne pristalsregulerede beløb ved indkomstårets begyndelse, forhøjet  

 med eventuelle forbedringsudgifter afholdt i afståelsesåret, kan tabet  

 fradrages ved opgørelsen af den skattepligtige indkomst for afståelsesåret,  

 dog kun i det omfang tabet overstiger det pristalsregulerede beløb på den  

 særskilte aktivpost.
I de i lov om særlig indkomstskat m.v. § 2, stk. 1, nr.  

 1, omhandlede tilfælde medregnes de nævnte fortjenester og tab dog til den  

 særlige indkomst." 12. § 8, stk. 2 og 3, affattes således:
"Stk. 2. Afskrivning kan i anskaffelsesåret beregnes med indtil 25  

 pct. af anskaffelsessummen.
Overstiger anskaffelsessummen 65.000 kr.,  

 nedsættes det beløb, hvoraf afskrivningen kan beregnes, dog med det  

 overskydende beløb.
For hvert af de følgende indkomstår pristalsreguleres den  

 uafskrevne del af anskaffelsessummen efter § 2, stk. 3. Afskrivning kan  

 beregnes med indtil 30 pct. af det afskrivningsberettigede pristalsregulerede  

 beløb, der henstår uafskrevet ved indkomstårets begyndelse.
Den del af  

 anskaffelsessummen, der overstiger 65.000 kr., opføres og pristalsreguleres i  

 selvangivelsen eller det vedlagte regnskab som en særlig aktivpost.  

 Afskrivning skal altid foretages med hele procenter.
Stk. 3.  Afholdes der med hensyn til de i dette afsnit  

 omhandlede driftsmidler udgifter til forbedring, kan afskrivning beregnes på  

 disse udgifter efter reglerne i stk. 1 og 2 på samme måde som på  

 anskaffelsesudgifter vedrørende sådanne driftsmidler.
Forbedringsudgifter  

 afskrives sammen med det driftsmiddel, de vedrører.
Der kan ikke beregnes  

 afskrivning på forbedringsudgifter vedrørende driftsmidler, hvis oprindelige  

 anskaffelsessum har oversteget 65.000 kr.
Sådanne forbedringsudgifter opføres  

 på den i stk. 2, 5. punktum, nævnte særlige aktivpost for vedkommende  

 driftsmiddel.
Forbedringsudgifter pristalsreguleres ikke i det år, hvori  

 udgiften afholdes." 13. Efter § 8, stk. 3, tilføjes som nyt stykke:
"Stk. 4. Afskrivningsgrundlaget for driftsmidler, der indgår i en  

 vindmølle, nedsættes dog ikke til den i § 8, stk. 2, nævnte beløbsgrænse på  

 65.000 kr.
Forbedringsudgifter på sådanne driftsmidler afskrives sammen med  

 det driftsmiddel, de vedrører." 14. § 9 affattes således:
"§ 9. Afstås et af de i dette afsnit omhandlede driftsmidler, kan der  

 ikke for afståelsesåret beregnes afskrivning på det solgte driftsmiddel.  

 Afskrivningsgrundlaget kan heller ikke pristalsreguleres i dette år.
Såfremt  

 afståelsessummen overstiger summen af de uafskrevne pristalsregulerede beløb  

 ved afståelsesårets begyndelse, forhøjet med eventuelle forbedringsudgifter  

 afholdt i afståelsesåret, skal den del af avancen, som svarer til forholdet  

 mellem de i tidligere indkomstår foretagne skattemæssige afskrivninger og de  

 samlede beregnede afskrivninger for disse indkomstår, medregnes i den  

 skattepligtige indkomst for afståelsesåret.
Ved beregningen af summen af de  

 uafskrevne pristalsregulerede beløb ved afståelsesårets begyndelse fragår de  

 for de enkelte indkomstår beregnede afskrivninger.
Stk. 2.  Hvis afståelsessummen er mindre end summen af  

 de uafskrevne pristalsregulerede beløb ved afståelsesårets begyndelse,  

 forhøjet med eventuelle forbedringsudgifter afholdt i afståelsesåret, kan en  

 del af forskelsbeløbet fradrages i den skattepligtige indkomst for  

 afståelsesåret.
Ved opgørelsen af den fradragsberettigede del nedsættes  

 forskelsbeløbet med det beløb, som i henhold til § 8, stk. 2, er opført og  

 pristalsreguleret på den særskilte aktivpost.
Af det således nedsatte  

 forskelsbeløb kan den del fradrages, der svarer til forholdet mellem de  

 skattemæssige afskrivninger og de samlede beregnede afskrivninger.
Ved  

 beregningen af summen af de uafskrevne pristalsregulerede beløb ved  

 afståelsesårets begyndelse finder stk. 1, 4. punktum, tilsvarende  

 anvendelse." 15. § 10, stk. 1, affattes således:
"Udgår et af reglerne i dette afsnit omfattet driftsmiddel af driften  

 i anledning af en skade, der er overgået det, kan der ikke afskrives på  

 driftsmidlet i det indkomstår, hvori skaden er indtruffet.  

 Afskrivningsgrundlaget kan heller ikke pristalsreguleres i dette år.
Såfremt  

 den i anledning af skaden eventuelt udbetalte forsikrings- eller  

 erstatningssum med tillæg af beløb, der måtte blive indvundet ved afståelse  

 af det skadelidte driftsmiddel, er mindre end summen af de uafskrevne  

 pristalsregulerede beløb ved afståelsesårets begyndelse, kan en del af  

 forskelsbeløbet fradrages i den skattepligtige indkomst for det indkomstår,  

 hvori skaden er indtruffet.
Ved opgørelsen af det fradragsberettigede beløb  

 finder bestemmelsen i § 9, stk. 2, tilsvarende anvendelse.
Overstiger den  

 eventuelle forsikrings~ eller erstatningssum med tillæg af beløb, der måtte  

 blive indvundet ved afståelse af det skadelidte driftsmiddel, det uafskrevne  

 pristalsregulerede beløb ved afståelsesårets begyndelse, vil en efter  

 reglerne i § 9, stk. 1, beregnet del af forskelsbeløbet være at medregne i  

 den skattepligtige indkomst.
Ved beregningen af summen af de uafskrevne  

 pristalsregulerede beløb ved afståelsesårets begyndelse finder § 9, stk. 1,  

 4. punktum, tilsvarende anvendelse." 16. § 10, stk. 3, ophæves.
 17. § 13, stk. 2, ophæves.
 18. I § 18, stk. 1, 1. pkt., indsættes efter  

 "reglerne i": "§ 19A og".
 19. Efter § 19 indsættes:
"§ 19A.
Anskaffelses- og afståelsessummen for bygninger og  

 installationer i afskrivningsberettigede bygninger omregnes til kontantværdi  

 efter regler, der fastsættes af ministeren for skatter og afgifter.  

 Skattemæssige afskrivninger foretages på grundlag af den således omregnede  

 anskaffelsessum, jfr. dog stk. 2.
Stk. 2.  Afskrivningsgrundlaget reguleres ved slutningen  

 af hvert indkomstår med samme procent som den, hvormed reguleringspristallet  

 for april i indkomståret er ændret i forhold til reguleringspristallet for  

 april året før.
De årlige procentvise ændringer opgøres på grundlag af  

 reguleringspristallet, der har januar 1980 = 100, og afrundes til hele  

 procenter.
Grundlaget kan dog ikke reguleres i anskaffelsesåret.
Hvis  

 indkomståret ikke er sammenfaldende med kalenderåret, sker reguleringen på  

 grundlag af reguleringspristallet for april i det kalenderår, som  

 indkomståret træder i stedet for, sammenholdt med reguleringspristallet for  

 april året før.
Den procent, hvormed reguleringspristallet i et indkomstår er  

 ændret i forhold til reguleringspristallet for april året før, kan kun danne  

 grundlag for eön pristalsregulering af samme afskrivningsgrundlag.
Hvor  

 flere indkomstår træder i stedet for samme kalenderår, foretages  

 pristalsreguleringen ved slutningen af det første indkomstår.
Stk. 3.  I de i § 20 omhandlede tilfælde  

 pristalsreguleres såvel den del af anskaffelsessummens kontantværdi, der  

 danner grundlag for skattemæssige afskrivninger, som den øvrige del af  

 anskaffelsessummens kontantværdi." 20. I § 20, stk. 1, ændres  

 "anskaffelsessummen" til: "anskaffelsessummens  

 kontantværdi".
 21. I § 21 tilføjes som nye stykker:
"Stk. 2. Udgifter til ombygning eller forbedring af  

 afskrivningsberettigede bygninger og installationer i afskrivningsberettigede  

 bygninger kan dog i det omfang, årets udgift ikke overstiger 5 pct. af det i  

 stk. 3 anførte beregningsgrundlag, fradrages i den skattepligtige indkomst  

 for det indkomstår, hvori udgiften til ombygningen eller forbedringen  

 afholdes.
Fradraget kan dog ikke foretages i det indkomstår, hvori bygningen  

 afhændes eller nedrives eller installationen afhændes, udskiftes eller  

 nedtages endeligt.
Stk. 3.  Afholdes udgiften til ombygning eller  

 forbedring på en bygning m.v., der er anskaffet den 1. januar 1982 eller  

 senere, er beregningsgrundlaget det pristalsregulerede afskrivningsgrundlag  

 for året før det indkomstår, hvori udgiften kan fradrages.
Er bygningen m.v.  

 anskaffet før denne dato, opgøres beregningsgrundlaget som den del af  

 ejendomsværdien, der kan henføres til afskrivningsberettigede bygninger m.v.  

 Ved opgørelsen benyttes den seneste ejendomsværdi, der er ansat inden  

 begyndelsen af det indkomstår, hvori udgiften til ombygningen eller  

 forbedringen afholdes.
Er denne ejendomsværdi årsreguleret efter  

 vurderingslovens § 2A inden det nævnte indkomstårs begyndelse, benyttes i  

 stedet den årsregulerede ejendomsværdi.
Stk. 4.  Udgifter, der i medfør af bestemmelsen i stk. 2  

 fuldt ud er fradraget i den skattepligtige indkomst for ombygnings- eller  

 forbedringsåret, indgår ikke i afskrivningsgrundlaget." 22. § 22, stk. 1, 1. og 2. pkt., affattes således:
"På de i § 18, stk. 1, litra a), nævnte bygninger kan der fra og med  

 anskaffelsesåret foretages afskrivning med indtil 6 pct. årlig af  

 anskaffelsessummens kontantværdi pristalsreguleret efter bestemmelsen i §  

 19A, stk. 2. I det indkomstår, hvori summen af de anvendte  

 afskrivningsprocenter overskrider 60, og i de følgende år kan afskrivning dog  

 kun foretages med indtil 2 pct. af anskaffelsessummens pristalsregulerede  

 kontantværdi." 23. § 22, stk. 2, affattes således:
"Stk. 2. De i stk. 1 nævnte afskrivningssatser samt den i stk. 1, 2.  

 pkt., nævnte sum (60) af anvendte afskrivningsprocenter forhøjes, når det må  

 antages, at bygningen er udsat for en sådan fysisk forringelse, at den trods  

 normal vedligeholdelse vil have mistet sin værdi inden 50 år efter  

 opførelsen.
Forhøjelsen af afskrivningssatserne udgør forskellen mellem på  

 den ene side den sats, som skulle anvendes, såfremt bygningen skulle  

 afskrives med lige store årlige beløb over levetiden, regnet fra opførelsen,  

 og på den anden side den i stk. 1, 2. pkt., nævnte afskrivningssats på 2 pct.  

 Summen af anvendte afskrivningsprocenter forhøjes til et tal lig med 10 gange  

 den sats, hvortil den i stk. 1, 1. pkt., nævnte afskrivningssats på 6 pct. er  

 forhøjet." 24. § 22, stk. 3, 1. og 2. pkt., affattes således:
"Stk. 3. På de i § 18, stk. 1, litra b), nævnte bygninger kan der fra  

 og med anskaffelsesåret foretages afskrivning med indtil 4 pct. årlig af  

 anskaffelsessummens kontantværdi pristalsreguleret efter bestemmelsen i §  

 19A, stk. 2. I det indkomstår, hvori summen af de anvendte  

 afskrivningsprocenter overskrider 40, og i de følgende år kan afskrivning dog  

 kun foretages med 1 pct. af anskaffelsessummens pristalsregulerede  

 kontantværdi." 25. I § 22, stk. 4, 2. pkt., indsættes efter "de  

 forhøjede satser": "og den forhøjede sum af  

 afskrivningsprocenter".
 26. Efter § 22, stk. 6, tilføjes som nyt stykke:
"Stk. 7. Summen af de anvendte afskrivningsprocenter for en bygning  

 kan ikke overstige 100." 27. § 23, stk. 1, affattes således:
"På særlige installationer i bygninger, hvorpå der kan afskrives  

 efter § 18, kan der fra og med anskaffelsesåret foretages afskrivning med  

 indtil 8 pct. årlig af anskaffelsessummens kontantværdi pristalsreguleret  

 efter bestemmelsen i § 19A, stk. 2. I det indkomstår, hvori summen af de  

 anvendte afskrivningsprocenter overskrider 80, og i de følgende år kan  

 afskrivning dog kun foretages med indtil 4 pct. af anskaffelsessummens  

 pristalsregulerede kontantværdi." 28. I § 23, stk. 2, tilføjes efter 1. pkt.:
"§ 19A finder ikke anvendelse på de her omhandlede  

 installationer." 29. I § 23, stk. 3, indsættes efter "forhøjelse  

 af": "summen af afskrivningsprocenter i stk. 1 og".
 30. Efter § 23, stk. 3, tilføjes som nyt stykke:
"Stk. 4. Summen af de anvendte afskrivningsprocenter for en  

 installation kan ikke overstige 100." 31. § 24, stk. 1, ophæves.
 Stk. 2-4 bliver herefter stk. 1-3.
 32. § 24, stk. 3, som bliver stk. 2, affattes således:
"Stk. 2. Afskrivningsgrundlaget kan ikke pristalsreguleres, og der  

 kan ikke foretages skattemæssig afskrivning i det indkomstår, hvori bygningen  

 afhændes eller nedrives eller installationen afhændes, udskiftes eller  

 nedtages endeligt." 33. I § 24, stk. 4, tilføjes efter 1. pkt.:
"Der kan heller ikke pristalsreguleres for sådanne indkomstår." 34. § 24A ophæves.
 35. I § 26 ændres "erhvervelsessummen" til:  

 "erhvervelsessummens pristalsregulerede kontantværdi".
 36. § 26A, stk. 2, affattes således:
"Stk. 2. Såfremt det beløb, der anvendes til genopførelse, ikke er  

 større end forsikrings- eller erstatningssummen, foretages de årlige  

 afskrivninger med procentdele af de pristalsregulerede  

 afskrivningsberettigede anskaffelses- og forbedringsudgifter m.v., der var  

 afholdt, før skaden skete.
I indkomstårene efter skadens indtræden kan de  

 samlede afskrivninger højst udgøre det beløb, hvortil de nævnte udgifter var  

 nedskrevet ved udgangen af det seneste indkomstår før skadens indtræden, idet  

 beløbet pristalsreguleres efter § 19A, stk. 2. Uanset genopførelsen medregnes  

 de fra og med anskaffelsesåret anvendte afskrivningsprocenter ved opgørelsen  

 af den afskrivningsprocent, der kan afskrives med efter § 22, stk. 1, § 22,  

 stk. 2, og § 23, stk. 1." 37. § 27 affattes således:
"§ 27. Når en afskrivningsberettiget bygning nedrives, kan der  

 foretages et fradrag i den skattepligtige indkomst for det indkomstår, hvori  

 nedrivningen sker.
Fradraget svarer til det før nedrivningen  

 pristalsregulerede afskrivningsgrundlag, nedsat med de skattemæssige  

 pristalsregulerede afskrivninger og med den eventuelle afståelsessum for  

 materialer m.v.
Det samme gælder, når en afskrivningsberettiget installation  

 udskiftes eller nedtages endeligt.
Fradrag efter 1. punktum kan dog kun  

 foretages, når den skattepligtige i mindst 5 år før nedrivningen har ejet  

 bygningen og i dette tidsrum har anvendt den til et formål, der berettiger  

 til skattemæssig afskrivning." 38. § 28 ophæves.
 39. § 29, stk. 1 og 2, affattes således:
"Ved salg af bygninger samt særlige installationer i bygninger,  

 hvorpå der kan afskrives efter § 18, forholdes der i overensstemmelse med §  

 2, nr. 2, i lov om særlig indkomstskat m.v.
Den særlige indkomst omfatter den  

 ved salget eventuelt indvundne fortjeneste, dog højst et beløb lig summen af  

 samtlige skattemæssige pristalsregulerede afskrivninger, herunder de  

 pristalsregulerede forlods afskrivninger og forskudsafskrivninger på det  

 solgte formuegode.
Ved denne opgørelse pristalsreguleres forlods  

 afskrivninger og forskudsafskrivninger på den i § 19A, stk. 2, anførte måde  

 fra året efter anskaffelsen eller forlods afskrivningen og indtil det år,  

 hvori afståelse finder sted.
Fortjenesten opgøres som forskellen mellem på  

 den ene side afståelsessummen og på den anden side de afskrivningsberettigede  

 udgifter til anskaffelse, forbedringer m.v., der efter eventuel forlods  

 afskrivning eller forskudsafskrivning er pristalsreguleret indtil det år,  

 hvori afståelse finder sted, og med fradrag af de skattemæssige  

 pristalsregulerede afskrivninger, bortset fra forlods afskrivninger og  

 forskudsafskrivninger.
De skattemæssige pristalsregulerede afskrivninger  

 beregnes som en procentdel af det beløb, hvorpå afskrivningerne kunne  

 foretages i året før afståelsesåret.
Denne procentdel udfindes ved at  

 sammentælle de efter anskaffelsen anvendte afskrivningsprocenter.
Er der  

 foretaget forlods afskrivning i et senere indkomstår end anskaffelsesåret, er  

 det dog de afskrivningsprocenter, der er anvendt fra og med det år, hvori  

 forlods afskrivningen er foretaget, der skal sammentælles og beregnes af det  

 beløb, hvorpå afskrivningerne kunne foretages i året før afståelsesåret.
I  

 dette tilfælde skal de for tidligere indkomstår foretagne afskrivninger  

 tillige pristalsreguleres fra året efter det år, hvori afskrivningen er  

 foretaget, og indtil det år, hvori afståelse finder sted.
Eventuelt tab kan  

 hverken fradrages ved opgørelsen af den skattepligtige særlige indkomst eller  

 ved opgørelsen af den skattepligtige almindelige indkomst.
Stk. 2.  Bestemmelserne i stk. 1, første og sidste pkt.,  

 finder tilsvarende anvendelse ved salg af bygninger, hvorpå der efter den i §  

 29C, stk. 1, omhandlede regel ikke er foretaget afskrivning efter reglerne i  

 dette afsnit som følge af, at bygningerne er opført på lejet grund.
Det samme  

 gælder ved salg af ejendomme, på hvilke der hviler en hjemfaldsforpligtelse  

 eller anden forpligtelse af lignende art.
Den særlige indkomst omfatter den  

 ved salget eventuelt indvundne fortjeneste, dog højst et beløb lig summen af  

 samtlige foretagne afskrivninger på det solgte formuegode.
Fortjenesten  

 opgøres som forskellen mellem på den ene side afståelsessummen og på den  

 anden side de afskrivningsberettigede udgifter til anskaffelse, forbedringer  

 m.v. med fradrag af samtlige foretagne afskrivninger." 40. § 29S, stk. 1, 1. pkt., affattes således:
"På dræningsanlæg på jordbrugsbedrifter kan der fra og med  

 anskaffelsesåret foretages afskrivning med indtil 10 pct. af  

 anskaffelsessummens kontantværdi, pristalsreguleret efter bestemmelserne i §  

 19A." 41. I § 29S, stk. 2, ændres "§ 29" til:  

 "§ 29, stk. 1".
 42. § 30, stk. 2, affattes således:
"Stk. 2. I de tilfælde, der er nævnt i stk. 1, formindskes  

 saldoværdien for driftsmidler og skibe som nævnt i afsnit I og III med den  

 del af den afskrivningsberettigede saldoværdi, som vedrører det solgte  

 formuegode.
Denne del af saldoen beregnes ved, at anskaffelsessummen  

 pristalsreguleres efter § 2, stk. 3, og afskrives med de  

 afskrivningsprocenter, der er anvendt i de enkelte indkomstår." 43. I § 31, stk. 1, tilføjes efter 3. pkt.:
"Ved erhvervelse af et formuegode, der afskrives på et grundlag, der  

 opgøres efter § 19A, skal den nævnte købesum omregnes til kontantværdi." 44. I § 31, stk. 2, tilføjes efter 2. pkt.:
"Omfattes det afhændede formuegode af § 19A, skal salgssummen  

 omregnes til kontantværdi." § 2 I lov om indskud på etableringskonto, jfr. lovbekendtgørelse nr. 85 af 28.  

 februar 1980, foretages følgende ændringer:
 1. I § 5, stk. 2, tilføjes efter 2. pkt.:
"For bygninger m.v., hvor anskaffelsessummen efter § 19A i lov om  

 skattemæssige afskrivninger m.v. skal omregnes til kontantværdi, indgår  

 kontantværdien ved opgørelsen af den samlede anskaffelsessum." 2. I § 7, stk. 1, tilføjes efter opremsningen i litra  

 a) - g):
"For de i litra c) nævnte bygninger m.v. udgør anskaffelsessummen den  

 kontantværdi, der er beregnet i medfør af § 19A i lov om skattemæssige  

 afskrivninger m.v.
Den uafskrevne del af anskaffelsessummen beregnes som den  

 pristalsregulerede anskaffelsessum med fradrag af de pristalsregulerede  

 afskrivninger." § 3 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 404 af 30. juli 1981, foretages  

 følgende ændringer:
 1. § 18A, stk. 1, affattes således:
"Ved opgørelsen af den skattepligtige formue skal skibe, der omfattes  

 af bestemmelserne i afsnit III i lov om skattemæssige afskrivninger m.v.,  

 ansættes til den i lovens § 13, jfr. § 2, stk. 6, omhandlede saldoværdi ved  

 indkomstårets udgang.
Maskiner, inventar og lignende driftsmidler, der  

 omfattes af bestemmelserne i afsnit I i nævnte lov, ansættes til den i lovens  

 § 2, stk. 6, nævnte saldoværdi ved indkomstårets udgang, for  

 formueskattepligtige personer og dødsboer dog med et nedslag på 30 pct. af  

 saldoværdien.
Biler, der omfattes af bestemmelserne i den nævnte lovs § 6A,  

 og maskiner, inventar og lignende driftsmidler, der omfattes af  

 bestemmelserne i nævnte lovs afsnit II, skal ved formueopgørelsen ansættes  

 til den pristalsregulerede uafskrevne del af det i bestemmelserne nævnte  

 afskrivningsberettigede beløb med tillæg af eventuelle pristalsregulerede  

 beløb på den særlige aktivpost.
Negativ saldoværdi kan ikke fradrages ved  

 formueopgørelsen." 2. I § 18B, stk. 2 og 3, ændres "20 pct."  

 til: "30 pct.".
3. I § 28, stk. 3, 2. pkt., ændres  

 "anskaffelsessummen" til: "anskaffelsessummens kontantværdi  

 pristalsreguleret efter bestemmelsen i § 19A, stk. 2, i lov om skattemæssige  

 afskrivninger m.v." § 4 I lov om opkrævning af indkomst- og formueskat for personer m.v.  

 (kildeskat), jfr. lovbekendtgørelse nr. 509 af 7. oktober 1981, foretages  

 følgende ændringer:
 1. § 14, stk. 4, affattes således:
"Stk. 4. Aktiver, der kan afskrives eller nedskrives skattemæssigt,  

 medtages både til værdien i handel og vandel og til den skattemæssige værdi  

 ved dødsfaldet.
Ved opgørelsen af den skattemæssige værdi for tiden indtil  

 dødsfaldet bruges forrige års afskrivningsprocent, der omregnes  

 forholdsmæssigt.
Nedskrivninger på varelagre og landbrugets besætninger af  

 husdyr foretages med samme procent, som blev anvendt i sidste indkomstår,  

 uden forholdsmæssig omregning.
Grundlaget for af- og nedskrivninger opgøres i  

 overensstemmelse med de almindelige regler herom.
Aktiver, der er anskaffet  

 efter afslutningen af sidste indkomstår, og som ikke skal afskrives under  

 e<t med aktiver, der forelå ved afslutningen af dette, opføres med  

 anskaffelsessummen uden af~ eller nedskrivning." 2. § 14, stk. 8, affattes således:
"Stk. 8. I de selvangivelser, der er nævnt i stk. 6 og 7, kan der  

 foretages af- eller nedskrivninger efter de almindelige regler på de aktiver,  

 som før dødsfaldet kunne gøres til genstand for skattemæssig af- eller  

 nedskrivning hos afdøde.
Ved beregning af et aktivs skattemæssige slutværdi  

 omregnes den helårlige afskrivning forholdsmæssigt.
Dette gælder dog ikke  

 nedskrivninger på varelagre og landbrugets besætninger af husdyr." 3. I § 15B og § 20B, stk. 2, sidste punktum, ændres  

 "kontrakter" til: "landbrugets besætninger af husdyr".
 4. I § 32, stk. 1, sidste pkt., ændres  

 "kontrakter" til: "landbrugets besætninger af husdyr".
 5. I § 33A ændres i stk. 8 og 9  

 "landsskatteretsloven" til: "skattestyrelsesloven".
 6. I § 33A indsættes som nyt stykke:
"Stk. 10. Udlægsmodtagerens afskrivningsgrundlag pristalsreguleres  

 ikke i det indkomstår, hvor udlægget finder sted." 7. I § 104, 2. pkt., udgår "og 3.", og 3.  

 pkt. affattes således:
"Grundlaget for af- og nedskrivninger opgøres i overensstemmelse med  

 de almindelige regler herom." § 5 I lov om særlig indkomstskat m.v., jfr. lovbekendtgørelse nr. 429 af 17.  

 august 1981, affattes § 18C, stk. 1, således:
"Reglerne i § 33, stk. 1, i kildeskatteloven om indtræden i boets  

 stilling gælder for bygninger og særlige installationer i bygninger, jfr. §  

 2, nr. 2, hvis der på grundlag af den værdi, hvortil bygningen og  

 installationen er opført i den endelige boopgørelse, kan opgøres en  

 skattepligtig fortjeneste efter reglerne i afskrivningslovens § 29." § 6 I lov om indkomstbeskatning af aktieselskaber m.v., jfr. lovbekendtgørelse  

 nr. 438 af 20. august 1981, foretages følgende ændringer:
 1. I § 5, stk. 4, indsættes som 3. punktum:
"Er formuegodet omfattet af afskrivningslovens § 19A, skal  

 handelsværdien omregnes til kontantværdi efter denne bestemmelse." 2. I § 5A, stk. 3, indsættes som 3. punktum:
"Er formuegodet omfattet af afskrivningslovens § 19A, skal  

 handelsværdien omregnes til kontantværdi efter denne bestemmelse." 3. I § 5C, stk. 2, ændres "kontrakter" til:  

 "landbrugets besætninger af husdyr".
Ikrafttrædelses- og overgangsbestemmelser § 7 Stk. 1.  Loven har virkning for driftsmidler m.v. og  

 skibe, der anskaffes den 1. januar 1982 eller senere, samt for  

 forbedringsudgifter vedrørende disse driftsmidler m.v. og skibe.
Loven har  

 endvidere virkning for bygninger eller installationer, der anskaffes den 1.  

 januar 1982 eller senere, samt for udgifter til ombygninger og forbedringer  

 af bygninger og installationer, der afholdes den 1. januar 1982 eller senere.
 Stk. 2.  § 1, nr. 38, har dog virkning fra og med  

 fremsættelsen.
 Stk. 3.  § 1, nr. 7, har virkning fra og med  

 indkomståret 1983.
 Stk. 4.  Den i § 3, nr. 1 og 2, nævnte nedslagsprocent  

 på 30 har virkning ved opgørelsen af den skattepligtige formue fra og med  

 indkomståret 1983. For indkomståret 1982 anvendes en nedslagsprocent på 25.
§ 8 Stk. 1.  Anskaffelsessummer og forbedringsudgifter  

 vedrørende de før den 1. januar 1982 anskaffede driftsmidler m.v. og skibe  

 indgår i den hidtidige saldo og afskrives efter de hidtil gældende regler.  

 Anskaffelsessummer og forbedringsudgifter vedrørende de den 1. januar 1982  

 eller senere anskaffede driftsmidler m.v. og skibe indgår i en ny saldo.  

 Forbedringsudgifter vedrørende de før den 1. januar 1982 anskaffede  

 driftsmidler indgår dog med hele anskaffelsessummen i saldoen allerede i  

 anskaffelsesåret, selv om forbedringsudgiften er afholdt i anden halvdel af  

 indkomståret.
Stk. 2.  Afhændes et driftsmiddel m.v. eller et skib den  

 1. januar 1982 eller senere, skal salgssummen fragå i saldoen for de før  

 dette tidspunkt anskaffede driftsmidler eller skibe, indtil denne saldo er  

 nedbragt til 50.000 kr. eller derunder.
Når saldoen ikke overstiger dette  

 beløb, udlignes den gennem overførsel til saldoen for driftsmidler eller  

 skibe, der er anskaffet den 1. januar 1982 eller senere, idet denne saldo  

 forhøjes med et beløb svarende til den hidtidige saldo.
Bliver den hidtidige  

 saldo negativ, formindskes den den 1. januar 1982 eller senere opståede saldo  

 tilsvarende.
 Stk. 3.  For driftsmidler m.v. og skibe, som er  

 anskaffet før den 1. januar 1982, og som indgår i den hidtidige saldo, finder  

 de hidtil gældende regler om opgørelsen af den skattepligtige formue  

 anvendelse, jfr. dog § 3, nr. 1, og § 7, stk. 4.
§ 9 Ved overdragelse af driftsmidler m.v. eller skibe mellem en person og et  

 selskab m.v. som nævnt i selskabsskattelovens §§ 1 og 2 eller mellem sådanne  

 selskaber m.v. indbyrdes skal afhændelsessummen altid fradrages den den 1.  

 januar 1982 eller senere opståede saldo, hvis den ene af parterne i  

 overdragelsen på grund af aktiebesiddelse, vedtægtsbestemmelse, aftale eller  

 fælles ledelse har en bestemmende indflydelse på den anden parts handlemåde.
§ 10 Stk. 1.  Er der inden denne lovs ikrafttræden frigivet  

 beløb i medfør af lov om investeringsfonds eller lov om indskud på  

 etableringskonto til forlods afskrivning på en bygning m.v. eller et  

 dræningsanlæg, der er anskaffet den 1. januar 1982 eller senere, og kan  

 forlods afskrivningen på grund af reglen i § 19A ikke foretages fuldt ud,  

 skal det ikke anvendte beløb senest ved indgivelsen af selvangivelse for  

 indkomståret 1984 benyttes til forlods afskrivning på andre aktiver, hvortil  

 henlæggelse kan frigives.
Det ikke anvendte beløb skal fragå ved frigivelse  

 af andre henlæggelser, der tilhører den skattepligtige.
 Stk. 2.  Kan det ikke anvendte beløb ikke fuldt ud  

 benyttes til forlods afskrivning inden den i stk. 1 angivne frist, medregnes  

 beløbet i den skattepligtige indkomst for indkomståret 1984. Den  

 skattepligtige kan dog senest ved indgivelsen af selvangivelse for  

 indkomståret 1982 vælge, at beløbet skal medregnes i indkomsten for dette  

 indkomstår eller at få forhøjet indkomsterne for henlæggelsesårene.
 Stk. 3.  Den skattepligtige kan dog altid vælge at  

 indskyde det for meget frigivne beløb på den konto i pengeinstituttet, som  

 beløbet er hævet på (retablering). Indskuddet skal ske inden udløbet af  

 fristen for indgivelse af selvangivelse for indkomståret 1984.
 Stk. 4.  Er den skattepligtige ved frigivelsen anset for  

 etableret i medfør af § 5, stk. 2, i lov om indskud på etableringskonto,  

 medfører det ingen ændring heri, såfremt § 19A bevirker, at de til brug for  

 virksomheden anskaffede formuegoder ikke overstiger 30.000 kr.
§ 11 Ved afståelse af bygninger samt særlige installationer i bygninger, der  

 har været afskrivningsberettigede efter de hidtil gældende bestemmelser,  

 opgøres fortjenesten efter de hidtidige regler.
Er der på sådanne bygninger  

 eller installationer afholdt ombygnings~ eller forbedringsudgifter, som er  

 pristalsregulerede og afskrivningsberettigede efter denne lov, skal  

 opgørelsen af denne del af fortjenesten ske efter reglerne i § 29, stk. 1.
§ 12 Stk. 1.  Såfremt en skattepligtig i forbindelse med  

 genopførelse af en skadelidt ejendom, for hvilken han har modtaget en  

 erstatnings~ eller forsikringssum, anvender reglerne i § 26A, finder de  

 tidligere regler i § 26A anvendelse, hvis bygningen m.v. var anskaffet før  

 den 1. januar 1982.
 Stk. 2.  Havde den skattepligtige afholdt ombygnings-  

 eller forbedringsudgifter, som er pristalsregulerede og  

 afskrivningsberettigede efter denne lov, finder reglerne i § 11 tilsvarende  

 anvendelse.
§ 13 Nedrives en bygning, der har været afskrivningsberettiget efter de hidtil  

 gældende regler, opgøres fradraget efter disse regler.
Er der på sådanne  

 bygninger afholdt forbedringsudgifter m.v., som er pristalsregulerede og  

 afskrivningsberettigede efter denne lov, finder reglerne i § 11 tilsvarende  

 anvendelse.
§ 14 Stk. 1.  Et dødsbo skal anvende de hidtil gældende  

 regler om opgørelse af afskrivningsgrundlag og beregning af skattemæssige  

 afskrivninger m.v., såfremt afdøde har anskaffet den afskrivningsberettigede  

 bygning m.v. før den 1. januar 1982. Det samme gælder dødsboer, der anvender  

 reglerne i §§ 12-13.
 Stk. 2.  Er der på sådanne ejendomme af afdøde afholdt  

 ombygnings~ eller forbedringsudgifter, som er pristalsregulerede og  

 afskrivningsberettigede efter denne lov, opgøres dødsboets  

 afskrivningsgrundlag m.v. tillige under hensyntagen til reglerne i denne lovs  

 § 11.
 Stk. 3.  De i stk. 1 og 2 givne regler finder  

 tilsvarende anvendelse for arvingen, ægtefællen eller legataren, som efter §  

 33, stk. 1, i kildeskatteloven indtræder i boets skattemæssige stilling med  

 hensyn til bygninger eller installationer i afskrivningsberettigede  

 bygninger.
§ 15 Ved overdragelse af bygninger og installationer i afskrivningsberettigede  

 bygninger mellem en person og et selskab m.v. som nævnt i  

 selskabsskattelovens §§ 1 og 2 eller mellem sådanne selskaber m.v. indbyrdes,  

 hvor den ene af parterne i overdragelsen på grund af aktiebesiddelse,  

 vedtægtsbestemmelse, aftale eller fælles ledelse har en bestemmende  

 indflydelse på den anden parts handlemåde, finder de i denne lov givne regler  

 om pristalsregulering og kontantværdiansættelse kun anvendelse, såfremt den  

 hidtidige ejer har anskaffet det afskrivningsberettigede aktiv den 1. januar  

 1982 eller senere.
Givet på Christiansborg slot, den 18.  

 maj 1982 Under Vor Kongelige Hånd og Segl MARGRETHE R.
