Fremsat den 11. oktober 2005 af  

 Per Clausen (EL) og Frank Aaen (EL) Forslag til folketingsbeslutning om  

 ernæringsmærkning af alle fødevarer, der sælges i Danmark Folketinget opfordrer regeringen til at sikre, at der indføres en  

 ernæringsmærkning af alle fødevarer, der sælges i Danmark, med udgangspunkt i  

 de principper, som er foreslået af familie- og forbrugerministeren i  

 ministerens  

 oplæg vedrørende en ny ernæringsmærkning i Danmark.
Hvis der ikke inden  

 udgangen af 2005 er indgået en aftale med de relevante aktører, som sikrer  

 dette,  

 skal regeringen tage initiativ til at gennemføre de nødvendige lovændringer  

 eller ændringer i administrative forskrifter, så ernæringsmærkningen bliver  

 obligatorisk for alle fødevarer, der sælges i Danmark.
Bemærkninger til forslaget Fødevaresundhed  

 er et højt prioriteret emne for regeringen.
En gennemskuelig  

 ernæringsmærkning  

 af fødevarerne er et vigtigt element i at sikre forbrugerne bedre mulighed  

 for  

 at gennemskue, hvilke fødevarer der er henholdsvis sunde, mindre sunde og  

 usunde.  

 Derfor er det positivt, at familie- og forbrugerministeren har fremlagt et  

 sådant forslag til de relevante aktører i branchen,  

 jf. folketingsåret 2004-05, 2. samling, FLF alm. del   

 bilag 312.
Desværre har erhvervslivet været meget negativ over for  

 forslaget, og intet tyder på, at erhvervslivet vil være med til at indgå en  

 frivillig aftale om en fornuftig mærkningsordning.
Derfor er det vigtigt, at  

 Folketinget kommer med en klar tilkendegivelse af, at en sådan  

 mærkningsordning  

 vil blive gennemført ved lov, hvis der ikke indgås en aftale om en enkel,  

 gennemskuelig og effektiv ernæringsmærkning, som omfatter alle fødevarer, der  

 sælges i Danmark.
Skriftlig fremsættelse Per  

 Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ernæringsmærkning af alle fødevarer, der sælges i  

 Danmark.
(Beslutningsforslag nr.
B 5).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
