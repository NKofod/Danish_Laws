Ændringsforslag stillet den 16. maj 2022 uden for betænkningen Ændringsforslag til 2. behandling af Forslag til lov om bogføring [af erhvervsministeren (Simon Kollerup)]:
Ad b Ændringsforslag til det i ændringsforslag nr. 1 i udvalgets betænkning nævnte lovforslag A Til § 6 Af erhvervsministeren:
 11) Ordene »Virksomheder, der« ændres til: »Virksomheder, der er bogføringspligtige efter § 1, stk. 1, og som«.
[Præcisering af anvendelsesområdet] Bemærkninger Til nr. 11 Ændringen foreslås for at sikre ensartet anvendelsesområde i § 6 om procedurebeskrivelser og § 16 om brug af digitale bogføringssystemer i det under A nævnte lovforslag.
Ved ændringen sikres det, at virksomheder m.v., der alene er bogføringspligtige efter § 1, stk. 2, ikke bliver omfattet af krav om procedurebeskrivelser. Ændringsforslaget sikrer således, at det alene er virksomheder med erhvervsaktivitet, der omfattes af krav om procedurebeskrivelser, og at det samtidig er de samme virksomheder, som også omfattes af krav om brug af et digitalt bogføringssystem.
