Ifølge § 7A, stk. 11, i lov om særlig indkomstskat m.v. (lovbekendtgørelse  

 nr. 521 af 2. oktober 1975) kan den regulerede anskaffelsessum for ejendomme,  

 der har fået afløst jordrentepligt, opgøres med udgangspunkt i  

 afløsningssummen for jordrente med et tillæg for bygningsværdien.
På  

 tilsvarende måde er det i § 2, stk. 4, i loven om frigørelsesafgift bestemt,  

 at for ejendomme, der har fået afløst jordrentepligt, kan som basisbeløb  

 anvendes afløsningssummen for jordrente med et tillæg for bygningsværdien.
 I medfør af den bemyndigelse, som ved de nævnte bestemmelser er tillagt  

 ministeren for skatter og afgifter, fastsættes følgende regler for  

 beregningen af tillægget for bygningsværdien.
 § 1.  Såfremt afløsningssummen i overensstemmelse med  

 § 20 i bekendtgørelse nr. 547 af 15. oktober 1973 om statshusmandsbrug m.m.  

 og jordrente er fastsat som grundværdien efter fradrag for forbedringer på  

 tidspunktet for afløsningsbegæringens indgivelse og reguleret med den siden  

 vurderingen skete værdistigning, beregnes bygningsværdien med udgangspunkt i  

 ejendommens forskelsværdi, således som denne fremgår af ejendoms- og  

 grundværdiansættelserne ved den seneste vurdering forud for  

 afløsningsbegæringens indgivelse.
Stk. 2.  Er afløsningsbegæringen indgivet i kalenderår,  

 hvor almindelig vurdering er foretaget, kan forskelsværdien ved denne  

 almindelige vurdering anses som bygningsværdi, såfremt afløsningssummen er  

 fastsat efter § 20 i den i stk. 1 nævnte bekendtgørelse.
Er  

 afløsningsbegæringen indgivet i kalenderår, hvor der ikke er foretaget  

 almindelig vurdering, skal den i stk. 1 nævnte forskelsværdi korrigeres under  

 hensyn til de ændringer i handelsværdiniveauet, som er sket i tiden mellem  

 den almindelige vurdering, der ligger forud for afløsningsbegæringens  

 indgivelse og det kalenderår, hvori afløsningsbegæringen er indgivet.
Statens  

 ligningsdirektorat beregner de procentsatser, der skal benyttes ved denne  

 korrektion, og udsender årligt tabeller herover.
§ 2.  Hvis statens jordlovsudvalg i medfør af § 21 i  

 den i § 1 nævnte bekendtgørelse om statshusmandsbrug m.m. og jordrente har  

 forlangt afløsningssummen fastsat til grundværdien under hensyntagen til  

 muligheden for en økonomisk bedre anvendelse af jorden end landbrug, gartneri  

 eller lignende, ansætter den stedlige ligningsmyndighed bygningsværdien.  

 Bygningsværdien ansættes efter prisforholdene ved den sidst foretagne  

 almindelige vurdering forud for fremsættelsen af afløsningsbegæringen og  

 efter bygningernes tilstand på tidspunktet for denne vurdering.
Er begæring  

 om afløsning indgivet i kalenderår, hvor almindelig vurdering er foretaget,  

 anvendes forskelsværdien ved denne almindelige vurdering som udgangspunkt for  

 ansættelsen.
Ved ansættelse af bygningsværdien tages hensyn til størrelsen af  

 det værditab, der skønnes at ville indtræde i tilfælde af ejendommens  

 overgang til anden anvendelse end anvendelsen forud for afløsningsbegæringens  

 indgivelse.
Den ansatte bygningsværdi korrigeres efter reglerne i § 1, stk.  

 2.
 § 3.  Såfremt ejeren i medfør af § 22 i den nævnte  

 bekendtgørelse har anmodet vurderingsrådet om at foretage en vurdering til  

 brug ved afløsningssummens fastsættelse, ansættes bygningsværdien efter  

 reglerne i § 2.
 § 4.  Den foretagne ansættelse af bygningsværdien kan  

 påklages i forbindelse med klage over ansættelsen af særlig indkomst eller  

 påligningen af frigørelsesafgift efter de herom gældende regler.
 Ministeriet for skatter og afgifter, den  

 21. november 1975.
 Svend Jakobsen.
