afsagt  

 af Tvistighedsnævnet den 24. juni 2002 i sag nr. 10.2002 Elev A mod  

 arbejdsgiver B Mellem  

 klageren, elev A, født den 8. november 1970, og indklagede, arbejdsgiver B,  

 blev der den 1. februar 2000 indgået uddannelsesaftale hvorefter klageren  

 skulle uddannes som fotograf med uddannelsesperiode fra den 1. februar 2000  

 til  

 den 31. juli 2004.
 Indklagede  

 bortviste klageren med skrivelse af 6. september 2001. Som begrundelse  

 anførte  

 indklagede følgende:
Bortvisningen  

 begrundes i, at du har indledt samarbejde med en af firmaets kunder samt det  

 forhold, at du har ladet dig momsregistrere. I en  

 skrivelse af 6. september til Medieskolen anførte indklagede følgende:
Bortvisningen  

 skyldes, at A har indledt samarbejde med en af mine kunder, C, som jeg gennem  

 de sidste 3 år har lavet 2 kogebøger sammen med.
For ca. 3 måneder siden blev  

 det på et møde mellem undertegnede, C og Politikens Forlag aftalt at lave  

 endnu  

 en kogebog, som jeg nu har erfaret, at det er A, der skal fotografere.
Dette  

 er  

 - uden min viden - aftalt på et møde mellem C, A og Politikens Forlag.  

 Endvidere er det i denne sammenhæng kommet frem, at A for et par måneder  

 siden  

 har ladet sig momsregistrere. Klageren  

 har ved sin organisation, Dansk Journalistforbund, ved klageskrift modtaget  

 den  

 5. februar 2002, indbragt sagen for Tvistighedsnævnet med påstand om, at  

 indklagede tilpligtes at betale klageren et af Tvistighedsnævnet fastsat  

 beløb  

 på ikke under 25.000 kr., med tillæg af procesrente fra sagens anlæg til  

 betaling sker.
 Indklagede  

 har påstået frifindelse.
Der er  

 under sagen fremlagt udskrift af en e-mail af 25. april fra C til B.
Som emne  

 er angivet   

  

 Cs  

  

 nye bog og i mailen hedder det:
Kære B, Tak for et godt møde! Jeg er glad for at du er  

 med! kh C PS: Hils D og  

 ungerne. Klageren og  

 indklagede har givet personligt møde for nævnet og har afgivet forklaring.  

 Der  

 er desuden afgivet forklaring af  

    

  

 C, E og  

 F.
Klageren  

  

  

 har forklaret bl.a., at hun kunne  

 udføre egne opgaver hos indklagede uden for arbejdstiden, såsom eksempelvis  

 bryllupper og portrætter.
Aftalen var, at hvis hun eller den anden elev, F,  

 lavede noget, de tjente penge på, skulle de betale indklagede for brug af  

 materialer mv.
I november  

 2000 blev hun og C, der er kok, producent og foredragsholder,  

    

  

 kærester.
De begyndte at arbejde  

 professionelt sammen fra januar 2001. De lavede en artikel sammen efter  

 rejser  

 i Vietnam og Alaska, hvor hendes fotos blev anvendt.
Hun lavede også fotos  

 til  

  

 Cs  

  

 hjemmeside.
B var fuldt ud bekendt med disse ting.
Hun hørte i  

 begyndelsen af 2001 at C overvejede at lave en tredje kogebog.
Hun har ikke  

 hørt noget om, at B skulle fotografere til bogen, men B havde i slutningen af  

 2000 sagt, at det blev sjovt, når han skulle lave  

  

 Cs  

  

 tredje bog.
Hun var godt klar over, at B havde arbejdet for Politikens Forlag  

 og at han havde været til møde på forlaget sammen med C i april 2001. Sidst i  

 august 2001 aftaler hun og C endeligt, at hun skulle stå for fotografierne  

 til  

 bogen.
Hun havde indtil da været usikker på, om hun magtede opgaven.
Hun  

 fortalte ikke B om det, idet det måtte være C, der orienterede ham.
Nogle  

 dage  

 senere afholdt hun og C et møde på en café med E fra Politikens Forlag.
De  

 talte om billedstil og var også inde på, hvad hun skulle have i betaling for  

 arbejdet, og at der skulle laves en kontrakt.
E oplyste, hvad det typiske  

 honorar var.
Hvorledes honoraret nærmere skulle afregnes, blev der ikke talt  

 om.
I  

 slutningen af august var hun også blevet momsregistreret.
Det skyldtes at  

 hun,  

 der tidligere er uddannet som dekoratør, skulle lave nogle  

 vinduesdekorationsopgaver, bl.a., for en frisør.
Hun har ikke benyttet sin  

 momsregistrering i forbindelse med fotoopgaver.
Hun oplyste B om  

 momsregistreringen, men han kommenterede det ikke.
Hun havde  

 haft fotoarbejde for bladet G.
Dette fortalte hun B om i uge 23. Han  

 reagerede  

 surt, men de talte ikke mere om det.
En måned senere spurgte B, om hun  

 troede,  

 at hun kunne klare en sådan opgave.
Hun svarede ironisk, at det kunne hun nok  

 ikke.
Hun opfattede det sådan, at B accepterede, at hun påtog sig opgaven.
Den 4.  

 september 2001 fortalte C B, at han havde valgt hende til at lave fotos til  

 den  

 kommende bog. derefter ignorerede B hende resten af dagen.
Om aftenen ringede  

 han til hende og sagde, at hun skulle holde sig væk, for han kunne ikke holde  

 ud at se hende, og at det skyldtes  

  

 Cs  

  

 bog.
Han  

 ønskede et møde med hende og C.
Hun mødtes med B den 6. september.
Han var  

 meget vred og sagde, at hun havde stjålet hans kunde.
Senere på dagen ringede  

 han til hende og spurgte, hvad hun havde tænkt sig i relation til fakturering  

 af arbejdet med bogen.
Hun havde endnu ikke overvejet faktureringsspørgsmålet  

 på dette tidspunkt, men hun kom senere frem til den konklusion, at  

 faktureringen formentlig skulle ske gennem B.
 Hun har efterfølgende  

 udført fotoarbejdet vedrørende bogen og har fået en kontrakt med Politikens  

 Forlag.
Indklagede  

  

  

 har forklaret bl.a., at han havde  

 den aftale med eleverne, at de måtte udføre opgaver for venner og bekendte,  

 typisk bryllupper og børneportrætter, som de fik sorte penge for.
De skulle  

 blot betale for brug af materialer, og han skulle orienteres på forhånd.
Der  

 var en klar grænse mellem dette og så kommercielle opgaver.
Det var  

 naturligvis  

 ikke tilladt eleverne at drive egen virksomhed i hans virksomhed.
Han  

 blandede  

 sig ikke i, hvad klageren foretog sig i ferien, f.eks., billederne fra  

 Vietnam  

 og Alaska.
Klageren  

 spurgte, om hun måtte fotografere til G.
Han var rystet over hendes  

 henvendelse, idet denne arbejdsopgave klart overskred grænserne for deres  

 aftale om hvilke arbejdsopgaver eleverne kunne udføre.
Han svarede, at han  

 ville tænke over det.
Klageren sagde samme dag, at hun nok ikke magtede det.  

 Efter denne tilkendegivelse fra klageren, opfattede indklagede herefter  

 situationen således, at det var klart, at hun ikke skulle fotografere for G.  

 Derefter hørte han først om det på ny den 4. september 2001, hvor han fik at  

 vide, at klageren havde udført opgaven.
Den 25.  

 april 2001 var han til møde på Politikens Forlag sammen med C.
I mødet deltog  

 bl.a., E, samt forlagets direktør H, med hvem han tidligere havde arbejdet  

 sammen med, da C udgav kogebøger på Børsens forlag.
De talte om en kommende  

 kogebog, der skulle laves februar-marts det følgende år, og et evt.  

 samarbejde  

 med en supermarkedskæde.
Der blev ikke på mødet talt om fotostil eller pris.
Den 4.  

 september opsøgte C ham og fortalte, at han havde besluttet sig for, at han  

 ville have klageren til at fotografere til bogen i stedet for indklagede.
Han  

 blev helt paf over det.
Han ringede samme aften til klageren og sagde, at han  

 måtte tænke over det.
Den 6. september 2001 spurgte han klageren, hvad hun  

 havde tænkt sig i relation til bogen.
Hun afviste at tale med ham om det og  

 henviste til C eller H.
C  

  

  

 har forklaret bl.a., at den nye bog skulle have en  

 anden stil end de forrige.
Han bad indklagede tage med til mødet på  

 Politikens  

 Forlag den 25. april 2001, fordi forlaget ønskede en fotograf med til mødet.  

 Men han var ikke på det tidspunkt sikker på, at det skulle være B, der skulle  

 fotografere til bogen.
Der blev da heller ikke indgået nogen aftale herom på  

 mødet.
Han kan ikke huske mailen af 25. april, og den ligger ikke på hans  

 computer.
Han mener ikke at have sendt en sådan mail.
I løbet af sommeren  

 besluttede han sig for, at klageren skulle lave bogens fotos.
Derefter holdt  

 han og klageren et møde med E.
De talte om fotostil, men der blev ikke aftalt  

 noget om afregning af arbejdet.
Den 4.  

 september 2001 fortalte han B, at han havde besluttet sig for at klageren  

 skulle fotografere til bogen.
Han vidste, at B, der jo også havde været med  

 til  

 mødet i april, nok regnede med, at han skulle have opgaven, og derfor måtte  

 han  

 have besked.
B blev skuffet.
E  

  

  

 har forklaret bl.a., at hun er marketingschef på  

 Politikens Forlag.
Da de talte med C om en tredje bog stod det klart, at den  

 skulle være i en anden stil end de tidligere.
B, der havde lavet fotos til de  

 tidligere bøger, var dog stadig et emne som fotograf til den nye bog.
På  

 mødet  

 den 25. april 2001 talte man om, hvordan den nye bog skulle være.
Det blev  

 ikke  

 endeligt aftalt, at B skulle være fotograf på bogen, men de talte om,  

 hvorvidt  

 han var interesseret i dette projekt, og det var han.
Det var planen, at  

 holdet  

 skulle mødes igen, efter at hun havde undersøgt mulighederne for et  

 samarbejde  

 med en supermarkedskæde.
Et sådant møde blev imidlertid aldrig til noget.
Hun  

 vil mene, at B burde have besked, hvis man besluttede sig for en anden  

 fotograf  

 end ham.
Ud på sommeren talte C om af arbejdsmæssige grunde at lave bogen i  

 weekends.  

  

 Cs  

  

 kæreste kom på tale, også fordi det gav  

 C større mulighed for fleksibilitet.
Hun holdt et meget uforpligtende møde  

 med  

 C og A.
Hun så nogle af As billeder og ville have en fornemmelse af, om de to  

 var så professionelle, at de også ville kunne gøre arbejdet færdigt selvom de  

 evt.,  

 ophørte med at være kærester.
Der blev ikke talt om honorar eller afregning  

 af  

 dette.
Det indgik i forlagets overvejelser, at klageren var billigere end B,  

 men hun vidste ikke, at klageren var elev hos B.
F  

  

  

 har forklaret bl.a., at han har været elev samtidig  

 med klageren og nu skal ansættes som uddannet fotograf hos indklagede.  

    

  

 Klageren fortalte på et tidspunkt,  

    

  

 at hun havde svært ved at fortælle  

 indklagede, at hun havde påtaget sig en opgave for G.
Han opfordrede hende  

 til  

 at fortælle indklagede det, men ved ikke om hun fik det gjort.
Han og  

 klageren  

 var udmærket klar over, at Politikens Forlag var kunde hos indklagede.
Han  

 mener ikke, at klageren kan have troet, at det var i orden at holde møde med  

 E  

 om eget arbejde for forlaget.
Klageren  

  

  

 har til støtte for sin påstand  

 gjort gældende, at indklagede havde accepteret, at klageren udførte opgaver  

 for  

 C.
Da klageren fik opgaven med den nye bog, var det ikke på hendes initiativ,  

 og det var ikke da aftalt, at B skulle være fotograf på denne.
Dertil kommer,  

 at bortvisningen skete, før der overhovedet var aftalt noget konkret mellem  

 klageren og Politikens Forlag, herunder om, hvorledes afregningen af arbejdet  

 skulle ske, om det skulle være gennem indklagede eller til klageren direkte.  

 For så vidt angår arbejdet for G må det efter bevisførelsen lægges til grund,  

 at indklagede havde accepteret dette.
Momsregistreringen havde ikke noget med  

 klagerens fotoarbejde at gøre.
Der er derfor ikke grundlag for at statuere  

 grov  

 misligholdelse af ansættelsesforholdet fra klagerens side.
Indklagede  

  

  

 har til støtte for sin  

 frifindelsespåstand gjort gældende, at klageren har misligholdt  

 ansættelsesforholdet groft.
Hun var ikke berettiget til at påtage sig  

 kommercielle fotoopgaver, således som det skete i forhold til G.  

    

  

 Indklagede måtte efter mødet på Politikens  

 Forlag den 25. april 2001 og  

  

 Cs  

  

 mail samme dag tro,  

 at han var med på opgaven med den nye kogebog.
Denne berettigede forventning  

 underløb klageren ved bag indklagedes ryg at acceptere fotoopgaven og afholde  

 møde med forlaget herom.
Hun gjorde sig derved skyldig i grov illoyalitet,  

 der  

 klart berettigede indklagede til at ophæve ansættelsesforholdet.
 I sagens behandling har som faste medlemmer  

    

  

 af Tvistighedsnævnet deltaget Mogens Kroman  

 (formand), konsulent Lise Bardenfleth og konsulent Pernille Knudsen (begge  

 Dansk Arbejdsgiverforening), samt konsulent Evelyn Jørgensen og konsulent  

 Lars  

  

 Gulmann  

  

 (begge Landsorganisationen i Danmark). Derudover  

 har som særligt sagkyndigt medlem deltaget chefkonsulent Karsten  

  

 Almosetoft  

  

 , Dansk Industri og næstformand i Dansk  

 Journalistforbund Fred Jacobsen.
 Tvistighedsnævnets  

 bemærkninger:
 4 medlemmer af nævnet udtaler:
Klageren  

 var bekendt med, at indklagede havde forhandlet med C og Politikens Forlag om  

 udførelse af fotoarbejde i forbindelse med forlagets kommende udgivelse af en  

 ny kogebog.
Vi finder, at klageren handlede groft illoyalt ved at acceptere  

 at  

 påtage sig denne fotoopgave og indlede drøftelser herom med forlagets  

 marketingschef.
Vi finder heller ikke, at klageren var berettiget til at  

 udføre  

 arbejde for G eller havde fået tilladelse hertil af indklagede.
På denne  

 baggrund var indklagedes bortvisning af klageren berettiget og vi vil derfor  

 tage indklagedes frifindelsespåstand til følge.
 3 medlemmer af nævnet udtaler:
Indklagede accepterede, at eleverne udførte fotoopgaver i  

 fritiden, herunder at klageren arbejdede for C.
Det var således ikke klart  

 afgrænset, hvad klageren kunne tillade sig i relation til privat arbejde.  

 Dertil kommer, at det ikke var aftalt, at indklagede skulle udføre  

 fotoarbejdet  

 på  

  

 Cs  

  

 nye bog.
Det er endvidere ubestridt, at  

 klageren ikke havde begyndt at arbejde på  

  

 Cs  

  

 nye bog,  

 idet der end ikke var indgået aftale om pris mv., ligesom det er ubestridt,  

 at  

 indklagede ikke på bortvisningstidspunktet var klar over om arbejdet i givet  

 fald kunne ske i indklagedes regi.
Vi finder herefter ikke, at indklagede den  

 6. september 2001 havde grundlag for en bortvisning af klageren.
 Der afsiges  

 kendelse efter stemmeflertallet.
 T h i  

    

  

 b e s t e m  

  

 m  

  

 e s :
 Indklagede,  

 arbejdsgiver B, frifindes.
 Hver part  

 bærer sine egne omkostninger.
 Denne  

 kendelse kan inden 8 uger efter nævnets afgørelse indbringes for domstolene.
