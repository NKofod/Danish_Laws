 En sygehjælper tilkoblede fejlagtigt en flaske med sondemad til  

 patientens blodbane, hvorved patienten døde.
Uhensigtsmæssig ophængning af flaskerne og patienten ville alligevel  

 være død inden for et kortere tidsrum af sin sygdom.
Tiltalefrafald  

 meddelt.(* 2) En 67-årig mand, der var blevet opereret en måned tidligere, men hvis kredsløb ikke fungerede, blev holdt i live ved  

 kunstig ernæring.
En sygehjælper tilkoblede fejlagtigt slangen fra flasken  

 med sondemad til en sonde ind i patientens blodbane i stedet for rigtigt at  

 tilkoble den til en sonde til patientens tyndtarm.
Dette medførte, at  

 patienten få timer efter afgik ved døden.
Ved sengen var opstillet et stativ  

 med fire kroge, hvoraf de tre blev brugt, den ene til tilførsel af saltvand,  

 den anden til opsugning af tarmsafter og den tredie til sondemad.
Fejlen blev  

 opdaget af sigtede, der straks slog alarm.
Sigtede blev af hospitalet anset  

 som en dygtig og omhyggelig sygehjælper.
Retslægerådet, der bemærkede, at det måtte ventes, at patienten under alle  

 omstændigheder ville være død indenfor et kortere tidsrum, anførte, at man  

 fandt det uhensigtsmæssigt, at man havde ophængt de forskellige væsker i  

 samme stativ, og at slangerne var ens.
Dette havde ført til, at sygehuset  

 straks havde indført en anden ordning.
Sundhedsstyrelsen var af den  

 opfattelse, at sygehjælperen havde gjort sig skyldig i uagtsomt manddrab, men  

 fremhævede, at der forelå formildende omstændigheder.
Foruden flaskeophænget  

 henvistes til, at patienten den pågældende morgen havde været meget urolig og  

 samtidig var blevet behandlet af en fysioterapeut, hvad der havde  

 vanskeliggjort sygehjælperens arbejde, og at hun hurtigt havde truffet de  

 nødvendige foranstaltninger i forsøg på at afhjælpe fejlen.
Tiltalefrafald  

 for overtrædelse af straffelovens § 241 blev meddelt.
(* 1) Offentliggjort i Anklagemyndighedens Årsberetning 1977, side 113-114.
