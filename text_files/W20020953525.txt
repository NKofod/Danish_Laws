 Medlemmet betragtede sine aktiviteter som hobby og ønskede at  

 undersøge mulighederne for at gå på efterløn.
 Arbejdsløshedskassens  regionskontor traf afgørelse om, at  

 medlemmet måtte anses for at drive selvstændig virksomhed, og  

 lagde vægt på, at museet blev drevet fra lejede lokaler, at  

 medlemmet annoncerede, at der var tale om drift for egen regning og risiko,  

 og ikke om virksomheden gav over eller underskud.
 Hovedledelsen traf afgørelse om, at medlemmet drev  

 selvstændig virksomhed som bibeskæftigelse, og lagde vægt  

 på de samme momenter som regionskontoret, men fandt at arbejdet var af  

 begrænset omfang.
 Direktoratet traf afgørelse om, at medlemmet måtte anses for  

 at drive selvstændig virksomhed, idet medlemmet frem til udgangen af  

 år 2000 angav underskud af selvstændig virksomhed og var tilmeldt  

 virksomhedsordningen, at der var tale om drift fra lejede lokaler, at  

 medlemmet annoncerede, at de besøgende betalte entré, og at  

 museet blev drevet for egen regning og risiko.
Ankenævnet tiltrådte direktoratets afgørelse om, at  

 medlemmet måtte anses for at drive selvstændig virksomhed, og  

 lagde vægt på de samme momenter.
Ankenævnet  

 bemærkede, at det forhold at skatteforvaltningen fremover afviste at  

 lade medlemmet fradrage underskud i virksomheden, idet virksomheden efter  

 skatteforvaltningens opfattelse måtte anses for en hobbyvirksomhed,  

 ikke umiddelbart ændrede definitionen af virksomheden i  

 arbejdsløshedsforsikringslovens forstand.
Det var således de  

 andre faktorer som gjorde, at ankenævnet betragtede medlemmets  

 aktiviteter som selvstændig virksomhed.
 Ankenævnet anmodede desuden direktoratet om at tage stilling til  

 spørgsmålet om, hvorvidt medlemmets virksomhed kunne anses for  

 drift af selvstændig virksomhed som bibeskæftigelse.
Spørgsmål om drift af  

 selvstændig virksomhed eller hobby Ankenævnet har behandlet Deres klage på møde den 4.  

 juli 2002.
Nævnet traf denne A F G Ø R E L S E Deres aktiviteter ved xxx skal anses for drift af selvstændig  

 erhvervsvirksomhed.
 Ankenævnet har lagt vægt på, at museet drives fra  

 lokaler som De har lejet, at De annoncerer for museet og dets  

 åbningstider i den lokale turistbrochure, at De kræver betaling  

 for entré, at museet i det hele taget drives for Deres regning og  

 risiko og at De skattemæssigt har været tilmeldt  

 virksomhedsordningen og indtil den 31. december 2000 har angivet underskud af  

 selvstændig erhvervsvirksomhed virksomhed.
 På baggrund heraf, er De omfattet af  

 arbejdsløshedsforsikringslovens definition af selvstændig  

 erhvervsvirksomhed.
Det forhold, at xxx Kommunes skatteforvaltning  fremover afviser at lade  

 Dem fradrage underskud i virksomheden, idet virksomheden efter kommunens  

 opfattelse må anses for en hobbyvirksomhed, ændrer ikke  

 umiddelbart definitionen af virksomheden i  

 arbejdsløshedsforsikringslovens forstand.
Det er som nævnt  

 ovenfor også  de andre faktorer som gør, at Deres aktiviteter  

 vurderes som selvstændig erhvervsvirksomhed.
 Ankenævnet henviser til § 41, stk, 1, nr. 3c og stk. 8, i  

 lovbekendtgørelse nr. 603 af 25. juni 2001 om  

 arbejdsløshedsforsikring m.v., samt § 2, stk. 1 - 4, i  

 bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændige erhvervsdrivende.
 Ankenævnet tiltræder hermed direktoratets afgørelse af  

 25. februar 2002.
 Ankenævnet skal bemærke, at man i sagen ikke har taget  

 stilling til, hvorvidt Deres virksomhed kan anses for at være  

 selvstændig bibeskæftigelse, idet alene Deres a-kasse og ikke  

 direktoratet har truffet afgørelse om dette  

 spørgsmål.
 Ankenævnet har imidlertid anmodet direktoratet om at tage stilling  

 til dette spørgsmål.
 Endvidere skal ankenævnet opfordre Dem til, at rette henvendelse til  

 Deres a-kasse, såfremt der sker ændringer i forholdene omkring  

 Deres virksomhed, da dette kan give mulighed for en anden vurdering af  

 virksomheden i forbindelse med Deres ønske om at overgå til  

 efterløn.
På ankenævnets vegne xxx  

 xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 " Som svar på Deres brev til Arbejdsministeriet i marts 1999 skrev  

 direktoratet et brev til Dem den 7. maj 1999. Af brevet fremgår blandt  

 andet:
"Til Deres første spørgsmål kan jeg oplyse, at hvis  

 a-kassen anser Deres aktivitet som hobby/fritidsaktivitet, vil det være  

 uden betydning for modtagelsen af ydelser.
Det betyder, at der ikke sker  

 fradrag eller modregning i efterlønnen, hverken i den nye eller den  

 gamle ordning.
 De skal være opmærksom på, at begrebet "hobbyvirksomhed"  

 er et skattemæssigt begreb, hvor indkomsten beskattes efter  

 nettoindkomstprincippet som al anden indkomst, men at der i modsætning  

 til anden selvstændig virksomhed er begrænsede fradragsmuligheder  

 og underskud kan ikke fremføres.
Grunden til den forskel mellem hobby/fritidsaktiviteter i  

 arbejdsløshedsforsikringen og hobbyvirksomhed i skattelovgivningen er  

 de forskellige formål med lovgivningerne.
Skattelovene bygger på  

 fiskale hensyn. dvs. hensyn til inddrivelse af skatter til dækning af  

 offentlige udgifter, mens arbejdsløshedsforsikringen har til  

 formål at udbetale ydelser for al dække tab af  

 arbejde/indtægt.
De skal ikke være bekymret over behandlingen i Deres a-kasse.
Hvis  

 De får en afgørelse, der går Dem imod. vil De modtage en  

 klagevejledning, og spørgsmålet kan indbringes hertil.
Derefter  

 er der endvidere klagemulighed til Arbejdsmarkedets Ankenævn.
Der er  

 ikke faste retningslinier, da det er en konkret vurdering i hvert enkelt  

 tilfælde, der bl.a. bygger på administrativ praksis herfra.
Reglerne om selvstændig bibeskæftigelse i den nye  

 efterlønsordning og de øvrige regler derom er under  

 udarbejdelse, og vil om kort tid tilgå deres a-kasse, hvor De  

 bør henvende Dem for at få reglerne.
De vil i løbet af  

 kort tid også kunne ses på DfA\s hjemmeside på www.dfa.dk.  

 Udgangspunktet i 400 timers ordningen er, al driften af virksomheden  

 kræver tilladelse, at der skal ske fradrag for de timer, der bruges i  

 virksomheden, og at nettoomsætningen i virksomheden fratrukket  

 vareforbruget ikke må overstige 50.000 kr." Den 18. september 2001 modtog a-kassen et brev fra Dem vedrørende  

 efterløn.
De skriver, at De fylder 60 år i november 2002 og  

 påtænker at gå på efterløn.
I den forbindelse  

 ønsker De blandt andet oplyst, hvorvidt Deres hobbyvirksomhed som De  

 driver på fritidsbasis - et lille xxxmuseum i xxx - anses for hobby og  

 derved ikke får betydning for Deres efterløn.
 I sagen dokumenter findes følgende oplysninger - alle givet af Dem  

 - om driften af xxxmuseum:
 Ejes og drives af:
xxxmuseum (virksomheden) ejes og drives af Dem.
Deres arbejdsopgaver i  

 virksomheden er at fortælle de besøgende om Deres samling af  

 gammelt legetøj samt at hygge om de besøgende.
 Lejede lokaler samt annoncering:
 Museet holder til i lejede lokaler og der reklameres for virksomheden via  

 xxx Turistbrochure.
 Åbningstiden:
Fredag og lørdag hver med 4 timer, samt i skolernes ferier alle  

 ugens dage undtaget søndag, hvor der altid er lukket.
Hovedparten af  

 museets besøgende ligger i de 8 -9 uger hvor skolerne har ferie  

 (sommerferie, efterårsferie og vinterferie).
 De har oplyst, at De i 8 uger om året bruger ca. 29 timer pr. uge,  

 resten af året ca. 8 timer pr. uge.
 Indtægter og udgifter:
 De har oplyst følgende:
 i  

  	De anvender ikke revisor på grund af udgifterne samt regnskabets  

 begrænset størrelse.
 i  

  	Indtægterne er alene entre, samt en smule salg af postkort og  

 genoptryk af påklædningsdukker samt lidt museumsnips.
 i  

  	Udgifterne er begrænset til husleje incl. varme, forsikringer,  

 elforbrug, udgifter til turistbrochure, indkøb postkort m.v. samt  

 rengøringsartikler.
 De har udarbejdet følgende liste over indtægter og udgifter  

 fra museets start 1. oktober 1996 - 1. september 2001:
Periode Indtægter Udgifter 1. oktober - 31. december 1996 3.105,- 27.804,- 1. januar - 31. december 1997 19.610,- 37.322,- 1. januar - 31. december 1998 47.360,- 51.422,- 1. januar - 31. december 1999 38.535,- 53.662,- 1. januar - 31. december 2000 73.211,- 79.239,- 1. januar - 1. september 2001 31.205,- 38.825,- De oplyser, at de ekstraordinære indtægter og udgifter i  

 år 2000 skyldes, at der i foråret udkom en serie genoptryk af  

 påklædningsdukker af en tegner der hed xxx, som var meget  

 populær i 50-erne og legetøjsmuseet var Dem bekendt den eneste  

 på Sjælland der havde dem til salg, og det rygtedes i  

 påklædningsdukkesamlerkredse at de var til salg hos Dem.
Nu  

 forhandles påklædningsdukkerne på næsten alle museer  

 og Deres salg er nu ikke så stort.
De har endvidere oplyst, at i år 2000 havde De ikke åbent i  

 december måned på grund af de foregående års meget  

 lavt besøgstal og måske vil De også holde lukket i 2001.  

 De tilbyder endvidere at sende en liste over besøgende uge for uge,  

 hvoraf det vil fremgå, at museet burde holde lukket det meste af  

 året, da der er mange åbningsdage hvor der ingen besøgende  

 er eller måske en enkelt gæst.
De bruger så tiden på  

 at flytte rundt på legetøjet og da De stadig ikke kan lade  

 være med at købe ind til samlingen, skal det nyindkøbet  

 placeres i montrerne.
Endelig skriver De, at De håber at a-kassen i lyset af det medsendte  

 kan se, at det alene må være lysten til at drive museet i stedet  

 for det økonomiske.
Det skal da ikke være en hemmelighed, at De  

 havde håbet at De kunne få museet til at løbe rundt, men  

 De kan nu se at museumsvirksomhed er et lav interesseområde, og De  

 havde nok ikke åbnet museet, hvis De havde vist at det skulle koste Dem  

 så meget, men nu er museet ligesom blevet et samlingspunkt for  

 legetøjssamlere.
 Skattemæssige forhold:
 De har indtil 31. december 2000 opgivet skattemæssigt underskud af  

 selvstændig virksomhed samt været tilmeldt virksomhedsordningen  

 ved skattevæsenet.
 xxx Kommunes skatteafdeling har i brev af 25. april 2001 oplyst, at  

 vedrørende xxxmuseum har skatteadministrationen gennemgået  

 regnskaberne for de seneste 5 år.  Underskuddet var således:
 1999:
- 15.123 1998:
- 4.062 1997:
- 17.712 1996:
- 17.499 1995:
- 1.050 Skatteadministrationen skriver endvidere, at "da virksomheden i de seneste 5 år har givet underskud, ses  

 virksomheden ikke at have udsigt til at give overskud eller blive rentabel.  

 Virksomheden anses herefter mere at være et udslag af personlig  

 interesse end drevet med indtægtserhvervelse for øje.
Såfremt virksomheden ikke giver overskud fremover  

 påtænker skatteadministrationen at nægte fradrag for  

 underskud, idet virksomheden herefter må anses for en  

 hobbyvirksomhed." Den 14. december 2001 traf a-kassens regionskontor i xxx afgørelse  

 om, at der er tale om selvstændig virksomhed.
A-kassen lagde vægt  

 på, at De udøver virksomhed for egen regning og risiko samt at  

 den udøves fra lejede lokaler og endelige at De annoncerer.
I brev af 15. december 2001 klager De over afgørelsen.
Af Deres  

 klage fremgår blandt andet; " Angående annoncering er det klart at jeg er nød til at  

 annoncere i xxx turistbrochure, da hovedparten af besøgende på  

 museet er turister som kommer i de 8 skoleferieuger, hvilket jeg var klar  

 over da jeg åbnede, og museet ville ikke have eksisteret uden denne  

 annoncering.
Det er også korrekt at museet drives på min egen  

 risiko og regning det er helt og holdent min legetøjssamling der  

 udstilles, dog er der en gang imellem nogle gæsteudstillere fra min  

 samlerbekendskabskreds.
 Angående lejede lokaler er det korrekt, det ville de også  

 være hvis jeg drev museet fra min privatbolig, da der er gæld i  

 huset og betragter det som en leje der skal betales.
 Jeg bliver desværre nød til at anmode om dispensation  

 allerede nu således, at jeg har svaret ca. februar - marts 2002.  

 Årsagen er, at jeg skal give besked til udgiveren af brochuren på  

 dette tidspunkt for at komme med i kommende års brochure, og som  

 nævnt ovenfor er det nødvendig for mig at være med.  

 Brochuren udkommer altid ca. midt i januar måned.
 Angående skemaet jeg har udfyldt er der ingen ændringer i  

 år i forhold til det tidligere fremsendte, blot at det ser ud til at  

 underskuddet bliver på ca. 11.000,- kr. i år.
Antal timer hvor museet er åbent ligger også fast 8 uger  

 på hver 29 timer og resten af året på 8 timer pr. uge dog  

 lukket på alle helligdage.
Hvis det har betydning for dispensationen  

 kan jeg sagtens reducere på åbningstiden, da  

 vintermånederne er så lidt besøgt at det faktisk ikke er  

 umagen vær at holde åbent, og jeg kunne så samtidig spare  

 på varmeudgifterne (jeg har faktisk tit tænkt på det,  

 når jeg har stået i 4 timer med ingen eller kun en  

 besøgende). Jeg kende indehaverne af 2 andre private xxxmuseer som kun  

 har åbent halvdelen af året.
De skriver at der skal foreligge er revisor attestation, hvilket jeg har  

 forståelse for, men for at spare penge til det, vil jeg gerne komme med  

 bogholderimappeme til låns for der fremgår alt økonomisk  

 med hensyn til museet.
Jeg prøver at spare så meget som muligt  

 på omkostningerne, for disse penge skal vi tage op af egen lomme.
Men  

 er bogholderimappeme ikke tilstrækkelig skal vi nok fremsende  

 attestation fra en revisor.
Jeg ved ikke om jeg har fået det hele med, men jeg føler  

 at der i vor korrespondance er fremsendt alt vedrørende mit museum.  

 Det eneste jeg ikke har haft omtalt er selve museet, som er beliggende xxx;  

 alle montrene er lavet delvis af genbrugsspånplade og alle ruderne er  

 forsatsvinduer eller acrylplader der er fisket op af containere.
Selv syntes  

 jeg, at jeg har fået et lille hyggelig museum ud af det og jeg vil  

 gerne invitere Dem til at besøge museet for at ved selvsyn kan se hvad  

 De skal tage stilling til.
 Jeg håber at De måske vil se lidt forbi de officielle  

 tidsfrister i forbindelse med ansøgning om efterløn,  

 således at jeg kan have svaret senest som ovenfor nævnt.
 De bedes venligst betragte dette brev som en dispensationsansøgning  

 og skulle Deres afgørelse være at jeg ikke kan drive museet uden  

 reduktion i efterlønnen bedes dette brev ligeledes betragtes som en  

 klageskrivelse og håbe at De vil fremsende de nødvendige kopier  

 af tidligere sendte materiale til de myndigheder der skal have klagen.
Hvis afgørelsen bliver at jeg ikke kan have museet er der ikke  

 noget at gøre ved det, men for at afvikle museet er jeg også  

 nød til at have klar besked tidlig, da jeg kan se at jeg vil får  

 store opbevaringsproblemer, for da jeg startede museet begyndte jeg at  

 købe større legeting så som dukkehuse, dukkevogne,  

 gyngeheste m.v. og disse ting er jeg nød til at afhænde inden  

 jeg kan tage resten hjem." Den 21. januar 2002 traf a-kassens hovedkontor afgørelse om, at der  

 er tale om selvstændig virksomhed som bibeskæftigelse.
 I brev af 23. januar 2002 klager De over a-kassens afgørelse.  

 Følgende fremgår af Deres klage:
" Jeg er fuld forståelse for, at man ikke skal kunne drive  

 selvstændig virksomhed og dermed have en indtjening samtidig med at  

 modtage fuld efterløn, men da mit lille legetøjsmuseum  

 udelukkende drives i min fritid og kun på grund af interesse og ikke af  

 økonomisk hensyn, betragter jeg det som absolut at være på  

 hobbybasis.
Hvis det var af økonomiske hensyn havde jeg valgt noget  

 andet, da museumsdrift er et lavinteresseområde.
 I brevet fra Dfa til mig dat. 7 maj 99 mener jeg at der er mulighed for  

 hobby/fritidsaktivitet uden fradrag i efterlønnen, og det er denne  

 mulighed jeg ansøger om. xxxmuseet har som tidligere fremsendt  

 udelukkende kørt med underskud, og jeg vil ikke kunne have råd  

 til at køre videre såfremt at jeg samtidig med et underskud  

 på ca. l .000 kr. pr måned også skal medregnes for 400  

 timer.
Jeg mener også, at der skal være mulighed for  

 efterlønner at have en hobby/fritidsaktivitet for at fremme  

 livskvaliteten, og jeg ved godt det ikke kommer sagen ved, men med mit museum  

 er det en kvalitet for mig efter at jeg har samlet i ca. 30 og dermed har en  

 stor samling, som jeg så har valgt at vise til andre.
Og jeg kan  

 nævne, at det også er en kvalitet for de besøgende, ikke  

 mindst de skoleklasser som besøger mig i forbindelse med emneuger,  

 hvor jeg fortæller om tingene og hvor der samtidig er mulighed for at  

 lege men nogle af tingene, hvor mange af børnene af i dag har set en  

 dampmaskine køre.
 For at vende tilbage til det økonomiske kan jeg ikke se at det det  

 offentlige kan spare penge såfremt at jeg skal lukke, for jeg har  

 vedtaget med mig selv, at museet bliver lukket hvis det ikke bliver godkendt  

 som hobbyaktivitet, så efterlønnen bliver den samme.
 Jeg har dog et par kapitalpensioner som måske gør udslaget  

 til, at jeg venter til jeg bliver 62, men det har jeg ikke taget stilling til  

 endnu.
Jeg vil håbe at De vil se bort fra de faste paragraffer og regler og  

 anvende den vurdering som Dfa's skrivelse giver mulighed for." Den 28. januar 2002 sendte a-kassen Deres klage og sagens dokumenter til  

 direktoratet.
A-kassen skriver ved oversendelsen, at a-kassen har  

 forståelse for de argumenter som De fremfører i Deres klage, og  

 at a-kassen derfor ikke  vil have indvendinger, hvis direktoratet finder, at  

 der alene er tale om hobby virksomhed, som ikke skal have betydning for Deres  

 ret til efterløn.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 25. februar 2002 denne afgørelse:
 "Deres beskæftigelse med xxxmuseum anses for drift af  

 selvstændig virksomhed i a-lovens forstand.
Begrundelse Direktoratet har ved afgørelsen alene taget stilling til hvorvidt  

 Deres beskæftigelse med Køge Legetøjsmuseum skal anses  

 for selvstændig virksomhed eller hobby i a-lovens forstand.
 Direktoratet har ikke ved afgørelsen taget stilling til hvorvidt De  

 vil kunne opnå en tilladelse til drift af selvstændig virksomhed  

 samtidig med efterløn (400-timers-ordningen).
 Reglerne om sondringen mellem selvstændig virksomhed og hobby findes  

 i bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændig erhvervsdrivende.
 I § 2, stk. 1, i bekendtgørelsen, defineres selvstændig  

 erhvervsvirksomhed som beskæftigelse for egen eller  

 ægtefællens regning og risiko og med det formål at  

 opnå økonomisk udbytte.
 Det fremgår af § 2, stk. 2, bekendtgørelsen, hvornår en  

 beskæftigelse altid skal anses for selvstændig virksomhed, og i §  

 2, stk. 3, er angivet en række forhold, der som udgangspunkt  

 medfører, at der er tale om selvstændig erhvervsvirksomhed.
 Vurderingen af, om en beskæftigelse skal anses for udøvelse  

 af selvstændig erhvervsvirksomhed foretages i øvrigt konkret,  

 jf. bekendtgørelsens § 2, stk. 4.
 Af vejledningen til § 1 i bekendtgørelse nr. 1146 af 20. december  

 1995 om udøvelse af selvstændig virksomhed som  

 bibeskæftigelse fremgår det, at hobbypræget aktivitet og  

 produktion vil kunne anses for fritidsaktivitet, når den ikke  

 indeholder noget erhvervsmæssigt element og ikke har til formål  

 at opnå økonomisk udbytte.
 Det er direktoratets vurdering, at Deres beskæftigelse med  

 Køge Legetøjsmuseum er drift af selvstændig virksomhed i  

 a-lovens forstand.
 Direktoratet har ved afgørelsen lagt vægt på, at De  

 frem til 31. december 2000 skattemæssigt har angivet over- og underskud  

 af virksomheden samt været tilmeldt virksomhedsordningen ved  

 skattevæsenet, jf. formodningsreglen i § 2, stk. 3, nr. 2 og nr. 3, i  

 bekendtgørelsen.
 Direktoratet har endvidere lagt vægt på, at det er  

 skattemyndighederne og ikke Dem selv, der har tilkendegivet, at xxxmuseum i  

 relation til skattemyndighederne fremover vil blive anses for en  

 hobbyvirksomhed (under forudsætning af, at virksomheden ikke giver  

 overskud).
 Endvidere har direktoratet lagt vægt, at De har lejet lokaler, at De  

 annoncerer i en turistbrochure samt at de besøgende betaler  

 entré.
 Virksomheden anses for at blive drevet for Deres egen regning og  

 risiko.
 Selvom virksomheden kun har et mindre overskud eller et underskud, er  

 dette ikke til hinder for, at formålet med aktiviteten er at opnå  

 et økonomisk udbytte, jf. § 2, stk. 1, i bekendtgørelsen.".
3. Klagen til ankenævnet De har ved brev af 26. februar 2002 klaget over direktoratets  

 afgørelse.  

 I Deres brev henviser de indledningsvis til, at en af Deres nu afdøde  

 kollegaer opnåede tilladelse til at drive "xxx" uden fradag.
De  

 oplyser, at Deres kollega drev sit museum på samme måde som Dem,  

 dog med den forskel, at hans museum lå  i 3 store længer på  

 hans private gård.
De oplyser, at De ikke selv har henvendt Dem til skatteforvaltningen  

 vedrørende erhvervsbeskatningen, men at De modtog en selvangivelse  

 vedrørende erhverv, efter at skatteforvaltningen sandsynligvis havde  

 læst omtalen af Deres museum i avisen.
Ved en samtale på  

 skattekontoret fik De oplyst, at man ville acceptere et underskud i 3  

 år.
Efter 3 år kontaktede De selv skattekontoret for at  

 tilkendegive, at det ikke var muligt at drive museet med overskud, hvorfor De  

 ville have ændret Deres skattekort.
Der gik herefter yderligere 2  

 år, inden De fik besked om, at man nu betragtede Deres museum som  

 hobby.
 De finder, at der skal være muligt for almindelige mennesker at  

 foretage sin noget samtidig med efterlønnen, for at give livskvalitet,  

 hvorfor De har henvendt Dem til folketingsmand xxx.
De tilkendegiver afslutningsvis, at der ligger en kulturel oplysning for  

 de børn som besøger museet, samt en oplevelse af  

 gensynsglæde for andre.
På et eller andet tidspunkt skulle museet  

 lukkes ned, men De håber, at man vil give Dem tilladelse til at drive  

 museet lidt endnu.
4. Arbejdsdirektoratets bemærkninger til klagen Direktoratet fandt ikke grundlag for at ændre afgørelsen,  

 og har ved brev af 11. marts 2002 oversendt sagen til ankenævnet.
 Direktoratet bemærkede, at man ikke umiddelbart kunne se  at have  

 haft en sag vedrørende Deres kollega xxx vedrørende xxx.
5.  Nyt efter klagen De har ved brev af 24. maj 2002 tilkendegivet, at A-kassen efter Deres  

 opfattelse ikke ser på den økonomiske side af sagen.
 De oplyser, at De ved udbetaling af efterløn i runde tal ville  

 få udbetalt kr. 132.000,- med et gennemsnitligt underskud på  

 museet på ca. kr. 1.500 pr. måned = 18.000,- kr. pr. år.  

 Hvilket betyder, at De før skat ville få udbetalt kr.  

 114.000,-.
 Ved at lukke museet ville De være nødt til at afhænde  

 Deres samling på auktion, hvilket efter salg og geninvestering  

 formentlig kunne indbringe Dem en renteindtægt på mellem 70.000 -  

 80.000 kr. årligt.
Ved efterløn ville De så før skat have 132.000,- plus  

 renteindtægten på ca. 70.000,- kr.
Dvs. samlet over kr. 200.000,-  

 hvilket er mere end De tjener i dag.
 De gør afslutningsvis gældende, at xxxmuseet alene har  

 været drevet i Deres fritid, hvorfor De havde håbet, at De kunne  

 hygge Dem med det nogle år endnu.
6.  Regler Lov om arbejdsløshedsforsikring m.v.,jf. lovbek. nr. 603 af 25.  

 juni 2001 om arbejdsløshedsforsikring m.v.
Medlemskab af anerkendte arbejdsløshedskasser § 41. Ret til optagelse som medlem har personer, 1)	som har bopæl og ophold her i riget bortset fra  

 Færøerne og Grønland, jf. dog stk. 7, 2)	som er mellem 18 og 63 år, dog 65 år for personer  

 født før den 1. juli 1939, og 3)	som enten a) 	dokumenterer at være beskæftiget som lønmodtager  

 inden for kassens faglige område, b)	har gennemført en erhvervsmæssig uddannelse af mindst  

 18 måneders varighed inden for kassens faglige område eller en  

 erhvervsgrunduddannelse i henhold til lov om erhvervsgrunduddannelse,  

 når kassen modtager skriftlig begæring om optagelse senest 2 uger  

 efter uddannelsens afslutning, c)	dokumenterer at udøve selvstændig erhvervsvirksomhed, ......
 Stk. 8. Direktøren for Arbejdsdirektoratet kan efter forhandling  

 med Landsarbejdsrådet fastsætte nærmere regler for  

 anvendelsen af stk. 1, 4 og 5, herunder for afgrænsningen mellem  

 lønarbejde og selvstændig erhvervsudøvelse.
Bekendtgørelse nr. 1142 af 20. december 1995 om optagelse i  

 en arbejdsløshedskasse for selvstændige erhvervsdrivende § 2. Selvstændig erhvervsvirksomhed udøves ved  

 beskæftigelse for egen eller ægtefællens regning og risiko  

 og med det formål at opnå økonomisk udbytte.
Stk. 2. Beskæftigelsen anses altid for selvstændig  

 erhvervsvirksomhed, hvis pågældende i 1) har henlagt midler til investeringsfonds, i 2) har ansat arbejdskraft, i 3) har overført beløb til beskatning som medarbejdende  

 ægtefælle, i 4) har foretaget varelagernedskrivninger eller skattemæssige fradrag  

 for driftsudgifter og afskrivning på driftsmidler efter de for  

 selvstændige erhvervsdrivende gældende regler, i 5) er omfattet af en kollektiv overenskomst som arbejdsgiver eller er medlem  

 af en arbejdsgiverorganisation, eller i 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive  

 anset for selvstændig erhvervsvirksomhed, hvis  

 pågældende i 1) eller virksomheden er momsregistreret, eller ydelsen faktureres med  

 tillæg af moms, i 2) skattemæssigt angiver over-/underskud af selvstændig  

 virksomhed, i 3) på selvangivelsen for et givet indkomstår har tilkendegivet,  

 at indkomsten ønskes beskattet efter virksomhedsskatteloven,  

 eller i 4) er deltager i et interessentskab.
 Stk. 4. I øvrige tilfælde foretages en  

 konkret vurdering efter stk. 1.
Vejledning nr. 202 af 20. december 1995 om optagelse i en  

 arbejdsløshedskasse for selvstændige erhvervsdrivende III. Økonomisk udbytte Kriteriet om, at den erhvervsmæssige virksomhed skal udøves  

 med det formål at opnå økonomisk udbytte, er først  

 og fremmest knyttet til en driftsøkonomisk betragtning, hvor det ud  

 fra posterne på indtægtssiden sammenholdt med posterne på  

 udgiftssiden vurderes, om virksomheden på kortere eller længere  

 sigt kan forventes at bidrage helt eller delvist til indehaverens livsophold.
 Der lægges således mere vægt på virksomhedens  

 faktiske tilrettelæggelse end på virksomhedens art.
Sondringen mellem erhvervsmæssig virksomhed og hobbyvirksomhed er  

 velkendt fra skattelovgivningen, hvor den har afgørende betydning for  

 skatteyderens fradragsmuligheder, idet underskud ved hobbyvirksomhed ikke kan  

 fradrages i anden indkomst, uanset at indtægt ved hobbyvirksomhed er  

 skattepligtig.
Endvidere forudsætter fradrag for driftsomkostninger,  

 herunder afskrivninger på driftsmidler, et erhvervsmæssigt  

 formål.
Skattemæssige fradrag af underskud og omkostninger vil  

 derfor medføre, at den pågældende også i relation  

 til arbejdsløshedsforsikringsloven anses for at udøve  

 erhvervsmæssig virksomhed.
Der kan derimod ikke drages den modsatte  

 slutning.
Der henvises i øvrigt herom til stk. 2 og 3 med vejledning.
 Det personlige arbejde ved hobby- og fritidssysler vil typisk være  

 af begrænset omfang, således at der ikke er tale om  

 hovedbeskæftigelse, og den pågældende allerede af denne  

 grund ikke vil kunne optages i en arbejdsløshedskasse for  

 selvstændige erhvervsdrivende.
 Spørgsmålet, om en aktivitet skal anses for  

 erhvervsmæssig eller ej, vil i langt de fleste tilfælde derfor  

 kun have betydning for vurderingen af, om aktiviteten er  

 bibeskæftigelse ved selvstændig virksomhed.
