 Pressenævnet kunne på grund af de  

 begrænsede muligheder for at føre bevis for Nævnet ikke tage stilling til,  

 hvorvidt [K] var tilhænger af en fortolkning af sharia-lovgivningen,  

 hvorefter  

 håndafhugning, stening og hængning var mulige straffe, og om Nahid Riazi fra  

 kvindeorganisationen Foreningen for Indvandrerkvinders Rettigheder var ude på  

 at få hende fyret.
Det fremgår af de Vejledende regler for god  

 presseskik, at et medie skal udvise kritik over for nyhedskilderne, i  

 særdeleshed når disses udsagn kan være farvet af personlig interesse eller  

 skadevoldende hensigt.
Der gælder efter omstændighederne en tilsvarende  

 forpligtigelse for mediet til at udvise særlig agtpågivenhed ved  

 offentliggørelse af en sag, hvori de pågældende kan have en særlig økonomisk  

 eller personlig interesse.
Klagen vedrørte lederartikler, hvor der  

 tillades en højere grad af frisprog end i nyhedsartikler og lignende  

 reportager.
Det fremstod efter Pressenævnets opfattelse klart, at der var  

 tale  

 om lederartikler, hvori medierne tilkendegav deres egne holdninger til  

 tidligere offentliggjorte oplysninger.
På baggrund af artiklernes karakter af  

 lederartikler fandt Pressenævnet, at Sjællandske og www.sjaellandsske.dk  

 til trods for, at de ikke havde efterprøvet  

 de tidligere offentliggjorte oplysninger, idet de uden videre havde  

 tilsluttet  

 sig synspunkter fremsat af Nahid Riazi, ikke havde handlet i strid med god  

 presseskik.
Nævnet udtalte derfor ikke kritik heraf.
 Pressenævnet fandt videre, at udsagnene  

 Danmarks Radio legaliserer på den måde de mest fascistiske kræfters  

 tilstedeværelse i et public service-medie, som ellers ikke skulle huse  

 nazister,  

 fascister eller islamister ved at bruge dem som tv-værter, kendt  

 som en  

 rabiat og stærkt venstreorienteret islamist og fanatiker  

 klart fremtrådte  

 som gengivelse af henholdsvis Nahid Riazis og Naser Khaders vurderinger.
 Herefter havde medierne ikke tilsidesat god  

 presseskik ved at bringe lederartiklerne uden at have forelagt deres indhold  

 for [K], og Nævnet udtalte ikke kritik heraf.
Kendelse  

 fra Pressenævnt i sag 2006-6-331/332 [K] har klaget til  

 Pressenævnet over en lederartikel i Sjællandske den 4. april 2006 og en  

 enslydende  

 lederartikel på www.sjaellandske.dk samme dag, idet hun mener, at god  

 presseskik er tilsidesat.
1. Sagsfremstilling Sjællandske og  

 www.sjaellandske.dk bragte den 4. april 2006 under overskriften  

  

 Islamisk fanatiker på skærmen  

  

 følgende  

 lederartikel:
 Det har vakt nogen opsigt,  

 ikke mindst i ligestillingskredse, at Danmarks Radio på DR 2-kanalen har  

 lanceret et program med en studievært, som ikke blot bærer det  

 kvindeundertrykkende tørklæde efter mellemøstlig skik, men som også er kendt  

 som en rabiat og stærkt venstreorienteret islamist.
 Blandt de vrede protester var  

 et debatindlæg her i avisen i går fra Nahid Riazi på vegne af  

 kvindeorganisationen  

 IKIR  Foreningen for Indvandrerkvinders Rettigheder.
 Hun oplyster her, at den  

 pågældende palæstinensiske kvinde, 24-årige [K], er tilhænger af den  

 religiøse  

 sharia-lovgivning, som er både udemokratisk og påbyder middelalderlige  

 straffe  

 som eksempelvis håndsafhugning, stening og hængning, ligesom den er ekstrem  

 kvindeundertrykkende.
- Danmark Radio legaliserer  

 på den måde de mest fascistiske kræfters tilstedeværelse i et public  

 service-medie, som ellers ikke skulle huse nazister, fascister eller  

 islamister  

 ved at bruge dem som tv-værter.
Desuden banens vejen for, at public  

 service-medier  

 bliver et sted, hvor værterne må optræde med deres religiøse og politiske  

 symboler, lød indvendingen.
 Vi kan tilføje, at en  

 hædersmand som Naser Khader (R) har nægtet at optræde som gæst i programmet  

 under henvisning til, at hun er så fanatisk, at hun ikke vil trykke ham, en  

 mand, i hånden.
Nu er der det at sige til  

 sagen, at den pågældende islamist ikke er ansat og ikke er egentlig  

 studievært,  

 men blot bedt om i en udsendelsesrække på otte at optræde netop som rabiat  

 islamist, altså at repræsentere sig selv.
Det gør hun sammen med historikeren  

 Adam Holm, der som ikke-troende, kritisk rationalist angiveligt skal optræde  

 som hendes modstykke.
Derfor er der ikke lagt skjul  

 på noget  seerne ved, hvad og hvem, de har med at gøre  og det er  

 på den  

 baggrund vanskeligt at bebrejde programmets tilrettelæggere noget.
Og under  

 alle omstændigheder er det helt op til DR frit at bestemme, hvordan et  

 debatprogram tilrettelægges.
Og hvis man virkelig mener,  

 at der kan komme noget frugtbart ud af en debat mellem to så voldsomme  

 modsætninger, så fred være med det.
Vi tror ikke, at en så fanatisk person på  

 nogen måde kan vække sympati, tværtimod.
Derimod kan man nok spørge  

 sig selv, om valget af hende er helt retfærdigt i forhold til den store  

 gruppe  

 af fredelige og almindelige muslimske indvandrere, som næppe vil slås i  

 hartkorn med [K]s middelalderlige tankegang, men som måske mere hælder i  

 retning af Naser Khaders linje med at kombinere demokrati, danskhed og  

 muslimsk  

 tro. 2. Parternes synspunkter [K] har indledningsvist  

 anført, at Sjællandske og www.sjaellandske ikke har været kritisk over for  

 kilden Nahid Raizi, der var ude på at få hende fyret, jf. de Vejledende  

 regler  

 for god presseskik, pkt.
A2.
 [K] har videre anført, at  

 avisen blåstempler oplysninger fra Nahid Riazi, IKIR, om at hun er  

 tilhænger  

 af den religiøse sharia-lovgivning, som er både udemokratisk og påbyder  

 middelalderlige straffe som eksempelvis håndsafhugning, stening og hængning,  

 ligesom den er ekstrem kvindeundertrykkende. [K] har oplyst, at hun  

 aldrig har  

 sagt noget, der kan tolkes i den retning, men derimod har hun offentligt  

 erklæret sig som tilhænger af demokratiet og taget afstand fra  

 kvindeundertrykkelse.  

 Hun har endvidere oplyst at have betegnet straffene stening og dødsstraf som  

 barbariske. [K] afviser, at sharia er en entydig størrelse, idet der er mange  

 forskellige skoler og tolkninger af sharia.
 [K] har videre anført, avisen  

 gengiver en anklage om, at hun er fascist og sidestilles med  

 nazister,  

 ligesom avisen også betegner hende som rabiat og  

 fanatiker.
[K] har anført, at  

 oplysningerne er forkerte, og at Sjællandske og www.sjaellandske.dk har  

 tilsidesat  

 god presseskik ved ikke at have forelagt hende oplysningerne og kontrolleret  

 oplysningernes rigtighed, jf. henholdsvis de Vejledende regler for god  

 presseskik pkt.
A1 og pkt.
A3.
 Sjællandske og  

 www.sjaellandske.dk har indledningsvist afvist at have handlet i strid med  

 god  

 presseskik og har videre afvist, at de presseetiske regler finder anvendelse  

 på  

 dagbladenes ledende artikler, hvor avisen tager stilling til et politisk  

 spørgsmål og aktuelt emne som led i en løbende debat.
 Avisen har anført, at [K] som  

 selvvalgt offentlig person i kraft af sin faste gæsteoptræden i tv-programmet  

 Adam og [K] og politiker for [A] i Odense er i en position, hvor  

 hun må tåle  

 mere end almindelige borgere.
Avisen har videre anført, at  

 lederartiklen citerer fra et læserindlæg fra Nahid Riazi fra IKIR, som  

 oplyser,  

 at [K] i indvandrermiljøet er kendt som en islamisk fanatiker og tilhænger af  

 sharia.
Avisen har endvidere anført, at der ikke findes forskellige udgaver  

 af  

 sharia-loven, hvorfor det er det rene nonsens, når [K] tager afstand fra  

  

 dele  

  

 af sharia-loven som f.eks. stening.  

 Herudover afviser Sjællandske og www.sjaellandske.dk muligheden for at være  

 tilhænger  

 af demokratiet og afstandstagen fra kvindeundertrykkelse, når [K] samtidig er  

 tilhænger af sharia og går med tørklæde.
 Sjællandske og  

 www.sjaellandske har herudover anført, at opfattelsen af [K] i det  

 demokratiske  

 indvandrermiljø i Danmark er rabiat og fanatiker,  

 hvilket avisen har lov  

 til at skrive.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Pressenævnet kan på grund af  

 de begrænsede muligheder for at føre bevis for Nævnet ikke tage stilling til,  

 hvorvidt [K] er tilhænger af en fortolkning af sharia-lovgivningen, hvorefter  

 håndafhugning, stening og hængning er mulige straffe, og om Nahid Riazi fra  

 kvindeorganisationen Foreningen for Indvandrerkvinders Rettigheder var ude på  

 at få hende fyret.
Det fremgår af de Vejledende  

 regler for god presseskik, at et medie skal udvise kritik over for  

 nyhedskilderne,  

 i særdeleshed når disses udsagn kan være farvet af personlig interesse eller  

 skadevoldende hensigt.
Der gælder efter omstændighederne en tilsvarende  

 forpligtigelse for mediet til at udvise særlig  

 agtpågivenhed ved offentliggørelse af en sag, hvori de pågældende kan have en  

 særlig økonomisk eller personlig interesse.
Klagen vedrører  

 lederartikler, hvor der tillades en højere grad af frisprog end i  

 nyhedsartikler og lignende reportager.
Det fremstår efter Pressenævnets  

 opfattelse klart, at der var tale om lederartikler, hvori medierne  

 tilkendegav  

 deres egne holdninger til tidligere offentliggjorte oplysninger.
På baggrund  

 af  

 artiklernes karakter af lederartikler finder Pressenævnet, at Sjællandske og  

 www.sjaellandsske.dk  

 til trods for, at de ikke har  

 efterprøvet de tidligere offentliggjorte oplysninger, idet de uden videre har  

 tilsluttet sig synspunkter fremsat af Nahid Riazi, ikke har handlet i strid  

 med  

 god presseskik.
Nævnet udtaler derfor ikke kritik heraf.
 Pressenævnet finder videre,  

 at udsagnene Danmarks Radio legaliserer på den måde de mest fascistiske  

 kræfters tilstedeværelse i et public service-medie, som ellers ikke skulle  

 huse  

 nazister, fascister eller islamister ved at bruge dem som tv-værter,  

 kendt  

 som en rabiat og stærkt venstreorienteret islamist og  

 fanatiker klart  

 fremtræder som gengivelse af henholdsvis Nahid Riazis og Naser Khaders  

 vurderinger.
 Herefter har medierne ikke  

 tilsidesat god presseskik ved at bringe lederartiklerne uden at have forelagt  

 deres indhold for [K], og Nævnet udtaler ikke kritik heraf.
