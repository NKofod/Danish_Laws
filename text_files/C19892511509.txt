Regeringen har besluttet, at ledende tjenestemænd m.v. skal underrette pågældende minister, inden de påtager sig hverv som medlem af bestyrelser for erhvervsdrivende aktieselskaber, anpartsselskaber o. lign.
I den anledning fastsættes:
 § 1.  Det påhviler indehaverne af stillinger inden for  

 Forsvarsministeriets område i lønrammerne 38, 39 og 40 samt Direktøren for  

 Forsvarets Oplysnings- og Velfærdstjeneste og Direktøren for Statens  

 Konfektion forinden påtagelse af hverv som medlem af bestyrelser for  

 erhvervsdrivende aktieselskaber, anpartsselskaber o.lign. at anmelde dette  

 til Forsvarsministeriet.
 § 2.  Anmeldelsen sendes ad kommandovejen til  

 Forsvarsministeriet og skal indeholde oplysning om hvervets art, selskabets  

 formål samt det eventuelle honorars størrelse.
 § 3.  Spørgsmålet om, hvorvidt et hvervs karakter er  

 foreneligt med varetagelsen af den pågældendes stilling i forsvaret, vurderes  

 konkret i det enkelte tilfælde.
Såfremt Forsvarsministeren efter en sådan vurdering ikke finder, at der  

 bør gøres indsigelse herimod, vil anmeldelsen blive forelagt Statsministeren  

 til afgørelse.
Den pågældende stillingsindehaver vil herefter modtage svar på  

 sin anmeldelse.
 § 4.  Dette cirkulære træder i kraft ved kundgørelsen.
Stk. 2.  Samtidig ophæves Forsvarsministeriets cirkulære  

 af 31. januar 1989 om anmeldelsespligt inden for Forsvarsministeriets område  

 vedrørende hverv som medlem af bestyrelser o. lign., jf.
Kundgørelse for  

 Forsvaret B. 1-1989.
 P.M.V.
 E.B.
