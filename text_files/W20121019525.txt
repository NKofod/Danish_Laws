Erstatningsansvarslovens § 5  erstatning for erhvervsevnetab til børn, nævnets j.nr. 10-520-16972 Ansøger blev, da hun var omkring 4 måneder gammel, udsat for ruskevold af sin stedfar.
Hun pådrog sig derved shaken baby syndrome og blev svært hjerneskadet.
Arbejdsskadestyrelsen vurderede ansøgers varige mén til 120 pct.
Ved udmåling af erhvervsevnetabserstatningen efter erstatningsansvarslovens § 8 lagde nævnet vægt på, at en erstatning efter de almindelige erstatningsretlige regler kræver, at der er lidt et tilsvarende tab.
Erstatningen efter § 8 kunne derfor ikke udmåles til et større beløb, end hvad der svarede til et fuldstændigt tab af erhvervsevnen.
 Nævnet tog derfor udgangspunkt i et erhvervsevnetab på 100 pct. ved beregningen af erstatningen.
