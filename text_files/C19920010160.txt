Ordningen om orlov til pasning af egne børn er et tilbud til lønmodtageren og arbejdsgiveren.
Ordningen bygger på frivillighed, og lønmodtageren har således hverken krav på eller pligt til at tage orlov.
 Ved »lønmodtager« forstås i loven og bekendtgørelsen den  

 beskæftigede, der indgår aftale om orlov.
 Ved »den ledige« forstås den person, der ansættes i  

 orlovsperioden.
Ved »egne børn« forstås børn, hvortil man har  

 forældremyndigheden eller for fædres vedkommende børn, hvortil faderskabet er  

 anerkendt.
Endvidere er ægtefællers og faste samleveres særbørn, som har fast  

 ophold i hjemmet, omfattet af begrebet.
 Til § 2, stk. 1:
Forældre kan vælge at holde orlov hver for sig eller samtidig.
Begge  

 forældre kan aftale forældreorlov for det samme barn samtidigt.
Der er ingen  

 begrænsninger for, hvor mange gange en forælder kan få orlov for samme barn,  

 når blot betingelserne herfor er opfyldt ved indgåelse af hver af  

 orlovsaftalerne.
 Barnet skal være under 9 år i hele orlovsperioden.
 Aldersbetingelserne for så vidt angår benyttelsen af offentlig dagtilbud  

 skal forstås således, at barnet fra det tidspunkt i orlovsperioden, hvor det  

 måtte fylde 3 år, kan benytte halvdagsplads i dagtilbud.
 Til § 2, stk. 5:
 Lønmodtageren erklærer på tro og love, at barnet tages ud af eventuelt  

 offentlig dagtilbud i orlovsperioden, jf. afsnittet vedrørende § 9 herunder.
 Til § 3, stk. 3:
 Har man indenfor de sidste 10 uger før orloven haft skiftende arbejstid -  

 f.eks. gået fra deltids- til fuldtidsbeskæftigelse - beregnes orlovsydelsen  

 jf. § 8, stk. 1 på grundlag af den gennemsnitlige arbejdstid pr. uge.  

 Lønmodtageren skal over for arbejdsløshedskassen dokumentere beskæftigelsens  

 omfang inden for de sidste 10 uger.
Der er ikke tale om et egentlig beskæftigelseskrav som betingelse for at  

 få godkendt orlov, men alene om at fastslå om lønmodtageren skal betragtes  

 som fuldtids- eller deltidsbeskæftiget.
Endvidere er oplysningen til brug for  

 beregningen af ydelsen.
Har man f.eks. kun været ansat på fuld tid (37 timer)  

 i de sidste 5 uger, vil reglen medføre, at man vil få udbetalt orlovsydelse  

 som deltidsbeskæftiget med en arbejdstid på 5 x 37: 10 = 18,5 timer ugentlig.
 Til § 5, stk. 1:
Der er ikke i loven formkrav til aftalen, men da det er aftalen, der  

 danner retsgrundlaget mellem lønmodtager og arbejdsgiver, er det mest  

 hensigtsmæssigt, hvis aftalen er skriftlig.
Det er således aftalen der afgør,  

 om lønmodtageren kan vende tilbage til arbejdspladsen, hvis orloven afbrydes.
 Til § 5, stk. 3:
 De nærmere vilkår der skal aftales omfatter udelukkende spørgsmålet  

 om tilbagevenden til arbejdspladsen.
 Til § 6, stk. 1:
 Såfremt den ledige ønsker at påtage sig deltidsbeskæftigelse, skal  

 man være opmærksom på, at man ikke har ret til evt. supplerende dagpenge, jf.  

 lovens § 7, stk. 2. Dette gælder både fuldtids- og deltidsforsikrede.
 En person, der er ansat i et barselvikariat behøver ikke at afbryde  

 vikariatet, men kan fortsætte i forældreorlovsstillingen, hvis pågældende i  

 øvrigt opfylder betingelserne herfor.
 Der henvises i øvrigt til Direktoratet for Arbejdsløshedsforsikringens  

 vejledning om de forsikringsmæssige aspekter ved lov om forældreorlovsydelse  

 fra juni 1992.
 Til § 6, stk. 2:
Der er intet til hindrer for at der ansættes f.eks. to deltidsansatte i en  

 oprindelige fuldtidsstilling.
Det samlede timetal skal dog svare til den  

 oprindelige stillings timetal.
 Til § 6, stk. 5:
 Reglen skal forstås således, at arbejdsgiveren ikke må reducere omfanget  

 af den samlede arbejdsstyrke for at kunne aflønne den ledige.
 Den ledige skal ikke nødvendigvis ansættes i orlovsstillingen, men kan i  

 stedet ansættes i en anden lignende stilling som led i en rokering på  

 arbejdspladsen.
 Se i øvrigt afsnittet vedrørende § 9 herunder.
 Til § 7:
 For at opfylde kravet i § 7 skal arbejdsgiveren selv finde en  

 dagpengeberettiget ledig og give arbejdsformidlingen oplysninger om  

 vedkommende, eller anmode arbejdsformidlingen om at formidle en ledig.
Arbejdsgiveren skal uden ugrundet ophold søge en ledigbleven stilling  

 besat, eventuelt med arbejdsformidlingens hjælp.
Hvis stillingen bliver besat  

 inden 6 uger, skal arbejdsgiveren ikke betale orlovsydelsen for den del af  

 perioden, hvor stillingen har været ubesat.
Besættes stillingen ikke inden 6  

 uger, skal arbejdsgiveren betale fra 1. dag stillingen ikke har været besat.
 Såfremt forpligtelsen overgår til arbejdsgiveren, skal den fulde ydelse  

 indbetales, dvs. 80 procent af højeste dagpengesats uden fradrag for andet  

 arbejde, indtægt eller skattetræk.
 Til § 9, stk. 1:
 De i § 9 nævnte oplysninger gives på en særlig blanket, som fås på  

 arbejdsformidlingen eller i arbejdsløshedskassen.
 For så vidt angår dokumentation for at lønmodtageren opfylder kravene om  

 medlemskab af en arbejdsløshedskasse og er dagpengeberettiget ved ledighed,  

 attesterer arbejdsløshedskassen på blanketten, at disse er opfyldt.
 Blanketten udfyldes i øvrigt af arbejdsgiveren og lønmodtageren.
 Lønmodtageren skal oplyse barnets cpr.-nr., erklære at orlov afholdes for  

 at passe barnet, samt at barnet tages ud af eventuelt offentligt dagtilbud i  

 orlovsperioden, jf. bekendtgørelsens § 2, stk. 2 og 3.
 Det skal af blanketten fremgå, hvor lang orlovsperioden er, samt at der i  

 aftalen mellem arbejdsgiveren og lønmodtageren er aftalt nærmere vilkår for  

 lønmodtagerens tilbagevenden til arbejdspladsen ved orlovens udløb, eller  

 hvis orloven afbrydes.
 Derudover skal blanketten indholde oplysninger om den ledige der ansættes  

 i orlovsperioden, samt hvornår vedkommende tiltræder stillingen.
 Arbejdsgiveren oplyser endvidere, at der ikke er sket/vil ske  

 afskedigelser på arbejdspladsen med det formål at aflønne den ledige, samt at  

 den ledige ikke ansættes med andre løntilskud, jf. § 6, stk. 4 i  

 bekendtgørelsen.
 Til § 10, stk. 2:
Har arbejdsformidlingen ikke modtaget lønanvisningen senest 5. hverdag  

 i måneden, sender arbejdsformidlingen en rykkerskrivelse til  

 arbejdsgiveren.
Det vil af skrivelsen fremgå, at arbejdsgiveren vil blive  

 forpligtet til at betale ydelsen for den periode stillingen ikke er  

 dokumenteret genbesat, jf. dog bemærkningerne til § 7. Arbejdsgiveren får  

8 dage til at fremkomme med dokumentation herfor.
 Arbejdsgiveren bliver ikke forpligtet til at betale ydelsen i det  

 omfang manglende genbesættelse eller dokumentation skyldes  

 arbejdsformidlingen.
 Til § 10, stk. 3:
 Meddelse herom skal være arbejdsformidlingen i hænde på det tidspunkt  

 lønanvisningen ellers skulle foreligge.
