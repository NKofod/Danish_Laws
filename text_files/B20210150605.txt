Bekendtgørelse om ændring af bekendtgørelse om kompensation for faste stedbundne omkostninger til restriktionsramte institutioner på Kulturministeriet og Børne- og Undervisningsministeriets område som følge af COVID-19 § 1 I bekendtgørelse nr. 626 af 11. april 2021 om kompensation for faste stedbundne omkostninger til restriktionsramte institutioner på Kulturministeriet og Børne- og Undervisningsministeriets område som følge af COVID-19 foretages følgende ændringer:
 1. I indledningen ændres »akt nr. 149 af 28. januar 2021 og akt nr. 167 af 25. februar 2021« til: »akt nr. 149 af 28. januar 2021, akt nr. 167 af 25. februar 2021 og akt nr. 275 af 3. juni 2021«.
 2. I § 1, stk. 1, nr. 2, ændres »litra a-c« til: »litra a og b«.
 3. I § 1, stk. 2, nr. 7, ændres »virksomheder« til: »institutioner«.
 4. Tre steder i § 4, nr. 18, litra b-d, ændres »stiftet« til: »registreret i Det Centrale Virksomhedsregister (CVR)«.
 5. I § 8, indsættes som stk. 2:
»Stk. 2. Institutioner, som har forbud mod at holde åbent, kan i ansøgningen særskilt anmode om kompensation for perioderne, hvor institutionen har forbud mod at holde åbent, jf. § 1, stk. 2, nr. 1. Institutionens kommercielle omsætningsnedgang vil skulle opgøres særskilt for denne periode.« 6. I § 12 indsættes som stk. 6 og 7:
»Stk. 6. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Slots- og Kulturstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Stk. 7. Viser resultatet af efterreguleringen efter stk. 2-5, at institutionen skal tilbagebetale mindre end 200 kr. af den allerede udbetalte kompensation, vil Slots- og Kulturstyrelsen ikke træffe afgørelse om tilbagebetaling.« 7. Efter § 14 indsættes i kapitel 5:
»§ 14 a.
Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.
 Stk. 2. Afdragsordningen løber i op til et år, og afdrag betales i fire lige store rater, jf. dog stk. 3.
 Stk. 3. Institutionen har til enhver tid ret til helt at indfri sine forpligtelser til tilbagebetaling.
Stk. 4. Slots- og Kulturstyrelsen skal forud for indgåelse af en aftale om afdragsordning efter stk. 1, oplyse institutionen om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.« § 2 Bekendtgørelsen træder i kraft den 2. juli 2021.
