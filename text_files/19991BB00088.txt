Fremsat den 8. februar 2000 af  

 Arne Melchior (CD),  

 Peter Duetoft (CD) og Mimi Jakobsen (CD) Forslag til folketingsbeslutning om nedsættelse af en udlændingekommission Folketinget pålægger regeringen hurtigst  

 muligt at nedsætte en kommission til at belyse og vurdere  

 udlændinge- og integrationspolitikken.
 Kommissionen skal i kort og kontant form give en fyldig  

 status samt en prognose for forhold i forbindelse med modtagelse af  

 flygtninge/indvandrere.
 Desuden skal kommissionen give en vurdering af evt.  

 manglende sammenhænge i den eksisterende lovgivning på  

 området, herunder dennes relationer til internationale  

 konventioner.
 Videre skal kommissionen give en mest mulig objektiv  

 bedømmelse af såvel vanskeligheder i integrationsprocessen som  

 af positive og negative påvirkninger på samfundet fra de nye  

 befolkningsgrupper, herunder økonomisk,  

 beskæftigelsesmæssigt og kulturelt.
 Kommissionen er frit stillet til at fremsætte  

 forslag til ændringer af lovgivning og/eller praksis.
 Kommissionens medlemmer udpeges af statsministeren og skal  

 bestå af uafhængige forskere, repræsentanter for relevante  

 organisationer (herunder arbejdsmarkedets parter) samt institutioner inden  

 for skole og øvrig uddannelse.
 Kommissionen kan indkalde enhver form for sagkyndig  

 ekspertise, og arbejdet skal afsluttes senest den 1. maj 2001.
 Kommissionen kan når som helst aflevere beretning om  

 delområder.
 Statsministeren indkalder inden kommissionens  

 nedsættelse repræsentanter for de partier, der har stemt for  

 dette forslag, til drøftelse af sammensætning og  

 kommissorium.
Skriftlig fremsættelse Arne Melchior (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af en udlændingekommission.
(Beslutningsforslag nr.
B 88).
 Jeg anbefaler hermed forslaget til Tingets velvillige  

 behandling.
