 Bekendtgørelse om ændring af bekendtgørelse om mælkeprodukter  

 m.v. og margarine m.v.
§ 1 I bekendtgørelse nr. 902 af 29. november 1993 om  

 mælkeprodukter m.v. og margarine m.v. foretages følgende ændring:
 1.  


  

 § 11, stk. 2,  

 affattes således:
»Stk. 2.  

  

 Mælkeprodukter m.v. skal opfylde de i bilag B, pkt.  

 A og C, angivne obligatoriske mikrobiologiske normer, og må ikke indeholde  

 restkoncentrationer, der ligger over de af EU fastsatte grænseværdier for  

 stoffer med farmakologisk eller hormonal virkning, antibiotika, pesticider,  

 rengøringsmidler eller andre stoffer, som er skadelige, eller som vil kunne  

 ændre produktets organoleptiske egenskaber, eller som eventuelt kan gøre  

 indtagelsen af produktet sundhedsfarlig eller skadelig.  

 « § 2 Bekendtgørelsen træder i kraft den 4. marts 2000.
