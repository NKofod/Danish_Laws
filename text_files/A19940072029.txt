 Herved bekendtgøres lov om beskatning af medlemmer af  

 investeringsforeninger, jf. lovbekendtgørelse nr. 864 af 22. oktober 1992,  

 med de ændringer, der følger af § 3 i lov nr. 186 af 14. april 1993, § 16 i  

 lov nr. 421 af 25. juni 1993, § 2 i lov nr. 299 af 27. april 1994 og § 15 i  

 lov nr. 374 af 18. maj 1994.
§ 1.  I denne lov forstås ved investeringsforeninger  

 sådanne foreninger, der henvender sig til større kredse af befolkningen, og  

 som alene har til formål at anbringe medlemmernes midler i værdipapirer.
Hvis  

 en forening udsteder omsættelige beviser for medlemmernes indskud, omfattes  

 den dog ikke af loven.
 § 2.  Medlemmer af en investeringsforening skal ved  

 opgørelsen af den skattepligtige almindelige indkomst medregne deres andel  

 af:
 Stk. 2.  Ved indkomstopgørelsen skal medregnes de i stk.  

 1 nævnte beløb, som foreningen har indvundet i det regnskabsår, der falder  

 sammen med eller udløber i medlemmets indkomstår.
§ 3.  (* 4) (* 5) Ud over de i § 2 omhandlede beløb  

 skal medlemmerne af en investeringsforening i det i stk. 2-14 angivne omfang  

 ved opgørelsen af deres skattepligtige indkomst medregne fortjeneste eller  

 tab, der tilskrives eller fraskrives deres indestående i foreningen som  

 hidrørende fra foreningens aktier, obligationer, pantebreve og lignende  

 værdipapirer.
For skattepligtige efter kildeskattelovens § 1, der ikke  

 omfattes af kursgevinstlovens § 3, gælder dette dog ikke for så vidt angår  

 fordringer i danske kroner, der opfylder mindsterentekravet i  

 kursgevinstlovens § 7. Tilskrivninger eller fraskrivninger på medlemmernes  

 indestående i foreningen anses for at hidrøre fra nettogevinster på  

 fordringer i fremmed valuta, fordringer i danske kroner, som ikke opfylder  

 mindsterentekravet, samt kontrakter som omhandlet i kursgevinstlovens §§ 8  

 C-8 F forud for kursgevinster på fordringer i danske kroner, der opfylder  

 mindsterentekravet.
Det er uden betydning for beskatningen, om fortjeneste  

 eller tab skyldes kursændringer på beholdningen af værdipapirer eller er  

 fremkommet ved afståelse af værdipapirer.
 Stk. 2.  De i stk. 1 omhandlede fortjenester eller tab  

 skal af medlemmet først medregnes ved indkomstopgørelsen for det indkomstår,  

 hvori han hæver af sit indestående, og kun i det omfang, hvori de vedrører  

 den del af hans indskud, der hæves.
 Stk. 3.  Når et medlem hæver af sit indestående i en  

 investeringsforening, betragtes de først indskudte beløb med tilskrivning  

 eller fraskrivning som følge af fortjeneste eller tab på værdipapirer som  

 først hævet.
Stk. 4.  (* 6) Hvis et medlem helt eller delvis hæver  

 sit indskud i en investeringsforening, før der er forløbet 3 år regnet fra  

 indskuddets foretagelse, skal de i stk. 1 omhandlede fortjenester og tab  

 fuldt ud medregnes ved opgørelsen af medlemmets skattepligtige almindelige  

 indkomst.
For så vidt angår tab finder bestemmelserne i  

 aktieavancebeskatningslovens § 2, stk. 2, 2.-5. pkt., dog tilsvarende  

 anvendelse.
Stk. 5.  (* 7) Hvis et medlem helt eller delvis hæver  

 sit indskud på et tidspunkt, hvor der er forløbet tre år eller mere regnet  

 fra indskuddets foretagelse, skal de i stk. 1 omhandlede fortjenester  

 medregnes fuldt ud ved opgørelsen af medlemmets skattepligtige almindelige  

 indkomst.
For så vidt angår tab finder bestemmelserne i  

 aktieavancebeskatningslovens § 2, stk. 2, 2.-5. pkt., tilsvarende anvendelse.
Stk. 6.  (* 8) (* 9) (* 11) Stk. 5 finder ikke  

 anvendelse på skattepligtige efter selskabsskattelovens § 1, stk. 1, nr. 1-2  

 a og 3 a-5 b, eller fondsbeskatningsloven i det omfang fortjenesten og tabet  

 hidrører fra aktier m.v.
Dette gælder dog ikke fortjeneste eller tab, der  

 hidrører fra afståelse af aktier som omhandlet i aktieavancebeskatningslovens  

 § 2 a og investeringsbeviser som omhandlet i aktieavancebeskatningslovens § 2  

 d. 1. pkt. finder ikke anvendelse, hvis indskuddet må anses for foretaget som  

 led i den skattepligtiges næring.
 Stk. 7.  (* 9) (* 10) (* 11) Skattepligtige efter  

 selskabsskattelovens § 1, stk. 1, nr. 1-2 a og 3 a-5 b eller  

 fondsbeskatningsloven kan ved opgørelsen af den skattepligtige indkomst  

 fradrage tab på fordringer som omhandlet i kursgevinstloven, dog ikke  

 konvertible obligationer og retten til at tegne sådanne, ved hævning af  

 indskud som omhandlet i stk. 1. Tab anses for at hidrøre fra fordringer i  

 fremmed valuta, fordringer i danske kroner, som ikke opfylder  

 mindsterentekravet, samt kontrakter som omhandlet i kursgevinstlovens §§ 8  

 C-8 F forud for tab på fordringer i danske kroner, der opfylder  

 mindsterentekravet.
 Stk. 8.  (* 10) (* 11) Skattepligtige efter  

 kildeskattelovens § 1 kan ved opgørelsen af den skattepligtige indkomst  

 fradrage tab på fordringer i fremmed valuta som omhandlet i kursgevinstlovens  

 § 6 ved hævning af indskud som omhandlet i stk. 1.
Stk. 9.  (* 12) (* 13) Ved et medlems hele eller delvise  

 hævning af sit indskud i en investeringsforening medregnes de i stk. 1  

 omhandlede fortjenester, som ikke er omfattet af § 2, ved opgørelsen af  

 medlemmets skattepligtige almindelige indkomst, i det omfang indskuddet er  

 foretaget for lånte midler og investeringsforeningen i det væsentlige må  

 antages at indtjene overskud eller anden værditilvækst ved finansiering eller  

 investering under sådanne omstændigheder, at foreningens overskud eller  

 værditilvækst over en periode med stor sikkerhed kan opgøres på forhånd.
Stk.  

 4-8 finder ikke anvendelse på fortjenester, som omfattes af 1. pkt.
Stk. 10.  (* 12) (* 13) Indskud for lånte midler efter  

 stk. 9 anses at foreligge, hvis den skattepligtige i forbindelse med  

 indskuddet har optaget lån, der står i åbenbart misforhold til det  

 kapitalbehov, som den skattepligtiges øvrige virksomhed eller privatforbrug  

 betinger, eller hvis sammenhængen mellem indskud og lånoptagelse klart  

 fremgår af omstændighederne ved indskuddet.
Opnåelse af usædvanlig kredit  

 ligestilles med lånoptagelse.
Stk. 11.  (* 12) (* 13) Stk. 9 finder ikke anvendelse,  

 hvis den skattepligtige godtgør, at de fradragsberettigede udgifter  

 vedrørende det pågældende lån kun i forholdsvis uvæsentligt omfang overstiger  

 de skattepligtige fortjenester fra det pågældende indskud.
Stk. 9 finder  

 endvidere ikke anvendelse, hvis den skattepligtige godtgør, at fortjenesten  

 fra det pågældende indskud uden beskatning efter stk. 9 ikke overstiger de  

 samlede udgifter vedrørende lånet og indskuddet.
 Stk. 12.  (* 12) (* 13) Imod den skattepligtiges påstand  

 kan beskatning efter stk. 9 kun gennemføres efter Ligningsrådets nærmere  

 bestemmelse.
Stk. 13.  (* 14) Indskyder et medlem helt eller delvis  

 sit indestående i en investeringsforening i en rateopsparing i pensionsøjemed  

 eller i en opsparing i pensionsøjemed, der er omfattet af lov om beskatningen  

 af pensionsordninger m.v., sidestillet det med hævning.
Udlodning af et  

 indestående i en investeringsforening fra en rateopsparing i pensionsøjemed  

 eller en opsparing i pensionsøjemed som nævnt i 1. pkt. sidestilles med  

 indskud.
 Stk. 14.  (* 15) Beløb, der er tilskrevet eller  

 fraskrevet medlemmernes indestående, og som vedrører tiden forud for 1.  

 januar 1962, omfattes ikke af bestemmelserne i stk. 1.
 § 4.  Skatteministeren kan efter indhentet erklæring  

 fra Ligningsrådet fastsætte særlige regler for opgørelsen af den del af  

 medlemmernes særlige indkomst eller almindelige indkomst, der hidrører fra  

 foreningens værdipapirer.
 § 5.  (Ophævet).
Skatteministeriet, den 1. august 1994 Ole Stavad / Kirsten Hvelplund (* 1) Denne lovbekendtgørelse indeholder bemærkninger om ikrafttrædelses- og overgangsbestemmelser som følger af § 3 i lov nr.
186 af 14. april 1993, § 16 i lov nr. 421 af 25. juni 1993, § 2 i lov nr. 299 af 27. april 1994 og § 15 i lov nr. 374 af 18. maj 1994.
Bemærkninger om ikrafttrædelses- og overgangsbestemmelser for tidligere ændringer i lov om beskatning af medlemmer af investeringsforeninger er kun medtaget i det omfang, de skønnes at have betydning.
 (* 2) § 2, stk. 1, nr. 2, er ændret ved § 16 i lov nr. 421 af 25.
 juni 1993. Bestemmelsen er senere ændret ved § 2 i lov nr. 299 af 27.
april 1994. Bestemmelsen har i den her anførte affattelse virkning fra den 19. januar 1994. Dog har ophævelsen af kravet om medregning af urealiserede kursgevinster og -tab efter kursgevinstlovens §§ 6, 7 og 8C-F virkning fra og med 19. maj 1993, jf. § 9, stk. 2, i lov nr.
 299 af 27. april 1994.
 (* 3) § 2, stk. 1, nr. 3, er ændret ved § 16 i lov nr. 421 af 25.
juni 1993. Denne ændring har virkning fra den 19. maj 1993, jf. § 19, stk. 1, i lov nr. 421 af 25. juni 1993. § 2, stk. 1, nr. 3, er atter ændret ved § 2 i lov nr. 299 af 27. april 1994. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. april 1994.
(* 4) I § 3, stk. 1, 1. pkt., er foretaget en konsekvensændring som følge af de ved § 3 i lov nr. 186 af 14. april 1993, § 16 i lov nr.
421 af 25. juni 1993 samt de ved § 2 i lov nr. 299 af 27. april 1994 indsatte nye stykker i § 3. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. april 1994.
 (* 5) § 3, stk. 1, 2. pkt., er indsat ved § 2 i lov nr. 299 af 27.
april 1994. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. januar 1994.
 (* 6) § 3, stk. 4, 2. pkt., er ændret ved § 2 i lov nr. 299 af 27.
april 1994. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. januar 1994.
 (* 7) § 3, stk. 5, er indsat ved § 16 i lov nr. 421 af 25. juni 1993.
Bestemmelsen har virkning fra den 19. maj 1993, jf. § 19, stk. 1, i lov nr. 421 af 25. juni 1993. § 3, stk. 5, er ændret ved § 2 i lov nr. 299 af 27. april 1994. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. april 1994.
 (* 8) § 3, stk. 6, er indsat ved § 16 i lov nr. 421 af 25. juni 1993.
Bestemmelsen har virkning fra den 19. maj 1993, jf. § 19, stk. 1, i lov nr. 421 af 25. juni 1993. § 3, stk. 6, er ændret ved § 2 i lov nr. 299 af 27. april 1994. Bestemmelsen har i den her anførte affattelse virkning fra den 19. januar 1994, jf. § 9, stk. 2, i lov nr. 299 af 27. januar 1994.
(* 9) § 3, stk. 6, 1. pkt., og stk. 7, 1. pkt., er ændret ved § 15 i lov nr. 374 af 18. maj 1994. Henvisningen til »selskabsskattelovens § 1, stk. 1, nr. 1-3 og 5-5 b, og stk. 2, 1. pkt.«, er som konsekvens af de ved loven foretagne ændringer i selskabsskatteloven ændret til »selskabsskattelovens § 1, stk. 1, nr. 1-2 a og 3 a-5 b,».
For selskaber og foreninger, hvis indkomstår 1994 påbegyndes den 27.
oktober 1993 eller senere har § 15 virkning fra og med indkomståret 1994. For selskaber og foreninger, hvis indkomstår 1994 er påbegyndt før den 27. oktober 1993, har § 15 virkning fra og med indkomståret 1995. Jf. § 17, stk. 2, i lov nr. 374 af 18. maj 1993.
(* 10) § 3, stk. 7 og 8, er indsat ved § 2 i lov nr. 299 af 27. april 1994. Bestemmelserne har virkning fra den 19. januar 1994, jf. § 9, stk. 2, i lov nr. 299 af 27. april 1994.
(* 11) § 9, stk. 3 og 4, i lov nr. 299 af 27. april 1994 indeholder følgende bestemmelser:
»Stk. 3. Skattepligtige, som efter det under § 2, nr. 7, affattede § 3, stk. 6, i lov om beskatning af medlemmer af investeringsforeninger skal medregne fortjeneste ved hævning af indskud ved opgørelsen af den skattepligtige indkomst, kan anvende indskuddets handelsværdi den 19. januar 1994 i stedet for anskaffelsessummen, hvis en eventuel fortjeneste ved hævning af indskuddet den 18. januar 1994 ikke skulle medregnes ved opgørelsen af den skattepligtige indkomst.
Stk. 4. Stk. 3 finder tilsvarende anvendelse for skattepligtige, som efter de under § 2, nr. 8, indsatte § 3, stk. 7 og 8, i lov om beskatning af medlemmer af investeringsforeninger kan fradrage tab.
Anskaffelsessummen til brug ved opgørelse af fortjeneste eller tab ved en hævning af indskud kan dog ikke udgøre et højere beløb end indskuddets handelsværdi den 19. januar 1994 eller dets handelsværdi på tidspunktet for hævningen.« (* 12) Som konsekvens af indsættelsen af stk. 5-8, bliver de hidtidige stk. 5-8 til stk. 9-12.
(* 13) Bestemmelserne i § 3, stk. 9-12 har virkning for fortjenester, der tilskrives medlemmernes indestående den 16. juni 1992 eller senere.
I tilfælde, hvor sammenhængen mellem indskud og låneoptagelse ikke klart fremgår af omstændighederne ved indskuddet, har bestemmelserne i stk. 9-12 dog alene virkning for indskud, som foretages den 16. juni 1992 eller senere, jf. § 11, stk. 17, i lov nr. 491 af 24. juni 1992 som affattet ved § 18 i lov nr. 421 af 25.
 juni 1993.
 (* 14) Bestemmelsen i § 3, stk. 13, er indsat som stk. 9 ved lov nr.
186 af 14. april 1993. Bestemmelsen har virkning fra den 1. januar 1993, jf. § 4 i lov nr. 186 af 14. april 1993.
(* 15) Som konsekvens af indsættelsen af stk. 5-8 og stk. 13 (oprindelig stk. 9) bliver stk. 9 til stk. 14.
