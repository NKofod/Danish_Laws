Fremsat den 10. oktober 2006 af Lone Dybkjær (RV),  

 Elisabeth Arnold (RV),  

 Marianne Jelved (RV) og Niels Helveg Petersen (RV) Forslag til folketingsbeslutning om  

 en forbeholdsundersøgelse Folketinget anmoder Dansk Institut for Internationale Studier  

 (DIIS) om at udarbejde en udredning vedrørende udviklingen i EU siden 2000,  

 for  

 så vidt angår de danske forbehold på forsvarsområdet og retlige og indre  

 anliggender.
Bemærkninger til forslaget Folketinget kan ifølge § 2, stk. 2, i lov om etablering af  

 Dansk Center for Internationale Studier og Menneskerettigheder (lov nr. 411  

 af  

 6. juni 2002) anmode Dansk Institut for Internationale Studier (DIIS) om at  

 udarbejde en udredning med henblik på at vurdere Danmarks udenrigspolitiske  

 situation.
Forslagsstillerne er bekendte med, at denne mulighed ikke  

 tidligere  

 har været anvendt i Folketinget.
Det er forslagsstillernes målsætning at få belyst to forhold: for  

 det første en redegørelse om, hvordan nye målsætninger og politiske tiltag  

 har  

 påvirket udviklingen inden for de områder, der er omfattet af de danske  

 forbehold, og for det andet, hvorledes denne udvikling påvirker Danmarks  

 stilling  

 i EU.
Med henblik på at kvalificere debatten om Danmarks fremtidige rolle i  

 Europa skal undersøgelsen derfor inddrage en analyse af, hvordan forbeholdene  

 håndteres i praksis, samt af forbeholdenes konsekvenser for Danmarks  

 muligheder  

 for at agere og øve indflydelse på den europæiske arena.
Forfatningstraktaten, hvis vedtagelse som følge af afvisning  

 ved folkeafstemninger i Frankrig og Nederlandene er sat i bero, indebærer en  

 ændring af det europæiske samarbejde på en række områder, herunder også  

 områder  

 omfattet af de danske forbehold.
Da forfatningstraktaten i det væsentlige  

 viderefører de danske forbehold, er der uanset traktatens videre skæbne behov  

 for at undersøge den virkelighed, de danske forbehold fungerer i.
Hensigten  

 er  

 på længere sigt at kvalificere debatten om Danmarks fremtidige status i EU,  

 hvad enten den bygger på de nuværende traktater eller på en ny  

 forfatningstraktat.
De danske forbehold De fire danske forbehold vedrørende europæisk forsvar, retlige  

 og indre anliggender, det fælles valutasamarbejde og unionsborgerskab blev i  

 1993 indført som en protokol til Maastrichttraktaten forud for Danmarks  

 tilslutning til traktaten.
Forbeholdene indebærer, at Danmark ikke deltager  

 fuldt  

 ud i samarbejdet på de fire nævnte områder.
På anmodning fra Europaudvalget udgav det daværende Dansk  

 Udenrigspolitisk Institut (DUPI) i 2000 en udredning om udviklingen i EU fra  

 1992 til 2000 inden for de områder, der er omfattet af de danske forbehold.  

 Siden 2000 har udviklingen blandt andet på det retlige og det  

 forsvarspolitiske  

 område imidlertid taget fart og medført en ny situation med ændrede vilkår  

 for  

 de danske forbehold.
Derfor er der nu behov for en opfølgning på DUPIs  

 udredning fra 2000 på disse to områder.
Det retlige forbehold Inden for retlige og indre anliggender har samarbejdet som  

 følge af Amsterdam-traktaten på flere felter (herunder asyl, indvandring,  

 grænsekontrol og civilretligt samarbejde) bevæget sig fra mellemstatsligt til  

 overstatsligt samarbejde, hvorved det danske retlige forbehold er blevet  

 aktiveret.
Den foreslåede forfatningstraktat indeholder foruden en generel  

 overførsel af retlige og indre anliggender til overstatsligt samarbejde også  

 mulighed for nyfortolkning af det danske retlige forbehold i form af, at  

 Danmark kan tilslutte sige udvalgte dele af samarbejde omfattet af  

 forbeholdet.  

 Mens forfatningstraktaten er sat på tænkepause, har Det Europæiske Råd i  

 konklusionerne fra topmødet i juni 2006 givet det finske formandskab og  

 Kommissionen mandat til at undersøge mulighederne for at forbedre  

 beslutningstagen på det retlige område.
Det har givet anledning til  

 overvejelser omkring »søjlespring«, hvilket indebærer, at retlige emner  

 flyttes  

 fra det mellemstatslige samarbejde i søjle III til det overstatslige i søjle  

 I.  

 Sådanne »søjlespring« vil medføre, at Danmark må stå uden for samarbejdet om  

 de  

 pågældende emner.
Der er således særlig grund til en undersøgelse, der kan  

 belyse udviklingen i EU inden for retlige og indre anliggender.
Forsvarsforbeholdet På forsvarsområdet har udviklingen af den europæiske  

 sikkerhedspolitik taget fart siden 2000. Den overordnede sikkerhedsstrategi,  

 der blev vedtaget som ramme for udviklingen af EUs sikkerheds- og  

 forsvarspolitik  

 (ESDP) i december 2003, udpeger fem hovedtrusler: terrorisme,  

 masseødelæggelsesvåben, staters sammenbrud, organiseret kriminalitet og  

 regionale konflikter.
Samtidig er EU i færd med at udbygge sin kapacitet og  

 evne til i højere grad at kunne påtage sig kriseoperationer, f.eks. på  

 baggrund  

 af henvendelser fra FN.
Udviklingen af et europæisk krisestyringsberedskab  

 går  

 mod en bred vifte af muligheder for indgriben med en kraftig vægt på civile  

 instrumenter, og samarbejdet mellem de europæiske landes internationale  

 enheder  

 bliver i stigende grad forankret i EU-systemet.
Denne udvikling giver  

 anledning  

 til at genoverveje Danmarks muligheder for at føre en aktiv udenrigspolitik,  

 hvilket en udredning om den europæiske udvikling inden for det  

 forsvarspolitiske  

 område kan bidrage til at kvalificere.
Tidsplan og finansiel ramme En udredning om udviklingen i EU på de pågældende områder  

 forventes at kunne foreligge i juni 2007, når Det Europæiske Råd skal træffe  

 beslutning om traktatens fremtid.
Udredningen konklusioner vil således kunne  

 indgå i en dansk debat om Europas fremtidige samarbejde og Danmarks rolle  

 heri.
 Udgiften til udredningen anslås til at være ca. 4,5 mio. kr.,  

 som regeringen opfordres til at afsætte på finansloven for 2007.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en forbeholdsundersøgelse.
(Beslutningsforslag nr.
B 4).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
