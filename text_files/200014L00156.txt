Betænkning afgivet af Sundhedsudvalget  

 den 29. november 2000 Betænkning over Forslag til lov om ændring af lov om  

 sundhedsvæsenets centralstyrelse m.v. og lov om sygehusvæsenet  

 m.m.
(Oprettelse af et nationalt råd for folkesundhed samt  

 styrkelse af Sundhedsstyrelsens opgaver   

 vedrørende kvalitetsudvikling, evaluering m.v. inden for  

 sundhedsvæsenet) [af sundhedsministeren (Sonja Mikkelsen)] 1. Ændringsforslag Der er stillet 3 ændringsforslag til lovforslaget.  

 Sundhedsministeren har stillet ændringsforslag nr. 1, og Venstres  

 medlemmer af udvalget har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Afholdsforening og Afholdsselskabernes  

 Landsforbund.
Deputationer Endvidere har Afholdsselskabernes Landsforbund mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 4 spørgsmål til  

 sundhedsministeren til skriftlig besvarelse, som denne har besvaret. 1 af  

 udvalgets spørgsmål og sundhedsministerens svar herpå er  

 optrykt som bilag 2.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse med det af sundhedsministeren  

 stillede ændringsforslag.
Mindretallet har vedrørende  

 spørgsmålet om fortsat at støtte og inddrage de  

 alkoholmisbrugsbekæmpende organisationer noteret  

 sig, at sundhedsministeren i første kvartal af 2001 vil  

 fremlægge et aktstykke for Folketingets Finansudvalg om den fremtidige  

 organisering af den centrale forebyggelsesindsats, herunder om tilskud til de  

 alkoholmisbrugsbekæmpende organisationer.
I den forbindelse vil  

 Sundhedsministeriet sikre, at de landsdækkende misbrugsbekæmpende  

 foreninger fortsat sikres tilskud til drift samt tilskud til fælles  

 foreningsaktiviteter, herunder en årlig konference for foreningerne.
 Desuden lægger mindretallet vægt på, at  

 det nationale råd kommer til at omfatte bredt dækkende  

 kompetencer af relevans for sundhedsfremme og forebyggelse, herunder har  

 mindretallet noteret sig, at det nationale råd skal omfatte en  

 sagkyndig på alkoholmisbrugsområdet.
 Endvidere vil Sundhedsministeriet og det nye  

 forebyggelsescenter i Sundhedsstyrelsen fortsætte samarbejdet med de  

 alkoholmisbrugsbekæmpende organisationer.
 Endelig har mindretallet noteret sig, at  

 sundhedsministeren inden 2. behandling påtænker at stille  

 ændringsforslag uden for betænkningen, hvorefter det nationale  

 råd for folkesundhed skal afgive en beretning om rådets arbejde  

 mindst hvert andet år i stedet for hvert tredje år.
 For så vidt angår Sundhedsstyrelsens opgaver  

 vedrørende evaluering m.v. lægger mindretallet vægt  

 på, at evaluerings- og teknologivurderingsindsatsen styrkes ved, at de  

 to eksisterende enheder samles i en fælles enhed i  

 Sundhedsstyrelsen.
Mindretallet lægger samtidig vægt på, at  

 det nye center får status som en særskilt enhed med  

 særskilt budget i styrelsen.
Centret vil således være  

 ansvarligt for at vælge sine opgaver, aktiviteter og metoder ud fra, at  

 indsatsen skal bidrage bedst muligt til kvalitet, effektivitet og service i  

 det danske sundhedsvæsen.
 Samtidig understreges det, at hverken sygehusejerne,  

 sundhedsministeren eller Folketinget har instruktionsbeføjelser over  

 for centrets faglige vurderinger.
Et andet mindretal i udvalget (V, KF, DF og CD)  

 indstiller lovforslaget til vedtagelse med de stillede  

 ændringsforslag.
Hvis de under nr. 2 og 3 stillede  

 ændringsforslag ikke vedtages ved 2. behandling, vil Venstre og Det  

 Konservative Folkeparti stemme imod lovforslaget ved 3. behandling.
 Venstre og Det Konservative Folkeparti kan tilslutte sig,  

 at sundhedsministeren opretter et uafhængigt, sagkyndigt nationalt  

 råd for folkesundhed, idet rådet har til opgave at bidrage til  

 debat og rådgive sundhedsministeren om folkesundhedsområdet.
 På denne baggrund kan Venstre og Det Konservative  

 Folkeparti tiltræde, at Forebyggelsespolitisk Råd  

 nedlægges, og at ressourcerne herfra konverteres til driften af det  

 nationale råd for forebyggelse.
Venstre og Det Konservative Folkeparti kan ikke medvirke  

 til, at Tobaksskaderådet og Alkoholpolitisk Kontaktudvalg  

 nedlægges i deres nuværende form og samles i et nyt  

 forebyggelsescenter under Sundhedsstyrelsen.
Baggrunden herfor er, at man  

 herved hæmmer den folkelige og politiske forankring  i forebyggelsen  

 på disse to vitale områder, og at de private, frivillige  

 organisationer især på alkoholområdet risikerer at  blive  

 stækket i et mere bureaukratiske system, som der er lagt op til i  

 ministerens centralisering på området.
Den folkelige opbakning  

 på tobaks- og alkoholområdet kan lide ubodelig skade ved  

 nedlæggelse af disse råd.
Venstre og Det Konservative Folkeparti kan ikke medvirke  

 til, at Evalueringscenter for Sygehuse og Institut for Medicinsk  

 Teknologivurdering samles i et nyt center under Sundhedsstyrelsen.
Venstre og  

 Det Konservative Folkeparti er enige i, at det er vigtigt at styrke  

 kvalitetsudviklingen og sikre en mere effektiv ressourceanvendelse i  

 sundhedsvæsenet.
Dette bør imidlertid ske på en af  

 systemet uafhængig, objektiv og neutral måde.
Ved dette centers tætte forankring i  

 Sundhedsstyrelsen er Venstre og Det Konservative Folkeparti af den  

 opfattelse, at der altid er mulighed for at drage tvivl om den totale  

 uafhængighed af det bevilgende, overordnede system.
Da amtskommunerne  

 er driftansvarlige på sygehusområdet, og da samordning mellem amt  

 og kommune på sundhedsområdet fremover vil blive yderligere  

 udviklet, er det ligeledes essentielt, at kvalitetsudvikling evalueres  

 uafhængigt.
Medicinsk teknologivurdering vil fremover skulle bruges i  

 både den interne og den eksterne prioritering af indsatsområderne  

 i sundhedsvæsenet, hvorfor en uafhængighed i disse vurderinger er  

 yderst nødvendig.
 På denne baggrund foreslår Venstre og Det  

 Konservative Folkeparti, at lovforslaget ændres, således at  

 Evalueringscenter for Sygehuse og Institut for Medicinsk Teknologivurdering  

 samles i et institut, men uden for Sundhedsstyrelsen, i lighed med det  

 koncept, som i dag findes for Evalueringscentret.
 Dansk Folkeparti ser gerne, at de alternative behandlere  

 indgår i arbejdet i det uafhængige, sagkyndige nationale  

 råd, og at handicaporganisationerne ligeledes bliver  

 repræsenteret.
 Med nedlæggelse af Forebyggelsespolitisk råd,  

  Tobaksskaderådet og Alkoholpolitisk Kontaktudvalg mener Dansk  

 Folkepart, at der kommer til at mangle et led i den kæde, som kan  

 videreformidle konkret viden, idet disse råd består af folk med  

 god faglig indsats.
 Endvidere mener Dansk Folkeparti, at det er forhastet at  

 nedlægge Evalueringscenter for Sygehuse,  idet centret kun har haft  

 kort tid til at vise sin eksistensberettigelse.
 Dansk Folkeparti har ikke været indbudt til  

 finanslovsforhandlingerne for år 2001, men er tilhænger af  

 målet om at få optimal ressourceudnyttelse af de mange  

 milliarder, som bruges i vort sundhedssystem.
 Et tredje mindretal i udvalget (KRF) vil  

 redegøre for sin stilling til lovforslaget ved 2. behandling.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	sundhedsministeren, tiltrådt af udvalget:
Til titlen 1) Titlen affattes således:
» til Lov om ændring af lov om sundhedsvæsenets  

 centralstyrelse m.v. med flere love og om ophævelse af lov om et  

 forebyggelsespolitisk råd og et tobaksskaderåd (Oprettelse af et nationalt råd for folkesundhed samt  

 styrkelse af Sundhedsstyrelsens opgaver  

  vedrørende kvalitetsudvikling, evaluering m.v. inden for  

 sundhedsvæsenet)« [Præcisering af titlen] Til § 1 Af et mindretal (V), tiltrådt af et mindretal (KF, DF  

 og CD):
2) Nr. 1 og 2 udgår [Centret gøres uafhængigt af  

 Sundhedsstyrelsen] Til § 2 3) Nr. 1 affattes således:
» »§ 4 c.  

Sundhedsministeren kan etablere et uafhængigt center til evaluering  

 af virksomheden ved de danske  

 sygehuse med henblik på at fremme kvalitetsudviklingen og en mere  

 effektiv ressourceanvendelse i sundhedssektoren og med henblik på  

 medicinsk teknologivurdering.
Stk. 2. Centret iværksætter evalueringer m.v.  

 af virksomheden i det offentlige sundhedsvæsen med henblik på at  

 fremme kvalitetsudviklingen og en mere effektiv ressourceanvendelse i  

 sundhedssektoren.
Evalueringerne kan omfatte alle forhold vedrørende  

 sundhedsvæsenets virksomhed.
Stk. 3. Centret ledes af en bestyrelse, der har det overordnede  

 ansvar for centret.
Bestyrelsen består af 5 medlemmer, der udpeges for  

 en femårig periode.
Sundhedsministeren udpeger 4 bestyrelsesmedlemmer,  

 og Amtsrådsforeningen i Danmark og Hovedstadens Sygehusfællesskab  

 udpeger i fællesskab et medlem.
Sundhedsministeren udpeger en formand  

 for bestyrelsen.
Bestyrelsen ansætter en leder, som varetager den  

 daglige administrative og økonomiske ledelse af centret.  

 Sundhedsministeren fastsætter nærmere regler om centrets  

 virksomhed.
 Stk. 4. Sundhedsministeren kan fastsætte regler om, at det  

 påhviler amtskommunerne og Københavns og Frederiksberg Kommuner  

 samt de under Sundhedsministeriet hørende institutioner at give de for  

 gennemførelsen af centrets opgaver nødvendige oplysninger,  

 herunder oplysninger fra patientregistre og andre registre samt regnskabs- og  

 budgetoplysninger.
Stk. 5. Oplysninger, der indhentes til brug for evalueringer  

 efter stk. 1 og 2, kan ikke videregives til Sundhedsvæsenets  

 Patientklagenævn efter § 12, stk. 2, i lov om Sundhedsvæsenets  

 centralstyrelse m.v. « « [Centret gøres uafhængigt af  

 Sundhedsstyrelsen] Bemærkninger Til nr. 1 Med lovforslaget foreslås det at ophæve lov om  

 et forebyggelsespolitisk råd og et tobaksskaderåd.
Med  

 ændringsforslaget foreslås på den baggrund, at titlen  

 ændres, idet det ifølge § 10, stk. 1, i Forretningsorden for  

 Folketinget skal fremgå af titlen, at der er tale om et lovforslag, der  

 har til hensigt at ophæve en lov.
Til nr. 2 og 3 Med ændringsforslagene ønsker  

 forslagsstillerne at ændre lovforslaget således, at  

 Evalueringscenter for Sygehuse og Institut for Medicinsk Teknologivurdering  

 samles i et institut, men uden for Sundhedsstyrelsen, i lighed med det  

 koncept, som i dag findes for Evalueringscentret.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 87 Bilagsnr.
Titel 1 Spm. 1 om alkoholmisbrug, til sundhedsministeren 2 Kortfattet resumé af høringssvarene i forbindelse med.
L 87 3 Henvendelse fra Danmarks Afholdsforening vedr. misbrugsfamilier 4 Spm. 2 om ministerkommentar til henvendelse fra Danmarks Afholdsforening  

 vedr. misbrugsfamilier, til sundhedsministeren 5 Henvendelse fra sundhedsministeren   høringssvar L 87 6 Køreplan for behandlingen af L 87 7 Henvendelse fra Afholdsselskabernes Landsforbund vedr. foretræde 8 Supplerende resumé af høringssvar samt høringssvar 9 Henvendelse fra Afholdsselskabernes Landsforbund vedr. evt.  

 nedlæggelse af Alkoholpolitisk Kontaktudvalg 10 Svar på spm. 2 om ministerkommentar til henvendelse fra Danmarks  

 Afholdsforening vedr. misbrugsfamilier, til sundhedsministeren 11 Ændringsforslag fra sundhedsministeren 12 Udkast til betænkning 13 Spm. 3 om sikring af uafhængig evalueringsindsats, til  

 sundhedsministeren 14 Svar på spm. 1 om alkoholmisbrug, fra sundhedsministeren 15 Spm. 4 om ministerkommentar til henvendelse fra Afholdsselskabernes  

 Landsforbund vedr. evt. nedlæggelse af Alkoholpolitisk Kontaktudvalg,  

 til sundhedsministeren 16 Svar på spm. 3 om sikring af uafhængig evalueringsindsats, fra  

 sundhedsministeren 17 Svar på spm. 4 om ministerkommentar til henvendelse fra  

 Afholdsselskabernes Landsforbund vedr. evt. nedlæggelse af  

 Alkoholpolitisk Kontaktudvalg, fra sundhedsministeren Bilag 2 Et af udvalgets spørgsmål til  

 sundhedsministeren og dennes svar herpå.
 Spørgsmål 4 og sundhedsministerens svar herpå er  

 optrykt efter ønske fra S.
 Spørgsmål 4:
Ministeren bedes kommentere henvendelse af 28. november  

 2000 fra Afholdsselskabernes Landsforbund, jf.
L 87, bilag 9.
 Svar:
Jeg er helt enig med Afholdsselskabernes Landsforbund i,  

 at det er væsentligt med en dialog mellem de sygdomsbekæmpende  

 foreninger, de alkoholmisbrugsbekæmpende organisationer, andre  

 folkelige organisationer og de ansvarlige politikere om det forebyggende  

 arbejde.
Denne dialog er ikke mindst vigtig på lokalt plan, hvor langt  

 størstedelen af det forebyggende indsats finder og skal finde sted.
De  

 alkoholmisbrugsbekæmpende foreninger har her en vigtig opgave som bl.a.  

 talerør for misbrugere og deres pårørende og som en del  

 af den samlede behandlingsindsats.
Afholdsselskabernes Landsforbund mener, at de private  

 organisationer mister en værdifuld og konstruktiv dialog med  

 politikerne ved nedlæggelse af Alkoholpolitisk Kontaktudvalg.  

 Landsforbundet finder det vigtigt, at de private organisationers erfaringer  

 anvendes i forebyggelsesarbejdet.
Forbundet anbefaler, at det private  

 område sikres mindst to ud af de elleve pladser i det foreslåede  

 nationale råd for folkesundhed.
 Som jeg har oplyst i min besvarelse af  

 spørgsmål 2 (L 87, bilag 4) stillet af Folketingets  

 Sundhedsudvalg den 22. november 2000, vil Sundhedsministeriet og det ny  

 forebyggelsescenter i Sundhedsstyrelsen fortsat være i dialog og  

 samarbejde med de frivillige organisationer, bl.a. ved at nedsætte  

 faglige baggrundsgrupper for at sikre kontakten til relevante faggrupper,  

 frivillige organisationer m.v.
Med hensyn til sammensætningen af det nationale  

 råd for folkesundhed har jeg i samme besvarelse tilkendegivet, at i  

 hvert fald et af rådets elleve medlemmer skal være sagkyndig  

 på alkoholområdet.
Jeg finder det samtidig meget relevant, som  

 anbefalet af Afholdsforeningernes Landsforbund, at rådet også  

 kommer til at omfatte sagkundskab med erfaring fra det frivillige arbejde  

 på forebyggelsesområdet.
Jeg kan i øvrigt om Alkoholpolitisk Kontaktudvalg  

 oplyse, at udvalgets hovedopgave er at fordele udvalgets årlige  

 bevilling.
Udvalget er ikke tillagt rådgivende eller debatskabende  

 funktioner som f.. eks.
Tobaksskaderådet og det kommende nationale  

 råd for folkesundhed.
Udvalgets opgaver afspejler dets brede  

 sammensætning med repræsentation fra bl.a. samtlige partier i  

 Folketinget.
Kontaktudvalget mødes 3 gange om året.
Med hensyn til Landsforbundets kommentarer vedr. sikring  

 af de nuværende driftstilskud og projektmidler, skal jeg henvise til  

 lovforslagets bemærkninger, hvoraf fremgår, at de private  

 landsdækkende alkoholmisbrugsbekæmpende organisationer fortsat  

 skal sikres driftsmidler til deres aktiviteter.
De landsdækkende  

 alkoholmisbrugsbekæmpende organisationer får i dag fra  

 Alkoholpolitisk Kontaktudvalgs tilskud til drift samt tilskud til  

 fælles foreningsaktiviteter, herunder en årlig konference for  

 foreningerne.
Det er min opfattelse, at de alkoholmisbrugsbekæmpende  

 organisationer fortsat skal sikres midler til deres arbejde.
 Jeg vil i første kvartal år 2001  

 fremlægge et aktstykke for Folketingets Finansudvalg om den fremtidige  

 organisering af den centrale forebyggelsesindsats, herunder om tilskud til de  

 alkoholmisbrugsbekæmpende organisationer.
Det er værdifuldt med en mangesidig forebyggende  

 indsats på alkoholområdet.
De alkoholmisbrugsbekæmpende  

 organisationer imødekommer her et behov ved sin telefon- og  

 rådgivningslinje og ved sine informationsaktiviteter i øvrigt.
Generelt er der en stigende opmærksomhed om  

 alkoholområdet.
Jeg har således med tilfredshed konstateret, at  

 mange af landets arbejdspladser efterhånden har fået  

 indført alkoholpolitikker.
På folkeskoleområdet har  

 Sundhedsstyrelsen sammen med Undervisningsministeriet opfordret  

 forældre, skolebestyrelser m.v. til at aftale fælles regler for  

 børnenes omgang med alkohol.
Samtlige landets amter har ansat  

 alkoholkonsulenter og taget alkoholområdet op i forbindelse med deres  

 sundhedsplanlægning.
Og endelig har Sundhedsministeriet i samarbejde  

 med Amtsrådsforeningen taget initiativ til en gennemgang af  

 alkoholbehandlingsindsatsen.
De alkoholmisbrugsbekæmpende foreninger  

 deltager som noget helt naturligt i dette arbejde.
