Skriftlig fremsættelse (2. december  

 1998) Trafikministeren Herved tillader jeg mig for Folketinget at  

 fremsætte:
 Forslag til lov  om ændring og om ophævelse  

 af lov om DSB Busser A/S samt om ændring af lov om den  

 selvstændige offentlige virksomhed DSB og om DSB S-tog A/S. (Salg af  

 DSB Busser A/S (Combus a/s) m.v.).
(Lovforslag nr.
L 127).
Formålet med lovforslaget er at bemyndige  

 trafikministeren til at afhænde samtlige aktier i Combus a/s  

 fortrinsvis i 1999 og ikke 25% af aktierne, således som det hidtil har  

 været forudsat, jf. § 4 i lov om DSB Busser A/S.
Et helt eller delvist  

 salg af aktier udover 25% i Combus a/s forudsætter, at  

 tjenestemændene i busselskabet kan tilbydes  

 overenskomstansættelse mod en kompensation.
Trafikministeriet har   som led i forberedelserne til det  

 hidtil forudsatte aktiesalg   fået foretaget en uvildig vurdering af  

 mulighederne for at sælge aktier i selskabet.
Det fremgår heraf,  

 at det ikke vil være økonomisk fordelagtigt for staten kun at  

 afhænde 25% af aktierne.
Det anbefales samtidig, at staten  

 fortsætter med at øge sin fleksibilitet som ejer gennem  

 »salgsmodning« af Combus a/s i bred forstand, herunder ved at søge en  

 ophævelse af begrænsningen på 25% ved salg af aktier i  

 selskabet samt løse det problem, som tjenestemændenes  

 særlige løn- og ansættelsesvilkår udgør for  

 selskabet, udover hvad selskabet blev kompenseret for ved stiftelsen i  

 1995.
Combus a/s beskæftigede pr. 1. oktober 1998 545  

 tjenestemandsansatte buschauffører og 17 administrativt ansatte  

 tjenestemænd, som er udlånt fra DSB.
Med nye forhøjede  

 pensionsindbetalinger pr. 1. januar 1999 (jf.
FFL 1999, § 36) vurderes det,  

 at tjenestemændene vil blive over 30% dyrere end deres  

 overenskomstansatte kolleger.
Dertil kommer, at tjenestemændene ikke er  

 omfattet af lov om virksomhedsoverdragelse, hvilket indebærer, at  

 Combus a/s skal beholde tjenestemændene, hvis selskabet ved  

 licitationer taber en rute, medens selskabet er forpligtet til at overtage  

 overenskomstansatte medarbejdere, når det vinder en rute.
 De højere løn- og pensionsudgifter til  

 tjenestemændene samt den nævnte problemstilling vedrørende  

 lov om virksomhedsoverdragelse fører sammenfattende til, at Combus a/s  

 er dårligere stillet end selskabets konkurrenter i forbindelse med  

 udbudsrunder.
På den baggrund har Trafikministeriet og Combus a/s  

 forhandlet sig frem til en aftale med Dansk Jernbaneforbund.
Den aftale, der  

 er opnået enighed om, indebærer, at den enkelte tjenestemand  

 tilbydes et engangsvederlag svarende til knap et års løn for at  

 opsige sin tjenestemandsstilling og lade sig ansætte på  

 overenskomstvilkår.
Den enkelte tjenestemand vil i henhold til den  

 indgåede aftale modtage et personligt tillæg, der sikrer, at  

 vedkommende ikke går ned i løn.
Dette tillæg aftrappes  

 over en årrække.
 Vedrørende de 17 administrativt ansatte  

 tjenestemænd, som også er udlånt fra DSB, er det p.t.  

 drøftelser i gang med de pågældendes faglige organisation  

 med henblik på at finde en løsning, hvor også disse  

 tjenestemænd overgår til ansættelse i Combus a/s.
På den baggrund indebærer lovforslaget  

 tillige, at DSB, hvorfra tjenestemændene er udlånt til Combus  

 a/s, udbetaler engangsvederlaget direkte til de tjenestemænd, der tager  

 imod tilbudet.
Det fastlægges desuden i lovforslaget, at DSB tilbyder  

 de tjenestemænd, der ikke lader sig ansætte i busselskabet, anden  

 »passende« beskæftigelse.
 Lovforslaget fremsættes i henhold til regeringens  

 aftale om Finansloven for 1999 med Venstre, Det Konservative Folkeparti,  

 Centrum-Demokraterne og Kristeligt Folkeparti.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
