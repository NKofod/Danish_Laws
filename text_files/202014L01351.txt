Betænkning afgivet af Udlændinge- og Integrationsudvalget den 25. maj 2021 Betænkning over Forslag til lov om ændring af udlændingeloven (Indførelse af mulighed for overførsel af asylansøgere til asylsagsbehandling og eventuel efterfølgende beskyttelse i tredjelande) [af udlændinge- og integrationsministeren (Mattias Tesfaye)]:
1. Ændringsforslag Der er stillet 23 ændringsforslag til lovforslaget.
Udlændinge- og Integrationsministeren har stillet ændringsforslag nr. 1, 4-6, 8-13, 15, 16, 20 og 22. Dansk Folkeparti har stillet ændringsforslag nr. 2, 3, 7, 14, 17-19, 21 og 23.
2. Indstillinger Et mindretal i udvalget (S) indstiller lovforslaget til vedtagelse med de af udlændinge- og integrationsministeren stillede ændringsforslag.
Mindretallet vil ved 2. behandling af lovforslaget redegøre for sin stilling til de af Dansk Folkeparti stillede ændringsforslag.
Et andet mindretal i udvalget (SF, RV, EL og Sikandar Siddique (UFG)) indstiller lovforslaget til forkastelse ved 3. behandling.
Mindretallet vil stemme for de af udlændinge- og integrationsministeren stillede ændringsforslag.
Mindretallet vil stemme imod de af Dansk Folkeparti stillede ændringsforslag.
 Et tredje mindretal i udvalget (V) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Et fjerde mindretal i udvalget (DF og Inger Støjberg (UFG)) indstiller lovforslaget til vedtagelse med de stillede ændringsforslag.
Et femte mindretal i udvalget (KF) indstiller lovforslaget til vedtagelse med de af udlændinge- og integrationsministeren stillede ændringsforslag.
Mindretallet vil stemme imod de af Dansk Folkeparti stillede ændringsforslag.
 Et sjette mindretal i udvalget (NB) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Dansk Folkepartis medlemmer af udvalget støtter idéen om, at asylbehandlingen kommer til at foregå i et modtagecenter i et tredjeland uden for Europa.
Tanken om et modtagecenter i Afrika er rigtig, og lovforslaget forbereder det juridiske grundlag for at kunne overføre asylansøgere til modtagecenteret.
 Vi har endnu til gode at se, om et modtagecenter i Afrika bliver en realitet, men bestræbelserne herpå skal være velkomne.
Der er en række undtagelser i lovforslaget, som Dansk Folkeparti ikke er tilfreds med.
Eksempelvis vil en asylansøger ikke blive overført til modtagecenteret i Afrika, hvis asylansøgeren allerede har et familiemedlem med asylstatus i Danmark.
Der blev nævnt flere andre undtagelser under førstebehandlingen.
 Imidlertid vil Dansk Folkeparti ikke stå i vejen for, at idéen om et modtagecenter i Afrika kan blive til virkelighed, og vi vil derfor hellere fremadrettet arbejde på, at undtagelserne efterhånden forsvinder fra loven.
 Dansk Folkepartis støtte til lovforslaget bygger på en klar forventning om, at modtagecenteret bliver til virkelighed, at et betydeligt antal asylansøgere overføres til centeret, og at kun et fåtal vil opnå flygtningestatus med efterfølgende familiesammenføring i Danmark efter modtagecenterets etablering.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (udvalget med undtagelse af V og NB):
 1) I indledningen indsættes efter »27. april 2021«: »og senest ved § 25 i lov nr. 982 af 26. maj 2021«.
[Konsekvensændring som følge af vedtagelsen af lovforslag nr.
L 203] Af et mindretal (DF), tiltrådt af et andet mindretal (Inger Støjberg (UFG)):
 2) I den under nr. 2 foreslåede § 29 indsættes i stk. 1 som 2. pkt:
»For udlændinge, som er omfattet af EU-reglerne, kan overførsel kun ske i overensstemmelse med de principper, der efter EU-reglerne gælder for begrænsning af retten til fri bevægelighed.« [Undtagelse fra ordningen kan kun ske, hvis overførsel vil være i strid med Danmarks internationale forpligtelser] 3) I det under nr. 2 foreslåede § 29 udgår stk. 2.
[Undtagelse fra ordningen kan kun ske, hvis overførsel vil være i strid med Danmarks internationale forpligtelser] Af udlændinge- og integrationsministeren, tiltrådt af et flertal (udvalget med undtagelse af V og NB):
 4) I nr. 3 ændres »stk. 3,« til: »stk. 3, 1. pkt.,«.
[Konsekvens af vedtagelsen af lovforslag nr.
L 203] 5) Nr. 5 udgår.
[Konsekvens af vedtagelsen af lovforslag nr.
L 203] 6) I den under nr. 6  foreslåede ændring af § 36, stk. 1, ændres i den indledende tekst »efter 1. pkt.« til: »før 1. pkt.«, og i det foreslåede punktum ændres »stk. 10« til: »stk. 5«.
[Konsekvens af vedtagelsen af lovforslag nr.
L 203] Af et mindretal (DF), tiltrådt af et andet mindretal (Inger Støjberg (UFG)):
 7) I det under nr. 6 foreslåede § 36, stk. 1, 1. pkt., ændres »§ 29, stk. 1,« til: »§ 29«.
[Konsekvens af ændringsforslag nr. 3] Af udlændinge- og integrationsministeren, tiltrådt af et flertal (udvalget med undtagelse af V og NB):
 8) Efter nr. 6 indsættes som nyt nummer:
»01. I § 36, stk. 1, 1. pkt., der bliver 2. pkt., ændres »stk. 5« til: »stk. 6«.« [Konsekvensændring] 9) I nr. 7 ændres i den indledende tekst »stk. 9« til: »stk. 4«, det foreslåede nye stykke benævnes stk. 5, i det foreslåede stykke ændres »stk. 1, 2. pkt.« til »stk. 1, 1. pkt.«, og rykningsbeskrivelsen affattes således: »Stk. 5 bliver herefter stk. 6.« [Konsekvens af vedtagelsen af lovforslag nr.
L 203] 10) Nr. 8 affattes således:
»8. I § 36, stk. 5, 1. pkt., der bliver stk. 6, 1. pkt., ændres »1. pkt.« til: »2. pkt.«« [Teknisk ændring] 11) Nr. 9 affattes således:
»9. To steder i § 37, stk. 3, 4. pkt., ændres »§ 36, stk. 1, 2. pkt.« til: »§ 36, stk. 1, 3. pkt.«« [Teknisk ændring] 12) I den under nr. 10 foreslåede ændring af § 37, stk. 7, 2. pkt., ændres »stk. 1, 2. pkt.« til: »stk. 1, 1. pkt.«, og »stk. 1, 2. og 3. pkt.« ændres til: »stk. 1, 1. og 2. pkt.« [Teknisk ændring] 13) Efter nr. 10 indsættes som nyt nummer:
»02. I § 37, stk. 9, 1. pkt., ændres »1. pkt.« til: »2. pkt.«« [Teknisk ændring] Af et mindretal (DF), tiltrådt af et andet mindretal (Inger Støjberg (UFG)):
 14) I den under nr. 11 foreslåede ændring af § 37, stk. 10, 1. pkt., ændres  »§ 29, stk. 1,« til: »§ 29«.
[Konsekvens af ændringsforslag nr. 3] Af udlændinge- og integrationsministeren, tiltrådt af et flertal (udvalget med undtagelse af V og NB):
 15) Efter nr. 11 indsættes som nyt nummer:
»03. I § 37 a, stk. 7, 2. pkt., ændres »§ 36, stk. 1, 1. og 2. pkt.« til: »§ 36, stk. 1, 1.-3. pkt.«« [Konsekvensændring] 16) Nr. 13 udgår.
[Konsekvens af vedtagelsen af lovforslag nr.
L 203] Af et mindretal (DF), tiltrådt af et andet mindretal (Inger Støjberg (UFG)):
 17) I den under nr. 14 foreslåede ændring af § 48 a, stk. 1, 1. pkt., ændres »§ 29, stk. 1,« til: »§ 29«.
[Konsekvens af ændringsforslag nr. 3] 18) I det under nr. 15 foreslåede § 53 a, stk. 1, nr. 1, ændres »§ 29, stk. 1« til: »§ 29«.
[Konsekvens af ændringsforslag nr. 3] 19) I den under nr. 16 foreslåede ændring af § 53 a, stk. 2, 3. pkt., ændres »§ 29, stk. 1,« til: »§ 29,«.
[Konsekvens af ændringsforslag nr. 3] Af udlændinge- og integrationsministeren, tiltrådt af et flertal (udvalget med undtagelse af V og NB):
 20) I nr. 17 ændres »stk. 2, 4. pkt« til: »stk. 1, 5. pkt«.
[Konsekvens af vedtagelse af lovforslag nr.
L 203] Af et mindretal (DF), tiltrådt af et andet mindretal (Inger Støjberg (UFG)):
 21) I det under nr. 19 foreslåede § 56, stk. 4, ændres i 1. og 2. pkt. »§ 29, stk. 1,« til: »§ 29«.
[Konsekvens af ændringsforslag nr. 3] Ny paragraf Af udlændinge- og integrationsministeren, tiltrådt af et flertal (udvalget med undtagelse af V og NB):
 22) Efter § 1 indsættes som ny paragraf:
»§ 01 I hjemrejseloven, lov nr. 982 af 26. maj 2021, foretages følgende ændringer:
 1. I § 7 indsættes som stk. 5:
»Stk. 5. Udgifterne til overførsel af en udlænding efter udlændingelovens § 29, stk. 1, afholdes endeligt af statskassen.«« [Konsekvens af vedtagelsen af lovforslag nr.
L 203] Til § 2 Af et mindretal (DF), tiltrådt af et andet mindretal (Inger Støjberg (UFG)):
 23) Som stk. 2 indsættes:
»Stk. 2. Udlændinge- og integrationsministeren fremsætter forslag om revision af loven, hvis loven ikke inden udgangen af 2022 er trådt i kraft.« [Loven revideres, hvis den ikke er trådt i kraft inden udgangen af 2022] Bemærkninger Til nr. 1 Ændringsforslaget skyldes, at Folketinget den 20. maj 2021 har vedtaget lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven). Lovforslaget er nu kundgjort som lov nr. 982 af 26. maj 2021.
Til nr. 2 I lovforslagets § 1, nr. 2, foreslås bl.a. indsat et § 29, stk. 1, i udlændingeloven, hvorefter en udlænding, der påberåber sig at være omfattet af § 7 (asyl), og som ikke er registreret som asylansøger efter udlændingelovens § 48 e, stk. 2, overføres til et tredjeland med henblik på asylsagsbehandling og eventuel efterfølgende beskyttelse efter en overenskomst eller et hertil svarende arrangement, som Danmark har indgået med det pågældende tredjeland, medmindre dette vil være i strid med Danmarks internationale forpligtelser.
 Det foreslås, at der i udlændingelovens § 29, stk. 1, indsættes et 2. pkt., hvoraf det fremgår, at for udlændinge, som er omfattet af EU-reglerne, kan overførsel kun ske i overensstemmelse med de principper, der efter EU-reglerne gælder for begrænsning af retten til fri bevægelighed.
 Dette indebærer, at hvis en asylansøger påberåber sig EU-reglerne, eller hvis det fremgår af sagen, at den pågældende har haft en opholdsret i Danmark i henhold til EU-reglerne, skal Styrelsen for International Rekruttering og Integration vurdere, om den pågældende har en opholdsret eller processuelt ophold efter EU-reglerne, herunder om den pågældende er omfattet af særlige processuelle garantier, førend den foreslåede bestemmelse i § 29, 1. pkt., om muligt kan anvendes i forhold til den pågældende.
 Ændringsforslaget skal ses i sammenhæng med ændringsforslag nr. 3, hvor det foreslås, at det under lovforslagets § 1, nr. 3, foreslåede stk. 2 i udlændingelovens § 29 om, at udlændinge- og integrationsministeren fastsætter nærmere regler om, at visse udlændinge omfattet af stk. 1 skal undtages herfra, udgår.
 Efter lovforslaget vil en udlænding herefter alene kunne undtages fra den foreslåede ordning, hvis overførsel af den pågældende vil være i strid med Danmarks internationale forpligtelser, herunder efter EU-reglerne.
Til nr. 3 Med ændringsforslaget foreslås det, at stk. 2 i den foreslåede bestemmelse i udlændingelovens § 29, jf. lovforslagets § 3, nr. 2, udgår, således at udlændinge- og integrationsministeren ikke bemyndiges til at fastsætte nærmere regler om, at visse udlændinge generelt skal undtages fra den foreslåede ordning.
 Ændringsforslag nr. 3, der skal ses i sammenhæng med ændringsforslag nr. 2, vil betyde, at en udlænding alene kan undtages fra den foreslåede ordning, hvis overførsel af den pågældende vil være i strid med Danmarks internationale forpligtelser, herunder efter EU-reglerne.
Til nr. 4 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), hvori det bl.a. foreslås at indsætte et nyt punktum efter § 33, stk. 3, 1. pkt., i udlændingeloven.
Forslaget er en konsekvens af vedtagelsen af lovforslag nr.
L 203.
Til nr. 5 Udlændinge- og integrationsministeren har den 26. marts 2021 fremsat lovforslag nr.
L 203, om forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 1, 1. pkt., når det omtalte lovforslag træder i kraft.
Forslaget er en konsekvens af vedtagelsen af lovforslag nr.
L 203.
Til nr. 6 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 1, 1. pkt., når det omtalte lovforslag træder i kraft.
 Der er tale om et teknisk ændringsforslag.
Til nr. 7 I lovforslagets § 2, nr. 6, henvises der til udlændingelovens § 29, stk. 1.
 Det foreslås, at henvisning til § 29, stk. 1, ændres til en henvisning til § 29.
 Der er alene tale om en konsekvensændring som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 8 Det fremgår af udlændingelovens § 36, stk. 1, 2. pkt., at politiet med henblik på at sikre muligheden for afvisning eller overførsel efter reglerne i kapitel 5 a kan bestemme, at der skal ske frihedsberøvelse, hvis der er en væsentlig risiko for, at den pågældende forsvinder, og de i § 34 nævnte foranstaltninger ikke er tilstrækkelige, jf. § 36, stk. 10.
Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 1, 1., 3. og 4. pkt., og stk. 5-9.
 Det foreslås, at § 36, stk. 1, 1. pkt., der bliver 2. pkt., konsekvensrettes, således at henvisningen til § 36, stk. 5, ændres til § 36, stk. 6.
Forslaget er en konsekvens af ændringsforslag nr. 11, sammenholdt med de omtalte ændringer af § 36 i medfør af vedtagelsen af lovforslag nr.
L 203.
Til nr. 9 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 5-9, når det omtalte lovforslag træder i kraft.
 Der er tale om et teknisk ændringsforslag.
Til nr. 10 Udlændinge- og integrationsministeren har den 26. marts 2021 fremsat lovforslag nr.  L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 1, 1. pkt., når det omtalte lovforslag træder i kraft.
 Der er tale om et teknisk ændringsforslag.
Til nr. 11 og 12 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 36, stk. 1, 1., 3. og 4. pkt., når det omtalte lovforslag træder i kraft.
 Der er tale om tekniske ændringsforslag.
Til nr. 13 Ved en fejl var den foreslåede ændring ikke fremsat i et nummer for sig.
 Der er således tale om en teknisk korrektion.
Til nr. 14 I lovforslagets § 1, nr. 11, henvises der til udlændingelovens § 29, stk. 1.
 Det foreslås, at henvisningen til § 29, stk. 1, ændres til en henvisning til § 29.
 Der er alene tale om en konsekvensændring som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 15 Det fremgår af udlændingelovens § 37 a, stk. 7, 2. pkt., at politiet umiddelbart før gennemførelsen af en udsendelse kan foretage legemsundersøgelse af en udlænding, selv om der ikke foreligger en konkret og nærliggende fare eller der ikke er bestemte grunde til at antage, at udlændingen uretmæssigt er i besiddelse af genstande, hvis den pågældende er frihedsberøvet med henblik på udsendelse efter § 36, stk. 1, 1-5. pkt.
Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om en ændring af udlændingelovens § 37 a, stk. 7, 2. pkt., således at henvisningen til § 36, stk. 1, 1.-5. pkt., ændres til § 36, stk. 1, 1. og 2. pkt.
 Det foreslås, at § 37 a, stk. 7, 2. pkt., konsekvensrettes, således at henvisningen til § 36, stk. 1, 1. og 2. pkt., ændres til § 36, stk. 1, 1.-3. pkt.
 Forslaget er en konsekvens af § 1, nr. 6, i lovforslaget som fremsat, sammenholdt med den omtalte ændring af § 37 a, stk. 7, 2. pkt.
Til nr. 16 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om at ophæve udlændingelovens § 43, stk. 2, når det omtalte lovforslag træder i kraft.
Forslaget er en konsekvens af vedtagelsen af lovforslag nr.
L 203.
Til nr. 17 I lovforslagets § 1, nr. 14, henvises der til udlændingelovens § 29, stk. 1.
 Det foreslås, at henvisningen til § 29, stk. 1, ændres til en henvisning til § 29.
 Der er alene tale om en konsekvensændring som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 18 I lovforslagets § 1, nr. 15, henvises der til udlændingelovens § 29, stk. 1.
 Det foreslås, at henvisningen til § 29, stk. 1, ændres til en henvisning til § 29.
 Der er alene tale om en konsekvensændring som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 19 I lovforslagets § 1, nr. 16, henvises der til udlændingelovens § 29, stk. 1.
 Det foreslås, at henvisningen til § 29, stk. 1, ændres til en henvisning til § 29.
 Der er alene tale om en konsekvensændring som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 20 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), hvori det bl.a. foreslås at indsætte et nyt 4. pkt. i udlændingelovens § 53 a, stk. 2, når det omtalte lovforslag træder i kraft.
Forslaget er en konsekvens af vedtagelsen af lovforslag nr.
L 203.
Til nr. 21 I lovforslagets § 1, nr. 19, henvises der til udlændingelovens § 29, stk. 1.
 Det foreslås, at henvisningen til § 29, stk. 1, ændres til en henvisning til § 29.
 Der er alene tale om konsekvensændringer som følge af ændringsforslag nr. 3, hvorefter der ikke længere indgår et stk. 2 i den foreslåede bestemmelse i udlændingelovens § 29, jf. lovforslagets § 1, nr. 2.
Til nr. 22 Udlændinge- og integrationsministeren har den 26. marts 2021 fremsat lovforslag nr.
L 203, forslag til lov om hjemrejse for udlændinge uden lovligt ophold (hjemrejseloven), der bl.a. indeholder forslag om ophævelse af udlændingelovens § 43, stk. 2, når det omtalte lovforslag træder i kraft.
 Udgifter til hjemrejsestøtte m.v. vil være reguleret i hjemrejselovens kapitel 6, når det omtalte lovforslag træder i kraft.
 Det foreslås, at der i hjemrejselovens § 7 indsættes et nyt stk. 5, hvorefter udgifterne til overførsel af en udlænding til et tredjeland efter den foreslåede § 29, stk. 1, afholdes endeligt af statskassen.
 Den foreslåede tilføjelse til hjemrejselovens § 7 har til formål at skabe hjemmel til at afholde udgifter til overførsel af udlændinge efter den foreslåede § 29, stk. 1.
 Den foreslåede ændring vil medføre, at udgifterne til overførsel af en udlænding efter § 29, stk. 1, afholdes endeligt af statskassen, uagtet at den pågældende udlænding ikke har medvirket til sagens oplysning, og selv om den pågældende ikke kontinuerligt har medvirket til sin overførsel, efter der er truffet endelig afgørelse om overførsel efter den foreslåede ordning.
Forslaget er derfor en konsekvens af vedtagelsen af lovforslag nr.
L 203.
Til nr. 23 Udlændinge- og integrationsministeren fremsætter forslag om revision af loven, hvis loven ikke inden udgangen af 2022 er trådt i kraft.
Bestemmelsen indebærer, at loven skal tages op til fornyet overvejelse, hvis loven ikke er trådt i kraft inden udgangen af 2022.
5. Udvalgsarbejdet Lovforslaget blev fremsat den 29. april 2021 og var til 1. behandling den 6. maj 2021. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 4. februar 2021 dette udkast til udvalget, jf.
UUI alm. del  bilag 73. Den 1. maj 2021 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har stillet 23 spørgsmål til udlændninge- og integrationsministeren til skriftlig besvarelse, som denne har denne har besvaret bortset fra spm. 23, som forventes besvaret inden 2. behandling.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Erling Bonnesen (V) Heidi Bank (V) Inger Støjberg (UFG) Kenneth Mikkelsen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Kristian Thulesen Dahl (DF) Marcus Knuth (KF) Pernille Vermund (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
