Fremsat den 1. april 2005 af Pia Kristensen (DF),  

 Kristian Thulesen Dahl (DF),  

 Christian H.
Hansen (DF), Martin Henriksen (DF),  

 Pia Kjærsgaard (DF), Anita Knakkergaard (DF),  

 Karin Nødgaard (DF), Tina Petersen (DF),  

 Birthe Skaarup (DF) og Peter Skaarup (DF) Forslag til folketingsbeslutning om kommunale madordninger Folketinget pålægger regeringen inden den 30. juni 2006 at  

 gennemføre en landsdækkende undersøgelse af, hvordan man effektivt sikrer  

 bedre  

 kommunale madordninger for pensionister.  Det skal i undersøgelsen  

 udredes, hvordan man bedst kan sikre følgende mål:
   

 	  

 At der føres en mere  

 helhedsorienteret madpolitik, hvor der i videst muligt omfang tages hensyn  

 til  

 socialt samvær ved deltagelse i tilberedningen og spisningen.
   

 	  

 At der ved  

 fastlæggelse af madkvaliteten lægges størst mulig vægt på råvarernes kvalitet  

 og næringsindhold.
   

 	  

 At der af  

 Socialministeriet fastsættes maksimalpriser for kommunale madordninger med  

 det  

 formål at sikre, at der overalt gælder tilstrækkelig lave priser, således at  

 ingen pensionister af økonomiske grunde er forhindret i at benytte sig af  

 ordningerne.
   

 	  

 At der tilbydes  

 brugerne gode og praktiske alternativer til den udbragte mad fra  

 storkøkkener,  

 f.eks. ved i videre omfang end i dag at bruge fritvalgsordningen til at vælge  

 mad  

 fra kroer, cafeterier m.v.
Undersøgelsen skal belyse de i dag gældende forudsætninger og  

 vilkår for kommunale madordninger.
Der skal i undersøgelsen opstilles  

 konkrete  

 forslag til, hvordan regeringen og Folketinget gennem lovgivning eller  

 administrativt kan træffe beslutninger, der kan føre til opfyldelse af de  

 nævnte mål med virkning fra 1. januar 2007 eller snarest muligt derefter.
Bemærkninger til forslaget Almindelige bemærkninger 1. Baggrund for forslaget Formålet med beslutningsforslaget er at pålægge regeringen at  

 gennemføre en undersøgelse, der tager fat om en række centrale problemer, der  

 vedrører de kommunale madordninger her i landet.
Undersøgelsens resultater  

 skal  

 bruges til at stille konkrete forslag til, hvordan man bedst kan sikre en  

 mere  

 helhedsorienteret madpolitik, der lægger vægt på både kvalitet, socialt  

 samvær  

 og rimelige priser, så ingen er afskåret fra at kunne bruge de kommunale  

 tilbud  

 om madordninger.
Kommunale madordninger omfatter i dag først og fremmest  

 ordninger for hjemmehjælpsmodtagere og beboere på plejehjem.
Ordningerne kan  

 være udformet på forskellig måde i de enkelte kommuner.
Ganske få steder i  

 landet har hjemmehjælpere indtil for nylig hjulpet hjemmeboende ældre med at  

 tilberede maden i hjemmet, og mange steder tilberedes maden på en  

 plejeinstitution el. lign.
Andre steder er fremstillingen og udbringningen af  

 mad udliciteret til eksterne leverandører, og endelig forekommer det enkelte  

 steder i landet, at de ældre kan vælge at indtage et måltid på et lokalt  

 spisested, som f.eks. en kro.
Der er også steder i landet, hvor private har  

 taget initiativ til alternative madordninger, der fungerer i konkurrence med  

 de  

 offentlige ordninger.
2. Kritik af kommunale madordninger Det skal straks siges, at mange kommuner tilbyder gode  

 madordninger med sund og nærende mad af høj kvalitet til rimelige  

 priser.
Det kan derfor ikke generelt siges, at standarden i landets  

 kommuner er for ringe.
Alligevel har der i de seneste år jævnligt været kritik af  

 kommunale madordninger.
Nogle steder har man peget på, at selv om mange  

 plejehjemsbeboere er undervægtige, er der stort set ingen steder, hvor man i  

 forbindelse med madordninger holder øje med ernæringstilstanden eller  

 tilbyder  

 ekstra kost til de småtspisende.  

[1]  

  Andre steder har det været  

 kritiseret, at der er sket en centralisering af tilberedningen, så den f.eks.  

 er  

 flyttet væk fra institutioner til eksterne leverandører, hvor man tidligere  

 selv lavede maden.
Mad, der er pakket i varmeisolerende materiale og  

 transporteret i varevogn over 10 eller  

 20 km,  

 mister i smag og lødighed frem for mad, der fremstilles på stedet.
Samtidig  

 savner mange ældre selv at kunne hjælpe med ved tilberedning eller anretning.
 Det er påvist, at udbragt mad undertiden er kedelig og farveløs,  

 at maden spises i ensomhed, og at samværet omkring tilberedningen efterhånden  

 er faldet helt bort - alt sammen med den virkning, at mange ikke får nok at  

 spise.  

[2]  

  Det  

 er meget uheldigt, fordi underernæring fører til stigende risiko for at blive  

 ramt af plejekrævende sygdomme og faldulykker.
I sin undersøgelse af kommunale madordninger i 2003 fandt Ældre  

 Sagen, at der i en del kommunal mad til de ældre var alt for lidt kød og  

 grønt  

 og alt for mange kartofler.
Det manglede den næringsmæssige alsidighed, der  

 er  

 nødvendig for ældre.  Man fandt også, at nogle ældre sparer på den  

 kommunale mad ved et par dage om ugen at lave æggekage eller andre billige  

 madretter eller nøjes med en frikadelle fra slagteren, hvis de ikke har  

 mulighed for at spise hos familien.
Der er skønsmæssigt 60.000 ældre, der spiser mad fra kommunale  

 madordninger, og de har behov for, at deres mad er både veltillavet, nærende,  

 appetitvækkende og billig.
Der skal derfor lægges afgørende vægt på, at  

 råvarerne  

 er friske og sunde med et højt næringsindhold.
Forslagsstillerne mener, at kommunerne skal se de ældres kost  

 som en vigtig del af det forebyggende arbejde.
Ved strukturreformen er det  

 netop et centralt element, at kommunerne i fremtiden har ansvaret for  

 forebyggelse, og madordningerne skal derfor vurderes i dette perspektiv.
3. Priser ved madordninger i forskellige  

 kommuner Der peges ofte på, at priserne for måltider er meget varierende  

 i de forskellige kommuner, og at der i de senere år har været en tendens til  

 prisstigninger, som i temmelig mange tilfælde forhindrer mange økonomisk  

 dårligt stillede pensionister i at benytte de kommunale madordninger.
Der er langtfra altid nogen sammenhæng mellem pris og kvalitet i  

 de kommunale madordninger.
Det viser sig, at der kan være stor forskel på  

 prisen for præcis det samme måltid mad i forskellige kommuner, f.eks. viste  

 en  

 undersøgelse i 2003, at nøjagtig den samme servering fra Centralkøkkenet i  

 København kostede 53 kr., når den blev udbragt til en modtager i Gentofte  

 Kommune,  

 mens prisen var 39 kr., når den blev bragt ud i Karlebo Kommune.
På  

 årsbasis betaler en pensionist i Gentofte således 4.700 kr. mere end  

 pensionisten i Karlebo, hvis de hver dag modtager nøjagtig den samme  

 leverance.  

[3] I en hel del kommuner er prisen for madordningerne kommet op på  

 et niveau, hvor mange ældre har svært ved at betale.
Den uden sidestykke  

 dyreste kommune var i 2004 Otterup, hvor prisen for et måltid mad var 66,33  

 kr.  

 Andre meget høje priser fandt man i Bramsnæs (63,25 kr.), Søndersø (58,50  

 kr.)  

 og Skovbo (54,50). Modsat var priserne ret lave i Langebæk (under 32 kr.),  

 Trehøje (34 kr.), Slangerup (35,50 kr), Svendborg (36 kr.) og Randers (36,37  

 kr.). Der er her tale om prisen for et udbragt måltid mad pr. dag for  

 pensionister.
Ved et måltid forstås hoved- og biret, hvor en biret kan være  

 enten forret eller dessert.
Tabel 1 viser en liste over de ti dyreste og de  

 10  

 billigste kommuner.
 Tabel 1. Dyreste og billigste kommuners madordninger i  

 Danmark 2004.
Betaling for udbragt måltid pr. dag 10 laveste priser i kr. pr. måltid 10 højeste priser i kroner pr. måltid Langebæk 31,94 Otterup 66,33 Trehøje 34 Bramsnæs 63,25 Slangerup 35,50 Søndersø 58,50 Svendborg 36 Skovbo 54,50 Randers 36,37 Gentofte 54 Ærøskøbing 37 Stenløse 54 Mariager 37 Aabenraa 54 Frederiksværk 38 Søllerød 53 Hashøj 38 Nykøbing F 53 Slagelse 38 Bjerringbro 53 4. Prisernes betydning i pensionisters budget For mennesker i arbejde og med gode indtægter kan det måske  

 synes at være ret uinteressant, om en madordning, der henvender sig til  

 pensionister,  

 koster 32 kr., 45 kr. eller 66 kr. om dagen.
En forskel på 10, 20 eller 30  

 kr.  

 virker måske ubetydelig, hvis man hører til en husstand, hvor årsindkomsten  

 måske er 400.000 kr. eller mere.  Men i den virkelighed, pensionister  

 lever  

 i, er de økonomiske perspektiver anderledes.
Hvis man eksempelvis er en  

 enlig pensionist, der kun har sin folkepension at leve for, og hvis man  

 samtidig er så uheldig at bo i en af de dyre kommuner, er udgiften til en  

 madordning  

 en klar belastning for økonomien.
Det ser man i Tabel 2, som er et eksempel  

 på  

 et budget for februar 2005 for en enlig folkepensionist med bopæl i en af de  

 dyreste kommuner.
Tabel 2. Budget for enlig folkepensionist februar  

 2005.  

[5]  / Folkepension (grundbeløb + pensionstillæg) 9.514  

 kr.
Boligydelse 1.931 kr.
Skat - 2.426 kr.
Månedlig udbetaling 9.019 kr.
Husleje - 3.502 kr.
Kommunal madordning (30 x 63 kr.) - 1.890 kr.
I alt 3.627 kr.
Rådighedsbeløb til alt andet pr. dag * 120,29 kr.
 *Dvs. til morgenmad, frokost,  

 mellemmåltider, drikkevarer, toiletartikler, tøj, fodtøj, aviser og blade,  

 telefon, licens og leje af tv-apparat, forsikringer, foreningskontingenter,  

 befordring, personlig pleje, medicin, gaver, reparationer og vedligeholdelse  

 samt uforudsete udgifter.
5. Kommunalreformen Ved kommunalreformen sker der store ændringer på det kommunale  

 landkort.
Kommunesammenlægninger fører til, at en stor del af landets  

 befolkning kommer til at høre under andre kommunale myndigheder end i dag.
I  

 langt de fleste af de kommuner, vi kender i dag, skal der ske omlægninger og  

 ændringer i de kommunale madordninger, hvor der skal tages stilling til nye  

 udbudsbetingelser, antal leverandører og valg af disse m.v.
Nogle steder vil  

 de  

 priser, brugerne betaler, blive højere, og andre steder formentlig lavere.
I denne forbindelse er en større sammenhængende undersøgelse af  

 de kommunale madordninger blevet aktualiseret.
Ingen borgere bør udsættes for  

 forringelser eller prisstigninger på madordningerne som følge af  

 strukturreformen.  

 Tværtimod ligger det i hele målsætningen for kommunalreformen, at den skal  

 blive til fordel for borgerne.  Derfor er tidspunktet rigtigt til at få  

 igangsat den undersøgelse, der her er foreslået.
Den kan blive et godt  

 grundlag  

 for, at der i hele landet sigtes mod et virkelig højt kvalitetsniveau og et  

 direkte kvalitetsløft de steder, hvor det er påkrævet.
Samtidig kan den føre  

 frem til en model, hvor der med Socialministeriets medvirken sættes  

 forsvarlige  

 og rimelige maksimalpriser på maden til fordel for de ca. 60.000 brugere.
Ved forslaget pålægges det regeringen inden 30. juni 2006 at  

 gennemføre en landsdækkede undersøgelse af, hvordan man effektivt sikrer  

 bedre  

 kommunale madordninger for pensionister.  Det er hensigten, at det  

 hermed  

 skal gøres muligt at kortlægge og danne sig et samlet overblik over de  

 kommunale ordninger, der i dag er gældende.  Det kan i den forbindelse  

 undersøges, hvilke forskelle der er i de enkelte kommuners tilskudspolitik,  

 og  

 hvilke andre forhold end tilskuddet der dikterer prisdannelsen.
I nogle  

 kommuner har der været en opfattelse af, at madordninger har været brugt som  

 spareobjekt, og dette må undersøges nærmere.
Det er ønskeligt, at undersøgelsen også bruges til at udrede,  

 hvordan der kan føres en mere helhedsorienteret madpolitik.
Selv om ikke alle  

 ældre kan deltage i socialt samvær ved tilberedningen eller ved spisningen af  

 måltiderne, så vil det være værdifuldt, hvis undersøgelsen kan pege på de  

 muligheder, der måtte findes, således at de ældre inddrages i samværet eller  

 i  

 opgaver i forbindelse med madlavningen.
På plejehjem og dagcentre er der  

 ganske  

 givet muligheder, som ikke udnyttes i dag.
Der skal  som allerede nævnt  i undersøgelsen lægges vægt på  

 at udrede, hvordan der ved fastlæggelse af madkvaliteten lægges størst mulig  

 vægt på råvarernes kvalitet og næringsindhold.
Både ernæringsmæssige hensyn  

 og  

 hensynet til smag og udseende skal tages i betragtning.
Undersøgelsen skal endvidere se på, hvordan man bedst kan  

 gennemføre en ordning, hvor Socialministeriet fastsætter maksimalpriser for  

 kommunale madordninger.
Man kan f. eks. overveje en ordning, hvor ministeriet  

 en gang årligt  efter drøftelse med Folketingets Socialudvalg   

 fastsætter en  

 højeste pris for et måltid varm mad, bestående af hovedret og forret eller  

 dessert.
I aktuelle priser (2005) bør maksimalprisen for et sådant måltid  

 udbragt til bopælen efter Dansk Folkepartis mening højst udgøre 40 kr.   

 Prisniveauet kan selvsagt diskuteres, men det afgørende er at sikre, at der  

 overalt er tale om tilstrækkeligt lave priser til, at ingen pensionister af  

 økonomiske grunde er forhindret i at benytte sig af ordningerne.
Det bør indgå i undersøgelsen om der skal ske en forbedring af  

 de alternativer, der i dag tilbydes brugerne.
Mange ønsker flere gode og  

 praktiske  

 alternativer til den udbragte mad fra storkøkkener, for eksempel ved i videre  

 omfang end i dag at give pensionisterne adgang til at bruge frit  

 valg-ordningen  

 til at vælge mad fra kroer, cafeterier m.v.
 Det er hensigten, at undersøgelsen skal opstille konkrete  

 forslag til, hvordan regeringen og Folketinget gennem lovgivning eller  

 administrativt kan træffe beslutninger, der kan føre til opfyldelse af de  

 nævnte mål med virkning fra 1. januar 2007 eller snarest muligt derefter.
Skriftlig fremsættelse Pia Kristensen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommunale madordninger.
(Beslutningsforslag nr.
B 50).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 [1]  

 Anne Marie Beck og Jens Kofoed: Måltidsservice på plejecentre,  

 Fødevaredirektoraret, 2003.
 [2]  

 Ældre Sagen: Kommunale Madordninger, temanummer, den 20. juni 2003.
 [3]  

 Ibid, side 8.
 [5]  

 Tabellen er baseret på Ældre og Sundhed, juni 2003, men ajourført med  

 aktuelle  

 beløbsstørrelser.
