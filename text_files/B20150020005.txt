Bekendtgørelse om ændring af bekendtgørelse om tilskud til landskabs- og biotopforbedrende beplantninger § 1 I bekendtgørelse nr. 919 af 15. august 2014 om tilskud til landskabs- og biotopforbedrende beplantninger, som ændret ved bekendtgørelse nr. 988 af 11. september 2014, foretages følgende ændringer:
 1. Indledningen affattes således:
»I medfør af § 2, stk. 1 og 2, § 6, stk. 1 og 2, § 9, stk. 4, og § 11, stk. 1, i lov nr. 1360 af 16. december 2014 om Landdistriktsfonden fastsættes efter bemyndigelse:« 2. § 4, stk. 3 og 4, ophæves, og i stedet indsættes:
»Stk. 3. Ansøgninger kan indgives i ansøgningsperioden fra den 2. marts 2015 til den 1. april 2015.« Stk. 5 bliver herefter stk. 4.
 3. Efter § 23 indsættes som nyt kapitel:
»Kapitel 12 a Klageadgang § 23 a.
Afgørelser truffet af NaturErhvervstyrelsen kan påklages til Fødevareministeriets Klagecenter.
 Stk. 2. Klagen skal være skriftlig og skal indgives gennem NaturErhvervstyrelsen.
 Stk. 3. Klagefristen er 4 uger for afgørelser, der er truffet i medfør af denne bekendtgørelse.
 Stk. 4. Fødevareministeriets Klagecenter kan inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 5. NaturErhvervstyrelsen kan genoptage en sag, efter der er indgivet en klage.
Stk. 6. Afgørelser truffet af Fødevareministeriets Klagecenter i klagesager kan ikke indbringes for anden administrativ myndighed.« § 2 Bekendtgørelsen træder i kraft den 1. marts 2015.
