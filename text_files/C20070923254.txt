Orientering  

 om ny bekendtgørelse om ansvaret for og styringen  

  

 af den aktive beskæftigelsesindsats Til samtlige jobcentre og kommuner m.fl.
 Følgende bekendtgørelse offentliggøres i Lovtidende fredag den 2.  

 marts 2007 og vil efterfølgende kunne findes på Retsinformation  

  

 www.retsinfo.dk  

 og på  

 Arbejdsmarkedsstyrelsens hjemmeside  

  

 www.ams.dk.
 Bekendtgørelse nr. 161  

 af 22. februar 2007 om ansvaret for og styringen af den aktive  

 beskæftigelsesindsats.
 Den nye bekendtgørelse, der træder i kraft 3. marts 2007, afløser  

 den hidtidige bekendtgørelse nr. 57 af 2. februar 2006 og  

 ændringsbekendtgørelse nr. 1125 af 10. november 2006.
 Der er tale om tekniske ændringer som følge af Lov nr. 176 af  

 27. februar 2007 (Lov om ændring af lov om en aktiv beskæftigelsesindsats,  

 lov  

 om ansvaret for og styringen af den aktive beskæftigelsesindsats, lov om  

 arbejdsløshedsforsikring m.v., lov om aktiv socialpolitik, integrationsloven,  

 lov om statens voksenuddannelsesstøtte og lov om godtgørelse ved deltagelse i  

 erhvervsrettet voksen- og efteruddannelse (Velfærdsreformen - forstærket  

 indsats for at nedbringe ledigheden m.v.)), som blev vedtaget ved 3.  

 behandling  

 den 22. februar 2007.
 Med loven (§ 2, nr. 2) flyttes bemyndigelsesbestemmelsen  

 hvorefter ministeren kan fastsætte regler om, hvordan beskæftigelsesindsatsen  

 kan varetages af andre aktører, og hvorefter ministeren kan fastsætte regler  

 om  

 krav til sagsbehandlingen i forbindelse med den opgave, der udføres af anden  

 aktør, fra styringsloven til lov om en aktiv beskæftigelsesindsats (§ 1, nr.  

 7), og bestemmelserne udmøntes fremover i bekendtgørelse om en aktiv  

 beskæftigelsesindsats.
