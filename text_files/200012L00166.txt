Fremsat den 8. februar 2001 af  

 Økonomiministeren (Marianne Jelved) Forslag til Lov om udstedere af elektroniske penge1) Kapitel 1 Indledende bestemmelser § 1. Denne lov finder anvendelse på udstedere af  

 elektroniske penge.
 Stk. 2. Ved udstedere af elektroniske penge forstås  

 foretagender, der udsteder betalingsmidler i form af elektroniske penge,  

 bortset fra pengeinstitutter.
Stk. 3. Ved elektroniske penge forstås en  

 pengeværdi, som repræsenteret ved et krav på udstederen,  

 der er lagret på et elektronisk medium.
Elektroniske penge må  

 ikke udstedes til overkurs og skal være anerkendt som betalingsmiddel  

 af andre foretagender end udstederen.
 Stk. 4. Udstedere af elektroniske penge skal være  

 aktieselskaber.
 Stk. 5. Loven finder ikke anvendelse på udstedere af  

 elektroniske penge, hvis der maksimalt kan lagres 75 EUR på det  

 elektroniske medium, og en af følgende betingelser er  

 opfyldt:
1)	udstederens samlede finansielle forpligtelser i forbindelse med  

 uindfriede elektroniske pengebeløb ikke overstiger 150.000 EUR, 2)	de elektroniske penge, der udstedes af udstederen, kun anerkendes  

 som betalingsmiddel af koncernforbundne selskaber, eller 3)	de elektroniske penge, der udstedes af udstederen, kun anerkendes  

 som betalingsmiddel af et begrænset antal selskaber, der klart kan  

 identificeres ved deres beliggenhed på samme lokalitet eller andet  

 begrænset lokalt område, eller ved deres tætte finansielle  

 eller forretningsmæssige forbindelse til udstederen, jf. dog  

 stk. 6.
 Stk. 6. Udstedere af elektroniske penge, der ikke er omfattet  

 af loven, jf. § 1, stk. 5, skal årligt redegøre for  

 deres aktiviteter, herunder om størrelsen af de samlede finansielle  

 forpligtelser i forbindelse med uindfriede elektroniske pengebeløb.  

 Redegørelsen skal være modtaget i Finanstilsynet senest den 1.  

 april.
 § 2. Udstedere af elektroniske penge er sammen med  

 pengeinstitutter eneberettigede til at udøve virksomhed i form af  

 udstedelse af elektroniske penge.
 § 3. Udstedere af elektroniske penge må ikke udstede  

 elektroniske penge med en højere værdi end 300 EUR.
 § 4. Udstedere af elektroniske penge må, bortset fra  

 udstedelse af elektroniske penge, alene drive virksomhed, der  

 omfatter:
1)	levering af nært forbundne tjenester af finansiel eller anden  

 art, og 2)	lagring på det elektroniske medium på vegne af andre  

 selskaber eller offentlige institutioner.
 § 5. Udstedere af elektroniske penge må ikke besidde  

 kapitalandele i andre selskaber, medmindre disse selskaber udfører  

 driftsmæssige eller andre accessoriske funktioner i forbindelse med  

 elektroniske penge, der udstedes eller distribueres af den  

 pågældende udsteder.
 § 6. Ihændehaveren af elektroniske penge kan i  

 gyldighedsperioden og i op til et år efter gyldighedsperiodens  

 udløb anmode udstederen eller det udstedende pengeinstitut, om at  

 få restbeløbet indløst til pålydende i  

 mønter og sedler eller ved overførsel til en konto i et  

 pengeinstitut uden andre omkostninger end dem, der er strengt  

 nødvendige for at gennemføre transaktionen.
Stk. 2. Betingelserne for genindløselighed i henhold  

 til stk. 1 skal klart fremgå af aftalen mellem udstederen og  

 ihændehaveren.
Udstederen kan bestemme, at beløb under 25 kr.  

 ikke kan genindløses.
Kapitel 2 Stiftelse m.m.
§ 7. Aktiekapitalen for udstedere af elektroniske penge skal  

 mindst udgøre et beløb svarende til modværdien af 1 mio.  

 EUR.
Den tegnede aktiekapital skal være indbetalt, inden selskabet  

 registreres i Erhvervs- og Selskabsstyrelsen.
Kapitel 3 Tilladelse m.m.
 § 8. §§ 6, 6 a og 6 b i bank- og sparekasseloven om  

 tilladelse og udøvelse af virksomhed gennem en filial eller som  

 grænseoverskridende tjenesteydelser, bortset fra § 6, stk. 5,  

 finder tilsvarende anvendelse for udstedere af elektroniske penge med de  

 afvigelser, der er nævnt i denne lovs § 9.
 § 9. En udenlandsk udsteder af elektroniske penge, der  

 ønsker at udøve virksomhed gennem en filial eller ved  

 grænseoverskridende tjenesteydelser her i landet i overensstemmelse med  

 § 8, jf. § 6 a i bank- og sparekasseloven, kan alene udstede  

 elektroniske penge.
 Stk. 2. En udsteder af elektroniske penge, der ønsker  

 at udøve virksomhed gennem en filial eller ved  

 grænseoverskridende tjenesteydelser i et andet land inden for Den  

 Europæiske Union eller lande, som Fællesskabet har indgået  

 aftale med i overensstemmelse med § 8, jf. § 6 b i bank- og  

 sparekasseloven, kan alene udstede elektroniske penge.
 § 10. Lovens bestemmelser gælder for filialer af  

 udstedere af elektroniske penge, der har hjemsted i et land uden for Den  

 Europæiske Union eller lande, som Fællesskabet har indgået  

 aftale med, med de afvigelser, filialforholdet nødvendiggør,  

 eller som er fastsat i eller i medfør af international aftale.
 Stk. 2. Aktieselskabslovens bestemmelser om filialer af  

 udenlandske aktieselskaber finder anvendelse på de i stk. 1  

 nævnte filialer.
Kapitel 4 Ejerforhold § 11. § 2, stk. 3, § 11 og § 12 i lov om  

 finansiel virksomhed om erhvervelse og besiddelse af kvalificerede andele i  

 finansielle virksomheder finder tilsvarende anvendelse for udstedere af  

 elektroniske penge.
Kapitel 5 Ledelse § 12. §§ 14 og 15 i lov om finansiel virksomhed om  

 skriftlige retningslinier for en finansiel virksomheds væsentligste  

 aktivitetsområder m.m. finder tilsvarende anvendelse for udstedere af  

 elektroniske penge.
Kapitel 6 Solvens § 13. Den ansvarlige kapital for en udsteder af elektroniske  

 penge skal til enhver tid udgøre mindst 2 pct. af selskabets samlede  

 finansielle forpligtelser i forbindelse med uindfriede elektroniske  

 pengebeløb.
Stk. 2. Hvis et medlem af en udsteders bestyrelse, direktion  

 eller revision må formode, at selskabet ikke opfylder solvenskravet,  

 jf. stk. 1, skal de pågældende straks meddele dette til  

 Finanstilsynet.
Finanstilsynet kan fastsætte en frist, inden for  

 hvilken solvenskravet skal være opfyldt.
 § 14. Den ansvarlige kapital for en udsteder af elektroniske  

 penge beregnes som summen af indbetalt aktiekapital, overkurs ved emission og  

 reserver.
 Stk. 2. Kapitalen reduceres med selskabets beholdning af egne  

 aktier, immaterielle aktiver, skatteaktiver og årets løbende  

 underskud.
 § 15. Udstedere af elektroniske penge skal ved udløbet  

 af hvert halvår indberette solvensopgørelse til Finanstilsynet.  

 Finanstilsynet fastsætter nærmere regler herfor.
Kapitel 7 Midlernes anbringelse § 16. En udsteder af elektroniske penge skal som minimum  

 anbringe midler svarende til selskabets finansielle forpligtelser i  

 forbindelse med uindfriede elektroniske pengebeløb i følgende  

 aktiver:
1)	Kassebeholdning, 2)	tilgodehavender hos eller garanteret af centralregeringer eller  

 centralbanker i zone A, 3)	tilgodehavender hos eller garanteret af De Europæiske  

 Fællesskaber, 4)	tilgodehavender hos eller garanteret af danske amtskommuner, danske  

 kommuner, Grønlands Hjemmestyre og Færøernes Landsstyre,  

 eller sikret ved værdipapirer udstedt af danske amtskommuner, danske  

 kommuner, Grønlands Hjemmestyre og Færøernes Landsstyre  

 inden for 90 pct. af værdipapirets markedsværdi, 5)	tilgodehavender hos eller garanteret af regionale og lokale  

 myndigheder i andre lande, der er medlemmer af Det Europæiske  

 Økonomiske Samarbejdsområde, eller sikret ved værdipapirer  

 udstedt af disse regionale og lokale myndigheder, og hvor de kompetente  

 myndigheder har givet nulvægt inden for 90 pct. af værdipapirets  

 markedsværdi, 6)	realkreditobligationer, jf. realkreditlovens § 1, stk. 5,  

 samt obligationer udstedt af Dansk Landbrugs Realkreditfond og Danmarks  

 Skibskreditfond og 7)	anfordringstilgodehavender hos pengeinstitutter i zone A.
 Stk. 2. Finanstilsynet kan fastsætte nærmere  

 regler for anbringelse af midler i andre aktiver end de i stk. 1  

 nævnte.
 Stk. 3. Ved zone A forstås medlemsstaterne i Den  

 Europæiske Union, andre lande, der er fulde medlemmer af Organisationen  

 for Økonomisk Samarbejde og Udvikling (OECD), samt andre lande, der  

 har indgået særlige låneoverenskomster med Den  

 Internationale Valutafond (IMF) og er tilknyttet Den almindelige  

 Låneoverenskomst (GAB). Et land, der som følge af manglende  

 betalingsevne omlægger sin udenlandske statsgæld, udelukkes  

 imidlertid fra zone A i en periode på fem år.
Stk. 4. Hvis værdien af de samlede midler anbragt i de i  

 stk. 1 og 2 nævnte aktiver, bliver lavere end de finansielle  

 forpligtelser i forbindelse med uindfriede elektroniske pengebeløb,  

 skal Finanstilsynet påse, at udstederen træffer de  

 nødvendige foranstaltninger for omgående at rette op på  

 dette forhold.
Finanstilsynet kan i disse tilfælde midlertidigt  

 tillade, at selskabets finansielle forpligtelser i forbindelse med uindfriede  

 elektroniske pengebeløb opfyldes ved hjælp af andre aktiver end  

 de i stk. 1 og 2 omhandlede op til et beløb på maksimalt 5  

 pct. af disse forpligtelser eller selskabets ansvarlige kapital, dog  

 således at det er det laveste af disse to beløb, der  

 gælder.
 § 17. En udsteder af elektroniske penges beholdning af midler  

 anbragt i aktiver omfattet af § 16, stk. 1, nr. 6-7, må ikke  

 overstige selskabets ansvarlige kapital med mere end tyve gange.
 Stk. 2. En udsteders beholdning af midler anbragt i aktiver  

 omfattet af § 16, stk. 1, nr. 6, må maksimalt udgøre  

 250 pct. af selskabets ansvarlige kapital pr. emittent.
Stk. 3. En udsteders beholdning af midler anbragt i aktiver  

 omfattet af § 16, stk. 1, nr. 7, må maksimalt udgøre  

 125 pct. af udstederens ansvarlige kapital pr. institut.
Der kan dog  

 højst placeres indtil 25 pct. af pengeinstituttets ansvarlige  

 kapital.
 § 18. Hvis en udsteder af elektroniske penges renterisiko er  

 større end 10 pct. af den ansvarlige kapital, eller valutaindikator 1  

 er større end 10 pct. af den ansvarlige kapital, fastsætter  

 Finanstilsynet nærmere regler om vægtning af markedsrisici.  

 Renterisiko og valutaindikator 1 beregnes som for pengeinstitutter, jf.  

 Finanstilsynets bekendtgørelse om regnskabsaflæggelse m.v. for  

 pengeinstitutter, sparevirksomheder og visse kreditinstitutter.
 Stk. 2. Udstedere af elektroniske penge kan alene anvende  

 afledte finansielle instrumenter med henblik på at reducere  

 markedsrisici.
§ 19. Udstedere af elektroniske penge skal ved udløbet  

 af hvert halvår indberette opgørelse for midlernes anbringelse  

 til Finanstilsynet.
Finanstilsynet fastsætter nærmere regler  

 herfor.
Kapitel 8 Regnskab og revision § 20. Lov om visse selskabers aflæggelse af  

 årsregnskaber m.v. finder anvendelse for udstedere af elektroniske  

 penge med de afvigelser, der er nævnt i § 18, § 55,  

 § 62, stk. 1-7, og § 63 i lov om finansiel virksomhed om  

 regnskabsåret, revisorer og oplysningspligt.
 § 21. Udstedere af elektroniske penge skal ved udløbet  

 af hvert halvår foretage regnskabsindberetninger til Finanstilsynet.  

 Finanstilsynet fastsætter nærmere regler herfor.
§ 22. Finanstilsynet fastsætter nærmere regler for  

 revisionens gennemførelse i udstedere af elektroniske penge.
Herunder  

 kan Finanstilsynet fastsætte nærmere regler om intern revision og  

 systemrevisionens gennemførelse i fælles datacentraler.
Kapitel 9 Inddragelse af tilladelse og opløsning § 23. Finanstilsynet kan inddrage en udsteder af elektroniske  

 penges tilladelse:
1)	hvis virksomheden ikke påbegyndes senest 12 måneder  

 efter tilladelsens meddelelse, 2)	hvis virksomhed ikke udøves i en periode på over 6  

 måneder, 3)	hvis udstederen gør sig skyldig i grov eller gentagen  

 overtrædelse af bestemmelser i denne lov eller af forskrifter udstedt i  

 medfør af loven, eller 4)	i de i bank- og sparekasselovens § 6, stk. 6, 7, 8 og 10,  

 nævnte tilfælde.
Stk. 2. Opfylder udstederen ikke solvenskravet i § 13 og  

 har udstederen ikke tilvejebragt den foreskrevne kapital inden for den i  

 medfør af § 13, stk. 2, fastsatte frist, skal Finanstilsynet  

 inddrage tilladelsen.
Finanstilsynet kan bestemme, at bestyrelsen inden for  

 en nærmere angiven frist uanset vedtægternes bestemmelse herom  

 skal indkalde generalforsamlingen og redegøre for udstederens  

 økonomiske forhold.
 § 24. Opfylder en udsteder af elektroniske penges ansvarlige  

 kapital ikke kapitalkravet på tilladelsestidspunktet i henhold til  

 § 7, kan Finanstilsynet enten fastsætte en frist til at bringe den  

 ansvarlige kapital op på dette minimum eller straks inddrage  

 tilladelsen.
§ 25. Inddrages tilladelsen til en udsteder af elektroniske  

 penge, skal virksomheden afvikles.
Anden virksomhed må ikke optages,  

 før afviklingen er afsluttet.
 Stk. 2. Sker afviklingen på anden måde end ved  

 likvidation, konkurs eller i henhold til § 27, skal afviklingens form,  

 indhold og gennemførelse godkendes af Finanstilsynet.
 § 26. §§ 44 b, 46, 47 a, 47 c og 47 d i bank- og  

 sparekasseloven om inddragelse af tilladelse og opløsning finder  

 tilsvarende anvendelse for udstedere af elektroniske penge.
Kapitel 10 Fusion m.v.
§ 27. Et pengeinstitut eller en udsteder af elektroniske penge  

 må ikke uden Finanstilsynets tilladelse overtage en udsteder af  

 elektroniske penge.
Tilsvarende gælder, hvor et pengeinstitut eller en  

 udsteder af elektroniske penge sammensmeltes med en udsteder af elektroniske  

 penge.
Kapitel 11 Frister § 28. § 48 b i bank- og sparekasseloven om tidsfrister  

 finder tilsvarende anvendelse for udstedere af elektroniske penge.
Kapitel 12 Tilsyn § 29. Finanstilsynet påser overholdelsen af denne lov og  

 af de bestemmelser, der er udstedt i medfør af loven.
Erhvervs- og  

 Selskabsstyrelsen påser overholdelsen af § 8, jf. bank- og  

 sparekasselovens § 6, stk. 2-4, vedrørende registrering af  

 udstedere af elektroniske penge og anmeldelse af disses  

 vedtægtsændringer.
 § 30. § 64, stk. 4, § 65, stk. 1-3,  

 § 66, § 68 og § 71, i lov om finansiel virksomhed om tilsyn  

 finder tilsvarende anvendelse for udstedere af elektroniske penge.
 § 31. Udstedere af elektroniske penge under tilsyn efter denne  

 lov bidrager til at dække udgifterne ved Finanstilsynets virksomhed med  

 hver 10.000 kr.
Stk. 2. Fuld bidragspligt påhviler enhver udsteder af  

 elektroniske penge, der har været under tilsyn en del af det  

 pågældende finansår.
Bidrag kan inddrives ved  

 udpantning.
Kapitel 13 Delegations- og klagebestemmelser § 32. Afgørelser truffet af Finanstilsynet eller  

 Erhvervs- og Selskabsstyrelsen i henhold til loven eller forskrifter udstedt  

 i medfør af loven kan indbringes for Erhvervsankenævnet senest 4  

 uger efter, at afgørelsen er meddelt den pågæl-dende.
Kapitel 14 Videregivelse af oplysninger § 33. Bestyrelsesmedlemmer, revisorer og granskningsmænd  

 samt deres suppleanter, direktører og øvrige ansatte må  

 ikke uberettiget videregive eller udnytte fortrolige oplysninger, som de  

 under udøvelsen af deres hverv er blevet bekendt med.
 Stk. 2. Den som modtager oplysninger efter stk. 1, er omfattet  

 af den i stk. 1, nævnte tavshedspligt.
Kapitel 15 Straffebestemmelser m.v.
§ 34. Overtrædelse af bestemmelserne i § 1,  

 stk. 6, § 2, § 3, § 4, § 5, § 13, stk. 2,  

 § 16, stk. 1, § 17, § 18, stk. 2, § 25,  

 § 27, lov om finansiel virksomhed § 11 og § 12, jf. denne lovs  

 § 11, lov om finansiel virksomhed § 14 og § 15, jf. denne lovs  

 § 12, lov om finansiel virksomhed § 18, jf. denne lovs § 20,  

 lov om finansiel virksomhed § 65, stk. 3, 2. pkt., og § 68,  

 jf. denne lovs § 30, lov om finansiel virksomhed § 66, stk. 1  

 og 2, jf. denne lovs § 30, og bank- og sparekasseloven § 6,  

 stk. 1, jf. denne lovs § 8, straffes med bøde eller  

 fængsel indtil 4 måneder, medmindre højere straf er  

 forskyldt efter den øvrige lovgivning.
Overtrædelse af lov om  

 finansiel virksomhed § 62, stk. 1, 2, 5 og 6, jf. denne lovs  

 § 20 samt lov om finansiel virksomhed § 63, jf. denne lovs  

 § 20, straffes med bøde.
 Stk. 2. Overtrædelse af § 33 straffes med  

 bøde, for så vidt højere straf ikke er forskyldt efter  

 straffeloven.
 Stk. 3. Personer, der er knyttet til en udsteder af  

 elektroniske penge, og som giver urigtige eller vildledende oplysninger om  

 forhold vedrørende selskabet til offentlige myndigheder eller til  

 offentligheden eller til ihændehavere af elektroniske penge eller  

 påfører eller fremkalder en nærliggende fare for, at der  

 påføres udstederen et tab ved dens virksomhed, straffes med  

 bøde eller fængsel indtil 4 måneder, for så vidt  

 højere straf ikke er forskyldt efter den øvrige lovgivning.
 Stk. 4. Undlader et medlem af en udsteder af elektroniske  

 penges bestyrelse eller direktion at træffe nødvendige  

 foranstaltninger i tilfælde af tab eller nærliggende fare for tab  

 af væsentlig størrelse, straffes vedkommende med bøde  

 eller fængsel indtil 4 måneder, medmindre højere straf er  

 forskyldt efter den øvrige lovgivning.
 Stk. 5. I forskrifter udfærdiget i medfør af  

 loven kan der fastsættes straf af bøde for overtrædelse af  

 bestemmelser i forskrifterne.
 Stk. 6. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 7. Forældelsesfristen for overtrædelse af  

 lovens bestemmelser eller regler udfærdiget i medfør af loven er  

 5 år.
 § 35. Undlader en udsteder af elektroniske penges bestyrelse,  

 direktion, revisor og likvidator, i rette tid at efterkomme de pligter, der  

 efter loven eller bestemmelser fastsat i henhold til loven påhviler dem  

 over for Finanstilsynet eller Erhvervs- og Selskabsstyrelsen, kan  

 Finanstilsynet henholdsvis Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.
 Stk. 2. Undlader en af de i § 30, jf. § 66,  

 stk. 3, i lov om finansiel virksomhed, nævnte virksomheder at  

 opfylde de pligter, som efter loven påhviler virksomheden, kan  

 Finanstilsynet som tvangsmiddel pålægge virksomheden som  

 sådan eller de for virksomheden ansvarlige personer daglige eller  

 ugentlige tvangsbøder.
Kapitel 16 Ikrafttrædelses- og overgangsbestemmelser § 36. Loven træder i kraft den 1. juli 2001.
 Stk. 2. Udstedere af elektroniske penge, der ved lovens  

 ikrafttræden har tilladelse til at drive virksomhed som udstedere af  

 forudbetalte betalingskort, og som opfylder denne lovs bestemmelser, kan  

 drive virksomhed som udstedere af elektroniske penge.
§ 37 I lov nr. 375 af 22. maj 1996 om sparevirksomheder og udstedere af  

 forudbetalte betalingskort, som ændret ved § 8 i lov nr. 1327 af 20.  

 december 2000, foretages følgende ændringer:
 1. Lovens titel affattes således:
»Lov om sparevirksomheder« 2. § 2 og kapitel 3 ophæves.
 3. § 3, stk. 1, affattes således:
 »§ 3. Sparevirksomheder, der ikke er pengeinstitutter, skal  

 have tilladelse af Finanstilsynet til at drive virksomhed.«.
 4. § 14, stk. 1, affattes således:
 »§ 14. Overtrædelse af bestemmelserne i § 2,  

 stk. 3 og § 4, stk. 2, straffes med bøde eller  

 fængsel indtil 4 måneder, for så vidt højere straf  

 ikke er forskyldt efter straffeloven.«.
§ 38 I lov nr. 414 af 31. maj 2000 om visse betalingsmidler foretages  

 følgende ændring:
 1. § 1, stk. 3, nr. 1, affattes  

 således:
 »1)	elektroniske penge, jf. § 1, stk. 3, i lov om udstedere  

 af elektroniske penge, eller«.
 § 39. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
Almindelige bemærkninger Lovforslaget gennemfører  

 Europa-Parlamentets og Rådets direktiv 2000/46/EF af 18. september 2000  

 om adgang til at optage og udøve virksomhed som udsteder af  

 elektroniske penge og tilsyn med en sådan virksomhed.
Direktivet skal  

 være gennemført i dansk ret inden den 27. april 2002.
 Direktivet er et minimumsdirektiv, dvs. det foreskriver  

 hvilken harmonisering af medlemsstaternes lovgivning, der som minimum skal  

 foretages ved gennemførelsen af direktivet i national ret.
Lovforslaget går på enkelte områder  

 videre end direktivets minimumskrav.
Forslaget indebærer således,  

 at betingelserne for at udstedere af elektroniske penge ikke er omfattet af  

 loven, jf. forslagets § 1, stk. 5, er skærpet i forhold til  

 direktivets krav.
Desuden indebærer forslaget, at udstedere af  

 elektroniske penge ikke kan udstede elektroniske penge med en højere  

 værdi end 300 EUR.
Direktivet indeholder ikke et sådant krav.  

 Begrænsningerne er begrundet i ønsket om at videreføre de  

 hidtil gældende bestemmelser i lov om sparevirksomheder og udstedere af  

 forudbetalte betalingskort.
Direktivet har som formål at samordne og harmonisere  

 medlemsstaternes love og administrative bestemmelser om adgang til at optage  

 og udøve virksomhed som udsteder af elektroniske penge og tilsyn med  

 en sådan virksomhed.
På den måde sikres den gensidige  

 anerkendelse af tilladelser til og tilsyn med udstedere af elektroniske  

 penge.
Dette gør det muligt at udstede en fælles tilladelse, som  

 er anerkendt i hele Fællesskabet, og som er udformet til at sikre  

 ihændehavere af elektroniske penges tillid, og at lade princippet om  

 hjemlandstilsyn finde anvendelse.
 Der er p.t. én virksomhed underlagt de  

 gældende regler, og de foreslåede regler vil på  

 nuværende tidspunkt ikke omfatte andre end denne ene.
Det foreslås, at udstedere af elektroniske penge  

 ikke må udstede elektroniske penge med en højere værdi end  

 300 EUR.
Bestemmelsen er ikke direktivstyret, men skal ses i sammenhæng  

 med at elektroniske penge skal betragtes som en elektronisk erstatning for  

 mønter og sedler, som lagres på et elektronisk medium, f.eks. et  

 chipkort eller en computers hukommelse, og som normalt er beregnet til  

 elektronisk betaling af mindre beløb.
Overstiges grænsen  

 på 300 EUR vil beløbet blive betragtet som et indlån.  

 Grænsen i de gældende regler i lov om sparevirksomheder og  

 udstedere af forudbetalte betalingskort er på kr. 1.000.
Det foreslås endvidere, at ihændehaveren af  

 elektroniske penge i gyldighedsperioden og i op til et år efter  

 gyldighedsperiodens udløb kan anmode udstederen om at få  

 restbeløbet indløst.
Bestemmelsen er direktivstyret og  

 går videre end den gældende bestemmelse i lov om visse  

 betalingsmidler.
Udstedere af elektroniske penge skal efter lovforslaget  

 være aktieselskaber og aktiekapitalen skal mindst udgøre et  

 beløb svarende til modværdien af 1 mio.
EUR.
Lovforslaget bygger endvidere på de gældende  

 regler om udstedere af forudbetalte betalingskort, i lov om sparevirksomheder  

 og udstedere af forudbetalte betalingskort.
Lovforslaget medfører  

 derfor ikke, at et hidtil ureguleret område bliver tilsynsbelagt.
Høring Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Danmarks Nationalbank, Danmarks Rederiforening,  

 Dansk Arbejdsgiverforening, Dansk Aktionærforening, Dansk Handel &  

 Service, Dansk Landbrugs Realkreditfond, Dansk Industri, Danske  

 Finansieringsselskabers Forening, Den Danske Børsmæglerforening,  

 Den Danske Finansanalytikerforening, Den Danske Fondsmæglerforening,  

 Det Danske Handelskammer, Erhvervenes Skattesekretariat,  

 Erhvervsankenævnet, Erhvervsministeriet, Erhvervs- og  

 Selskabsstyrelsen, Finansforbundet, Finansieringsinstituttet for Industri og  

 Håndværk A/S, Finansministeriet, Finansrådet,  

 Finanssektorens Arbejdsgiverforening, Fondsrådet, Forbrugerrådet,  

 Foreningen af Firmapensionskasser, Foreningen af J.A.K.
Andelskasser,  

 Foreningen af Statsautoriserede Revisorer, Foreningen af Registrerede  

 Revisorer, Forsikring & Pension, FTF, Garantifonden for indskydere og  

 investorer, Grønlands Hjemmestyre, Håndværksrådet,  

 InvesteringsForeningsRådet, Justitsministeriet, Københavns  

 Fondsbørs A/S, Landsorganisationen i Danmark, Lokale Pengeinstitutter,  

 Lønmodtagernes Dyrtidsfond (LD), Pengeinstitutternes Betalingssystemer  

 A/S, PBS Danmønt A/S, Realkreditrådet, Regionale Bankers  

 Forening, Rigsombudsmanden på Færøerne, Sammenslutningen  

 Danske Andelskasser, Skatteministeriet og Værdipapircentralen.
Økonomiske og administrative konsekvenser for det offentlige Lovforslaget skønnes ikke at få  

 økonomiske eller administrative konsekvenser for det offentlige.
Erhvervsøkonomiske og administrative konsekvenser for  

 erhvervslivet Lovforslaget skønnes ikke at få  

 væsentlige økonomiske eller administrative konsekvenser for  

 erhvervslivet.
Miljømæssige konsekvenser Lovforslaget vurderes ikke at have  

 miljømæssige konsekvenser.
Forholdet til EU-retten Lovforslaget gennemfører Europa-Parlamentets og  

 Rådets direktiv 2000/46/EF af 18. september 2000 om adgang til at  

 optage og udøve virksomhed som udsteder af elektroniske penge og  

 tilsyn med en sådan virksomhed (EF-Tidende nr.
L 275, side 39).
Vurdering af konsekvenser af lovforslag Positive konsekvenser/mindreudgifter (hvis ja, angives  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget gennemfører Europa-Parlamentets og  

 Rådets direktiv 2000/46/EF af 18. september 2000 om adgang til at  

 optage og udøve virksomhed som udsteder af elektroniske penge og  

 tilsyn med en sådan virksomhed.
Bemærkninger til lovforslagets  

 enkelte bestemmelser Til kapitel 1 Indledende bestemmelser Til § 1 I § 1, stk. 2, defineres udstedere af  

 elektroniske penge.
Bestemmelsen gennemfører direktivets artikel 1,  

 stk. 3, litra a.
Pengeinstitutter er ikke omfattet af definitionen, da  

 pengeinstitutterne allerede er underlagt bank- og sparekasseloven.
Enkelte af  

 lovens bestemmelser finder dog tillige anvendelse for pengeinstitutter.
 I § 1, stk. 3, defineres elektroniske penge.  

 Bestemmelsen gennemfører direktivets artikel 1, stk. 3, litra b.  

 Ved elektroniske penge forstås i overensstemmelse med direktivets  

 artikel 1, stk. 3, litra b, en pengeværdi, som repræsenteret  

 ved et krav på udstederen, der er lagret på et elektronisk  

 medium, udstedt efter modtagelse af midler, der ikke kan beløbe sig  

 til mindre end den udstedte pengeværdi, og som er anerkendt som  

 betalingsmiddel af andre foretagender.
 Elektroniske penge skal betragtes som en elektronisk  

 erstatning for mønter og sedler, som lagres på et elektronisk  

 medium, f.eks. et chipkort eller en computers hukommelse, og som normalt er  

 beregnet til elektronisk betaling af mindre beløb.
Det foreslås i § 1, stk. 4, at udstedere  

 af elektroniske penge skal være aktieselskaber.
Bestemmelsen er en  

 videreførelse af § 1, stk. 2, i lov om sparevirksomheder og  

 udstedere af forudbetalte betalingskort.
I overensstemmelse med direktivets artikel 8, stk. 1,  

 foreslås det i § 1, stk. 5, at Finanstilsynet kan give  

 tilladelse til, at loven ikke finder anvendelse på visse udstedere af  

 elektroniske penge.
Som et eksempel på en tæt finansiel eller  

 forretningsmæssig forbindelse til udstederen, kan nævnes en  

 fælles markedsførings- eller distributionsordning.
Den  

 foreslåede bestemmelse svarer stort set til bagatelgrænsen i lov  

 om sparevirksomheder og udstedere af forudbetalte betalingskort.
 Udstedere af elektroniske penge, som loven ikke finder  

 anvendelse for, jf. § 1, stk. 5, skal i overensstemmelse med  

 direktivets artikel 8, stk. 3, årligt redegøre for deres  

 aktiviteter, jf. lovforslagets § 1, stk. 6.
Til § 2 Det foreslås i § 2, at udstedere af  

 elektroniske penge sammen med pengeinstitutter er eneberettigede til at  

 udøve virksomhed i form af udstedelse af elektroniske penge.  

 Bestemmelsen gennemfører direktivets artikel 1, stk. 4.
Til § 3 Det foreslås i § 3, at udstedere af  

 elektroniske penge ikke må udstede elektroniske penge med en  

 højere værdi end 300 EUR.
Bestemmelsen er ikke direktivstyret.  

 Bestemmelsen indeholder en ændring i forhold til de gældende  

 regler i lov om sparevirksomheder og udstedere af forudbetalte betalingskort,  

 der havde en grænse på kr. 1.000. Grænsen på 300 EUR  

 vil blive hævet i takt med udviklingen.
Bestemmelsen skal ses i  

 sammenhæng med at elektroniske penge ifølge direktivet skal  

 betragtes som en erstatning for mønter og sedler, som lagres på  

 et elektronisk medium, f.eks. et chipkort eller en computers hukommelse, og  

 som normalt er beregnet til elektronisk betaling af mindre beløb.
 Hvis grænsen bliver overskredet vil beløbet  

 blive betragtet som et indlån efter bank- og sparekasseloven § 1,  

 stk. 5. Eftersom pengeinstitutter sammen med staten og udenlandske  

 kreditinstitutter, der opfylder betingelserne i bank- og sparekasselovens  

 §§ 6 a eller 6 c, er eneberettigede til ved henvendelse til  

 offentligheden at tilbyde sig som modtagere af indlån, vil en  

 overskridelse af grænsen på 300 EUR således kunne  

 medføre, at en udsteder af elektroniske penge overtræder bank-  

 og sparekasselovens § 1, stk. 5.
Til § 4 I § 4, som gennemfører direktivets artikel 1,  

 stk. 5, litra a og b, afgrænses udstedere af elektroniske penges  

 virksomhedsområde.
Som eksempler på levering af nært  

 forbundne tjenester af finansiel eller anden art, kan nævnes  

 administration af elektroniske penge gennem udførelse af  

 driftsmæssige og andre accessoriske funktioner i forbindelse med  

 udstedelse af elektroniske penge, samt udstedelse og administration af andre  

 betalingsmidler.
Udstedere af elektroniske penge kan ikke yde kredit.
Til § 5 Det foreslås i § 5, at udstedere af  

 elektroniske penge ikke må besidde kapitalandele i andre selskaber,  

 medmindre disse selskaber udfører driftsmæssige eller andre  

 accessoriske funktioner i forbindelse med elektroniske penge.
Bestemmelsen  

 gennemfører direktivets artikel 1, stk. 5, sidste pkt.  

 Bestemmelsen skal sikre, at udstedere af elektroniske penge ikke indirekte  

 komme til at drive eller have en risiko i forbindelse med virksomhed, der  

 ikke er omfattet af § 4.
Til § 6 I § 6 som gennemfører direktivets artikel 3,  

 foreslås det, at ihændehaveren af elektroniske penge i  

 gyldighedsperioden og i op til et år efter gyldighedsperiodens  

 udløb kan anmode udstederen om at få restbeløbet  

 indløst.
Bestemmelsen går videre end den hidtil gældende  

 bestemmelse om genindløselighed i § 9, stk. 2 i lov om visse  

 betalingsmidler, der alene giver brugeren mulighed for at kræve  

 refusion efter gyldighedsperiodens udløb og i op til et år efter  

 gyldighedsperiodens udløb.
Betingelserne for genindløselighed  

 skal klart fremgå af aftalen mellem udstederen og ihændehaveren.  

 Udstederen kan bestemme, at elektroniske penge med en værdi på  

 under 25 kr. ikke kan genindløses.
Bestemmelsen gælder for  

 udstedere af elektroniske penge, der er omfattet af loven, jf. forslagets  

 § 1, stk. 2, og pengeinstitutter, der udsteder elektroniske  

 penge.
Til kapitel 2 Stilftelse m.m.
Til § 7 § 7 om minimumskapitalen gennemfører  

 direktivets artikel 4, stk. 1, 1. pkt. og er i overensstemmelse med  

 bank- og sparekasselovens § 3, 2.-4. pkt.
Bestemmelsen skal sikre,  

 tilstedeværelsen af en minimumskapital til dækning af de  

 tilgodehavender som indehavere af elektroniske penge samt de  

 forretningsdrivende måtte have.
Til kapitel 3 Tilladelse m.m.
Til §§ 8 og 9 Det foreslås i § 8, at bestemmelserne i bank-  

 og sparekasseloven om tilladelse og udøvelse af virksomhed gennem en  

 filial eller som grænseoverskridende tjenesteydelser finder anvendelse  

 for udstedere af elektroniske penge med de afvigelser, der er nævnt i  

 lovforslagets § 9. Herved får udstedere af elektroniske penge  

 mulighed for at operere i lande inden for EU og EØS, når de har  

 fået tilladelse i et land.
 Bestemmelserne gennemfører direktivets artikel 2,  

 stk. 2.
§ 8 og § 9 skal sikre, at Finanstilsynet har  

 kendskab til udstedernes aktiviteter i udlandet, ved at Finanstilsynet  

 får informationer om udstedernes virksomhed i de enkelte lande.
Bank-  

 og sparekasselovens § 6, stk. 5, er ikke medtaget i § 8, da  

 bank- og sparekasselovens § 6, stk. 5, vedrører anmeldelse  

 og registrering af sparekasser og andelskasser, og således ikke er  

 relevant for udstedere af elektroniske penge.
Bank- og sparekasselovens  

 § 6 indeholder en beskrivelse af betingelser for meddelelse af  

 tilladelse.
Herudover stilles der efter Finanstilsynets praksis for  

 behandling af tilladelsessager yderligere krav, der skal sikre, at  

 Finanstilsynet får de informationer, der i den konkrete sag  

 skønnes nødvendigt, for at tilsynet kan vurdere sagen.  

 Eksempelvis kan nævnes budgetter for de første 3 år, samt  

 tidsplan for etablering.
 Henvisningen til bank- og sparekasselovens § 6 a  

 bevirker, at udstedere inden for Den Europæiske Union eller lande, som  

 Fællesskabet har indgået aftale med, kan virke her i landet  

 gennem filialer, repræsentationskontorer eller  

 grænseoverskridende tjenesteydelser.
I bank- og sparekasselovens § 6 a fastsættes de  

 procedurer, efter hvilke en udenlandsk udsteder, der er meddelt tilladelse i  

 et andet land inden for Den Europæiske Union, kan påbegynde  

 virksomhed her i landet gennem en filial eller i form af  

 grænseoverskridende tjenesteydelser.
Reglerne i bank- og  

 sparekasselovens § 6 a for kreditinstitutter er fastsat på  

 grundlag af artikel 18-21 i Europa-Parlamentets og Rådets direktiv  

 2000/12/EF af 20. marts 2000 om adgang til at optage og udøve  

 virksomhed som kreditinstitut (kreditinstitutdirektivet).
 Det er en betingelse, at den udenlandske udsteder i  

 hjemlandet har tilladelse til at udøve de ønskede  

 aktiviteter.
En filial kan påbegynde sin virksomhed 2  

 måneder efter, at Finanstilsynet har modtaget meddelelse, bilagt de i  

 bank- og sparekasselovens § 6 a, stk. 2, nævnte oplysninger,  

 fra hjemlandets tilsynsmyndigheder om, at en udsteder ønsker at  

 oprette en filial her i landet for at udøve virksomhed.
Finanstilsynet  

 har således en frist på 2 måneder til at  

 tilrettelægge sin del af tilsynet med filialen samt fastlægge  

 eventuelle vilkår for udøvelse af virksomhed begrundet i  

 samfundsmæssige interesser.
For at Finanstilsynet kan have et overblik over antallet  

 af repræsentationskontorer, foreslås det, at der foretages en  

 registrering af de repræsentationskontorer, der findes her i landet.
Da  

 repræsentationskontorerne alene må drive virksomhed i form af  

 henvisning til moderudstederen, indebærer registreringen ikke, at der  

 skal foretages tilsyn med repræsentationskontorerne.
Anmeldte  

 repræsentationskontorer vil blive offentliggjort af Finanstilsynet.
Gennem henvisningen til bank- og sparekasseloven § 6  

 b fastsættes proceduren for danske pengeinstitutters etablering af  

 filialer eller udbydelse af grænseoverskridende tjenesteydelser i andre  

 lande inden for Den Europæiske Union eller lande, som  

 Fællesskabet har indgået aftale med.
Proceduren svarer til den i  

 bank- og sparekasselovens § 6 a anførte.
 Bank- og sparekasselovens § 6 b, jf. den  

 foreslåede § 8, giver Finanstilsynet indsigt i udstederens  

 aktiviteter i udlandet og gør det muligt at tilrettelægge  

 tilsynet med aktiviteterne, inden de påbegyndes, herunder aftale det  

 nødvendige samarbejde med udstederen og det pågældende  

 lands tilsynsmyndigheder.
Ifølge bank- og sparekasselovens § 6 b,  

 stk. 3, jf. den foreslåede § 8, kan Finanstilsynet undlade at  

 fremsende oplysninger til tilsynsmyndighederne i værtslandet, hvis  

 udstederens administrative struktur og finansielle situation ikke er  

 forsvarlig i forhold til den påtænkte etablering.
Blandt kravene  

 til den administrative struktur i denne sammenhæng kan specielt  

 nævnes, at udstederens organisation skal være så  

 veludviklet, at den muliggør en forsvarlig styring af aktiviteterne i  

 udlandet.
 Ud over informationskravene, jf. bank- og sparekasselovens  

 § 6 b vil bestemmelsen i lov om finansiel virksomhed § 64,  

 stk. 4, jf. den foreslåede § 30 om, at udstederen på  

 forlangende skal give Finanstilsynet enhver oplysning om instituttets  

 forhold, gøre det muligt for Finanstilsynet at få yderligere  

 oplysninger, såfremt dette måtte anses for  

 hensigtsmæssigt.
Til § 10 § 10 om filialer her i landet af udstedere af  

 elektroniske penge, der har hjemsted i et land uden for Den Europæiske  

 Union eller lande, som Fællesskabet har indgået aftale med svarer  

 til § 6 c, stk. 1, i bank- og sparekasseloven.
Reglen sikrer, at  

 udstedere af elektroniske penge fra andre lande skal operere under de samme  

 vilkår som danske udstedere.
Til kapitel 4 Ejerforhold Til § 11 Det foreslås i § 11, at § 2, stk. 3,  

 § 11 og § 12 i lov om finansiel virksomhed om erhvervelse og  

 besiddelse af kvalificerede andele i pengeinstitutter finder tilsvarende  

 anvendelse for udstedere af elektroniske penge.
Bestemmelsen  

 gennemfører direktivets artikel 2, stk. 2. Bestemmelsen  

 foreslås indført for udstedere af elektroniske penge som en del  

 af de tilsynsbestemmelser der skal sikre Finanstilsynets mulighed for at  

 føre et effektivt tilsyn, og derigennem en forsvarlig drift af  

 virksomheden.
Gennem lov om finansiel virksomheds § 11 hvortil den  

 foreslåede § 11 henviser, reguleres adgangen til at eje eller  

 kontrollere betydelige kapitalposter i en udsteder.
Fysiske eller juridiske  

 personer kan således forhindres i at eje en udsteder, såfremt der  

 er risiko for, at de vil modvirke en forsvarlig drift af selskabet.
Ifølge lov om finansiel virksomhed § 11, jf.  

 den foreslåede § 11 skal Finanstilsynet på forhånd  

 underrettes om og godkende, når nogen direkte eller indirekte erhverver  

 en kvalificeret andel i udstederen.
Finanstilsynet skal på  

 forhånd ligeledes underrettes om og godkende enhver  

 efterfølgende forøgelse af kvalificerede andele, der bringer  

 den samlede ejerandel op på eller over en grænse på 20  

 pct., 33 pct., 50 pct., eller at udstederen bliver et datterselskab.
 En kvalificeret andel defineres i lov om finansiel  

 virksomhed § 2, stk. 3, i overensstemmelse med  

 kreditinstitutdirektivets artikel 1, nr. 10.
Såfremt det er et kreditinstitut i et land inden for  

 Den Europæiske Union eller lande, som Fællesskabet har  

 indgået aftale med, der ønsker at erhverve en kvalificeret  

 andel, skal Finanstilsynet altid, inden en afgørelse træffes,  

 konsultere tilsynsmyndighederne i den pågældende udsteders  

 hjemland.
Det samme gælder for et moderselskab til en udsteder i et  

 andet medlemsland og for en fysisk eller juridisk person, der kontrollerer en  

 udsteder i et andet medlemsland.
Finanstilsynet har en frist på 3  

 måneder til at træffe beslutning om, hvorvidt en erhvervelse af  

 en andel kan godkendes.
Fristen regnes fra Finanstilsynets modtagelse af  

 underretning om den påtænkte erhvervelse af andelen.
Finanstilsynet kan i sin godkendelse fastsætte en  

 gennemførelsesfrist.
Overholdes fristen ikke, er godkendelsen  

 bortfaldet.
 Finanstilsynet har mulighed for at suspendere behandlingen  

 af ansøgninger, hvis der er tale om et selskab med hjemsted i et 3.  

 land.
 Udstederen skal, når den får kendskab til  

 overdragelser, som hæver eller sænker andelen i forhold til de  

 niveauer, der er angivet i lov om finansiel virksomhed § 11, straks  

 indberette forholdet til Finanstilsynet.
 Lov om finansiel virksomhed § 12, hvortil den  

 foreslåede § 11 henviser, giver Finanstilsynet mulighed for at  

 ophæve stemmeretten for kvalificerede andele, hvis ejere modvirker en  

 forsvarlig drift af udstederen, eller påbyde udstederen at følge  

 bestemte retningslinier.
 Finanstilsynet kan ophæve stemmeretten for  

 kapitalandele, hvis ejere ikke har overholdt forpligtelsen efter lov om  

 finansiel virksomhed § 11, jf. den foreslåede § 11, til  

 forudgående at underrette Finanstilsynet om erhvervelse eller udvidelse  

 af kapitalandelen.
Såfremt Finanstilsynet efterfølgende  

 godkender den pågældende investering, tildeles kapitalandelen  

 igen sin stemmeret.
Beslutninger, der efter aktieselskabsloven gyldigt er  

 truffet i perioden, hvor kapitalandelene er frataget stemmeret, har fuld  

 gyldighed også efter stemmerettens reetablering.
 Finanstilsynet kan ophæve stemmeretten for  

 kapitalandele erhvervet trods Finanstilsynets afvisning af at godkende  

 erhvervelsen.
Til kapitel 5 Ledelse Til § 12 Det foreslås i § 12, at §§ 14 og 15 i lov  

 om finansiel virksomhed om skriftlige retningslinier for en finansiel  

 virksomheds væsentligste aktivitetsområder m.m. finder  

 tilsvarende anvendelse for udstedere af elektroniske penge.
Bestemmelsen  

 gennemfører direktivets artikel 7. Bestemmelsen medfører, at  

 virksomheden skal have en beskrivelse af arbejdsfordeling mellem direktion og  

 bestyrelse, samt krav om en god administrativ og regnskabsmæssig  

 praksis, skriftlige forretningsgange på alle væsentlige  

 aktivitetsområder og fyldestgørende interne kontrolprocedurer.  

 Finanstilsynets mulighed for at udstede retningslinier for, hvilket indhold  

 virksomhedens forretningsgange skal have, vil blive udnyttet såfremt  

 det viser sig nødvendigt.
Til kapitel 6 Solvens Til § 13 § 13, stk. 1, om solvensprocenten gennemfører  

 direktivets artikel 4, stk. 2 og 3.
 Solvenskravet har som formål at sikre såvel  

 ihændehavere som modtagere af elektroniske penge, at udstedere af  

 elektroniske penge er solide og stabile og til enhver tid har  

 tilstrækkelig soliditet til at opfylde indgåede forpligtelser,  

 jf. også forslagets § 16.
§ 13, stk. 2, svarer til bank- og  

 sparekasselovens § 21, stk. 3, og skal sikre, at Finanstilsynet  

 straks får besked om overtrædelser af solvenskravet.
Der kan ikke  

 dispenseres fra solvenskravet, men Finanstilsynet kan efter bestemmelsen give  

 en frist til opfyldelse af kravet.
Efter den tilsvarende bestemmelse i bank-  

 og sparekasseloven er der blevet givet frister fra 1 dag til 3 måneder.  

 Loven sætter imidlertid ikke en grænse for hvor lang en frist,  

 der kan gives.
Der kan ikke ansøges om en frist før  

 solvenskravet er overtrådt.
Til § 14 I § 14 defineres den ansvarlige kapital i  

 overensstemmelse med bank- og sparekasselovens § 21 a, stk. 1-3,  

 med den afvigelse, at udstedere af elektroniske penge ikke kan medregne  

 supplerende kapital til den ansvarlige kapital, jf. bank- og sparekasselovens  

 § 21 a, stk. 1.
Til § 15 § 15 om indberetning af solvens gennemfører  

 direktivets artikel 6. Bestemmelsen skal sikre, at Finanstilsynet  

 løbende får indberetninger om udstederens solvens, således  

 at Finanstilsynet kan kontrollere overholdelsen af den foreslåede  

 § 13, stk. 1.
Til kapitel 7 Midlernes anbringelse Til § 16 §§ 16-18 om midlernes anbringelse gennemfører  

 direktivets artikel 5. Finanstilsynet kan i overensstemmelse med direktivets  

 artikel 5, stk. 1, litra c, fastsætte bestemmelser om, at  

 udstedere af elektroniske penge kan placere midler i værdipapirer, der  

 udstedes af kvalificerede emittenter, jf. forslagets § 16, stk. 2.  

 Værdipapirer udstedt af kvalificerede emittenter kan eksempelvis  

 være særligt højtratede erhvervsobligationer m.v.
Reglerne om midlernes anbringelse skal sikre, at udstedere  

 af elektroniske penges finansielle forpligtelser i forbindelse med uindfriede  

 elektroniske pengebeløb til enhver tid er dækket af  

 tilstrækkelig likvide aktiver med lav risiko.
Den i § 16,  

 stk. 2, anførte mulighed for Finanstilsynet til at  

 fastsætte nærmere regler, vil blive brugt, såfremt  

 Finanstilsynet vurderer, at der er et behov herfor.
Fastsættelsen af  

 disse regler vil ske i overensstemmelse med de almindelige EU-retlige  

 forpligtelser.
Til § 17 § 17 indeholder en begrænsning i muligheden for  

 at udstedere kan placere midler i ikke-offentlige institutioner efter  

 § 16, stk. 1. Målet hermed er at formindske udstedernes  

 risiko.
Til § 18 § 18 sætter en grænse for udstederens  

 renterisiko.
Målet hermed er at gøre udstederne mindre  

 følsomme overfor renteændringer, for derigennem at sikre de  

 penge der er indskudt i udstederen.
Til § 19 § 19 om indberetning af midlernes anbringelse  

 gennemfører direktivets artikel 6, og skal sikre, at Finanstilsynet  

 kan kontrollere overholdelsen af reglerne i dette kapitel.
Til kapitel 8 Regnskab og revision Til § 20 Det foreslås i § 20, at lov om visse selskabers  

 aflæggelse af årsregnskaber m.v. finder anvendelse for udstedere  

 af elektroniske penge med de afvigelser, der er nævnt i lov om  

 finansiel virksomhed om regnskabsåret, revisorer og oplysningspligt.  

 Herefter skal regnskabsåret være kalenderåret.
Desuden skal  

 udstederen have mindst en statsautoriseret revisor.
Hvis udstederen har en  

 egenkapital plus uindløste elektroniske penge for mere end 250 mio.  

 kr., så skal udstederen have mindst to revisorer.
Finanstilsynet har  

 efter lov om finansiel virksomhed § 62, stk. 4-7, jf. den  

 foreslåede § 20, mulighed for at afskedige en revisor, pålægge revisorerne, at afgive oplysninger om udstederens  

 forhold samt kræve ekstraordinær revision.
 Herudover skal Finanstilsynet have en redegørelse  

 fra revisionen i tilfælde af et revisorskifte.
 Efter lov om finansiel virksomhed § 18 og § 63,  

 jf. den foreslåede § 20, skal virksomheden eller revisorerne  

 straks underrette Finanstilsynet om forhold, der er af afgørende  

 betydning for udstederens fortsatte virksomhed.
Til § 21 § 21 om regnskabsindberetninger gennemfører  

 direktivets artikel 6, og foreskriver indlevering af halvårsregnskaber  

 til Finanstilsynet, således at Finanstilsynet kan følge med i  

 udstederens drift.
Til § 22 Det foreslås i § 22, at Finanstilsynet  

 fastsætter nærmere regler for revisionens gennemførelse i  

 udstedere af elektroniske penge.
Herunder kan Finanstilsynet fastsætte  

 nærmere regler om intern revision og systemrevisionens  

 gennemførelse i fælles datacentraler.
Til kapitel 9 Inddragelse af tilladelse og opløsning Til § 23 § 23 om inddragelse af tilladelse svarer til  

 § 43 i bank- og sparekasseloven og gennemfører direktivets  

 artikel 2, stk. 2. Bestemmelsen giver blandt andet Finanstilsynet en  

 sanktion overfor udstedere, der ikke udviser vilje eller evne til  

 overholdelse af loven.
Til § 24 § 24 om manglende opfyldelse af minimumskapitalkravet  

 gennemfører direktivets artikel 4, stk. 1, 2. pkt., og svarer til  

 bank- og sparekasselovens § 44 a.
Formålet med denne bestemmelse  

 er at give Finanstilsynet mulighed for, at tillade udstedere, der må  

 forventes at kunne genoprette de nødvendige kapitalforhold, at  

 forsøge en redning af udstederen.
Til § 25 § 25 om afvikling svarer til bank- og  

 sparekasselovens § 47. Den nærmere fastlæggelse af  

 afviklingens former må fastlægges gennem praksis.
Til § 26 Det foreslås i § 26, at §§ 44 b, 46, 47 a,  

 47 c og 47 d i bank- og sparekasseloven om inddragelse og opløsning  

 finder tilsvarende anvendelse for udstedere af elektroniske penge.  

 Bestemmelsen viderefører § 10 i lov om sparevirksomheder og  

 udstedere af forudbetalte betalingskort.
Henvisningen til bank- og  

 sparekasselovens § 44 b gennemfører direktivets artikel 2,  

 stk. 2.
 Efter bank- og sparekasselovens § 44 b, jf. den  

 foreslåede § 26, har Finanstilsynet mulighed for at udstede  

 påbud, iværksætte sanktioner og forbyde en udenlandsk  

 udbyder med hjemsted i et andet land inden for Den Europæiske Union  

 eller lande, som Fællesskabet har indgået aftale med, fortsat at  

 udøve virksomhed her i landet.
Finanstilsynet skal først søge at bringe  

 lovovertrædelserne til ophør gennem påbud og sanktioner  

 efter denne lovs bestemmelser.
Hvis det ikke hermed lykkes at bringe  

 overtrædelserne til ophør, og foranstaltninger, iværksat  

 af hjemlandets tilsynsmyndigheder, derudover ikke har haft den ønskede  

 virkning, kan Finanstilsynet forbyde instituttet at udøve virksomhed  

 her i landet.
Bestemmelsen kan også ramme grovere overtrædelser  

 af markedsføringsloven.
 Efter bank- og sparekasselovens § 46, jf. den  

 foreslåede § 26, kan Finanstilsynet anmelde betalingsstandning,  

 hvis hensynet til de ikke-indløste elektroniske penge tilsiger  

 dette.
Efter bank- og sparekasselovens § 47 a, jf. den  

 foreslåede § 26, skal opløsning af udstederen besluttes af  

 generalforsamlingen.
Denne regel svarer til aktieselskabsloven § 116,  

 stk. 1. Tilsynet har endvidere mulighed for at sætte en frist for  

 likvidationen.
 Bank- og sparekasselovens § 47 c, jf. den  

 foreslåede § 26, indeholder regler, der skal sikre, at  

 likvidationen af en udsteder gennemføres af personer, der er udvalgt  

 af økonomiministeren.
Bank- og sparekasselovens § 47 d, jf. den  

 foreslåede § 26, sikrer, at Finanstilsynet kan indgive  

 konkursbegæring, hvis udstederen bliver insolvent.
Finanstilsynet kan  

 herefter i tilfælde af en uundgåelig konkurs begrænse  

 tabene for de personer, der har ikke-indløste elektroniske penge.  

 Bestemmelsen giver herudover Finanstilsynet ret til at deltage i den videre  

 behandling af konkursen.
Til kapitel 10 Fusion m.v.
Til § 27 § 27 om fusion m.v. svarer til bank- og  

 sparekasselovens § 48, stk. 1, der stiller krav om Finanstilsynets  

 tilladelse før to udstedere eller et pengeinstitut og en udsteder,  

 fusioneres.
Bank- og sparekasselovens § 48, stk. 1 s, regler om  

 spare- og andelskasser finder ikke anvendelse for udstedere, og kan kun  

 anvendes ved fusion af to pengeinstitutter.
Til kapitel 11 Frister Til § 28 Det foreslås i § 28, at § 48 b i bank- og  

 sparekasseloven om tidsfrister finder tilsvarende anvendelse for udstedere af  

 elektroniske penge.
Reglen sikrer en ens beregning af tidsfrister gennem  

 loven.
Til kapitel 12 Tilsyn Til § 29 § 29 fordeler tilsynsmyndigheden efter loven mellem  

 Finanstilsynet og Erhvervs- og selskabsstyrelsen.
Opdeling er foretaget,  

 så de to myndigheder har samme ansvarsområder som efter bank- og  

 sparekasseloven.
Til § 30 § 30 indeholder en række henvisninger til  

 regler om Finanstilsynets tilsyn i lov om finansiel virksomhed.
Målet  

 hermed er at sikre et tilsyn der er lige så effektivt som tilsynet med  

 finansielle virksomheder.
Til § 31 § 31 indeholder Finanstilsynets hjemmel til at  

 opkræve bidrag fra de af loven omfattede udstedere af elektroniske  

 penge.
 Stk. 2 foreslår, at enhver udsteder af  

 elektroniske penge, som har været under tilsyn en del af det  

 pågældende finansår, skal betale fuldt bidrag.
Til kapitel 13 Delegations- og klagebestemmelser Til § 32 § 32 om klageadgang svarer til bank- og  

 sparekasselovens § 52 b.
I tilknytning til et tidligere  

 gennemført analyse- og strukturprojektet blev det i forbindelse med  

 udarbejdelsen af lov nr. 853 af 1987 foreslået, at det på  

 områder, hvor Finanstilsynet og Erhvervs- og Selskabsstyrelsen i  

 henhold til bank- og sparekasseloven træffer afgørelser, skal  

 disse kunne indbringes for det samtidig foreslåede oprettede  

 Erhvervsankenævn.
Dette skete med henblik på at indskrænke  

 enkeltsagsbehandlingen i departementet som følge af, at  

 afgørelser, der træffes af bl.a.
Finanstilsynet, efter de  

 dagældende regler skulle påklages til industriministeren.
Ved  

 oprettelsen af Erhvervsankenævnet afskaffedes denne  

 dobbeltsagsbehandling, og derved blev der frigjort ressourcer i departementet  

 til nye generelle og tværgående opgaver.
Denne tanke er  

 videreført i den foreslåede § 32.
Til kapitel 14 Videregivelse af oplysninger Til § 33 § 33 om tavshedspligt svarer til lov om finansiel  

 virksomheds § 4. »Fortrolige oplysninger« skal forstås meget vidt.  

 Eksempelvis vil kundernes navne og adresser være omfattet.
Bestemmelsen  

 suppleres af tavshedspligtsbestemmelsen i eksempelvis aktieselskabsloven og  

 lov om behandling af personoplysninger.
Pengeinstitutter, der udsteder elektroniske penge, er jf.  

 § 1, stk. 1, ikke omfattet af tavshedspligten i denne lov, men  

 derimod af tavshedspligten i lov om finansiel virksomhed.
Tavshedspligten i  

 lov om finansiel virksomhed finder også anvendelse på fortrolige  

 oplysninger, som pengeinstitutterne modtager i forbindelse med deres  

 virksomhed som udsteder af elektroniske penge.
 Udstedere af elektroniske penge vil som følge af  

 arten af deres aktiviteter ikke få adgang til fortrolige oplysninger om  

 kundeforhold.
Til kapitel 15 Straffebestemmelser m.v.
Til § 34 og 35 Bestemmelserne i §§ 34 og 35 om straffebestemmelser  

 svarer til bank- og sparekasselovens §§ 53 og 54 og lov om finansiel  

 virksomheds §§ 69 og 70 og viderefører §§ 13 og 14 i lov om  

 sparevirksomheder og udstedere af forudbetalte betalingskort.
 Den foreslåede § 34, stk. 3, skal i lighed  

 med den tilsvarende bestemmelse i lov om finansiel virksomhed sikre  

 udstedernes pålidelighed.
I forslagets § 34, stk. 4, foreslås  

 indført hjemmel til at straffe udstederens ledelse, hvis der ved  

 passivitet påføres udstederen tab eller nærliggende fare  

 for tab af væsentlig størrelse.
Baggrunden for forslaget er, at  

 erfaringer fra pengeinstitutsektoren viser, at der i en række af de  

 pengeinstitutter, der har haft problemer, har været udvist en  

 passivitet fra ledelsens side, der har medført tab af væsentlig  

 størrelse for pengeinstituttet.
 Forældelsesfristen i den foreslåede § 34,  

 stk. 7, skal sikre, at overtrædelser, der først opdages ved  

 Finanstilsynets inspektioner, også kan straffes.
 Den foreslåede § 35 skal sikre  

 tilsynsmyndighederne en adgang til at sanktionere manglende overholdelse af  

 de på personkredsen pålagte pligter.
Til kapitel 16 Ikrafttrædelses- og overgangsbestemmelser Til § 36 Det foreslås i § 36, at loven træder i  

 kraft den 1. juli 2001.
Det foreslåede stk. 2 indholder en  

 overgangsregel for de udstedere der allerede har tilladelse til at drive  

 virksomhed som udstedere af forudbetalte betalingskort.
Disse virksomheder  

 skal ikke have tilladelse efter den foreslåede lov.
Til § 37 - 38 Der er tale om konsekvensændringer som følge  

 af, at udstedere af forudbetalte betalingskort foreslås reguleret i lov  

 om udstedere af elektroniske penge.
Til § 39 Det foreslås, at loven ikke gælder for  

 Færøerne og Grønland, men at den kan sættes i kraft  

 ved kongelig anordning for disse landsdele med de afvigelser, som de  

 særlige færøske og grønlandske forhold  

 tilsiger.
Bilag 1 Europa-Parlamentets og Rådets Direktiv 2000/46/EF  

 af 18. september 2000  

 om adgang til at optage og udøve virksomhed som udsteder af  

 elektroniske  

 penge og tilsyn med en sådan virksomhed EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 47, stk. 2, første og tredje  

 punktum, under henvisning til forslag fra Kommissionen2) , under henvisning til udtalelse fra Det Økonomiske og Sociale  

 Udvalg3) , under henvisning til udtalelse fra Den Europæiske Centralbank4) , efter proceduren i traktatens artikel 2515) , og ud fra følgende betragtninger:
 (1)	Kreditinstitutter som omhandlet i artikel 1, nr. 1, første  

 afsnit, litra b), i direktiv 2000/12/EF6) ,  

 har et begrænset virkefelt.
 (2)	Det er nødvendigt at tage hensyn til disse institutters  

 særpræg og træffe passende foranstaltninger til samordning  

 og harmonisering af medlemsstaternes love og administrative bestemmelser om  

 adgang til at optage og udøve virksomhed som udsteder af elektroniske  

 penge og tilsyn med en sådan virksomhed.
 (3)	I dette direktiv betragtes elektroniske penge som en elektronisk  

 erstatning for mønter og sedler, som lagres på et elektronisk  

 medium, f.eks. et chipkort eller en computers hukommelse, og som normalt er  

 beregnet til elektronisk betaling af mindre beløb.
 (4)	Den valgte fremgangsmåde er egnet til netop at opnå den  

 harmonisering, der kræves for at sikre gensidig anerkendelse af  

 tilladelser til og tilsyn med udstedere af elektroniske penge, hvilket  

 gør det muligt at udstede en fælles tilladelse, som er anerkendt  

 i hele Fællesskabet, og som er udformet til at sikre  

 ihændehaverens tillid, og at lade princippet om »hjemlandstilsyn« finde  

 anvendelse.
 (5)	Set i den bredere sammenhæng med den elektroniske handels  

 hastige udvikling bør der indføres retsregler, som bidrager til  

 at opnå det fulde potentielle udbytte af elektroniske penge, og som  

 især forhindrer, at den teknologiske innovation vanskeliggøres.  

 Dette direktiv indfører derfor et teknologineutralt retsgrundlag, som  

 harmoniserer tilsynet med udstedere af elektroniske penge i det omfang, det  

 er nødvendigt for at sikre en sund og forsigtig drift af disse  

 institutter og især deres finansielle integritet.
 (6)	I henhold til punkt 5 i bilag I til direktiv 2000/12/EF har  

 kreditinstitutter i forvejen tilladelse til at udstede og administrere  

 betalingsmidler, herunder elektroniske penge, og til at udføre  

 sådanne aktiviteter i hele Fællesskabet, forudsat at de er  

 gensidigt anerkendte, og at de er undergivet den omfattende tilsynsordning,  

 der gælder i henhold til Fællesskabets bankdirektiver.
 (7)	Det er berettiget og ønskværdigt, at der for udstedere  

 af elektroniske penge indføres en særlig tilsynsordning, som,  

 selv om den er afpasset efter den tilsynsordning, der gælder for andre  

 kreditinstitutter, især direktiv 2000/12/EF, undtagen dettes afsnit V,  

 kapitel 2 og 3, alligevel adskiller sig fra denne ordning, fordi udstedelse  

 af elektroniske penge på grund af deres særlige egenskab som en  

 elektronisk erstatning for sedler og mønter ikke i sig selv  

 udgør indlånsvirksomhed i henhold til artikel 3 i direktiv  

 2000/12/EF, hvis de modtagne midler omgående veksles til elektroniske  

 penge.
 (8)	Modtagelse af midler fra offentligheden til gengæld for  

 elektroniske penge, der medfører indestående på en konto i  

 det udstedende institut, udgør modtagelse af indlån eller andre  

 midler, der skal tilbagebetales i henhold til direktiv 2000/12/EF.
(9)	Elektroniske penge skal kunne genindløses for at sikre  

 ihændehaverens tillid.
At de kan genindløses betyder ikke  

 nødvendigvis, at de midler, der modtages til gengæld for  

 elektroniske penge, betragtes som indlån eller andre midler, der skal  

 tilbagebetales i henhold til direktiv 2000/12/EF.
 (10)	Genindløsning bør altid ske til pariværdi.
 (11)	Af hensyn til de særlige risici, der er forbundet med  

 udstedelse af elektroniske penge, skal denne tilsynsordning være mere  

 målrettet og vil dermed være enklere end den tilsynsordning, der  

 gælder for kreditinstitutter, især fordi kravene til  

 startkapitalen er mindre, og fordi direktiv 93/6/EØF7)  og afsnit V, kapitel 2, del II og III,  

 i direktiv 2000/12/EF ikke finder anvendelse.
(12)	Det er dog nødvendigt at skabe lige konkurrencevilkår  

 mellem udstederne af elektroniske penge og andre kreditinstitutter, der  

 udsteder elektroniske penge, og dermed sikre en loyal konkurrence mellem et  

 større antal institutter til gavn for ihændehaverne.
Denne  

 målsætning er opfyldt, fordi ovennævnte forenkling af  

 tilsynsordningen for udstedere af elektroniske penge opvejes af strengere  

 bestemmelser end dem, der gælder for andre kreditinstitutter, idet der  

 bl.a. indføres begrænsninger i den virksomhed, som udstedere af  

 elektroniske penge må udøve, og især i deres  

 investeringer, således at det sikres, at deres finansielle  

 forpligtelser i forbindelse med udestående elektroniske  

 pengebeløb til enhver tid er garanteret af tilstrækkelig likvide  

 aktiver med lav risiko.
(13)	Indtil tilsynet med aktiviteter, der udlægges fra  

 kreditinstitutter, er blevet harmoniseret, skal udstedere af elektroniske  

 penge have sund og forsigtig forvaltning og kontrolprocedurer.
For at  

 virksomheder, der ikke er underlagt tilsyn, kan udføre  

 driftsmæssige og andre accessoriske funktioner i forbindelse med  

 udstedelse af elektroniske penge, er det vigtigt, at udstederne af  

 elektroniske penge råder over interne strukturer, der står i  

 forhold til de risici af finansiel eller anden art, de udsættes  

 for.
(14)	Udstedelse af elektroniske penge kan påvirke det finansielle  

 systems stabilitet og betalingssystemernes smidige funktion.
Der bør  

 være et nært samarbejde i forbindelse med vurderingen af  

 elektroniske pengesystemers integritet.
 (15)	De kompetente myndigheder bør have mulighed for at  

 indføre undtagelser fra nogle eller alle direktivets krav, når  

 det gælder udstedere af elektroniske penge, der kun opererer inden for  

 den respektive medlemsstats område.
(16)	Vedtagelse af dette direktiv er den mest hensigtsmæssige  

 måde, hvorpå de ønskede målsætninger kan  

 gennemføres.
Direktivet er begrænset til det minimum, der er  

 nødvendigt for at nå disse mål, og går ikke videre  

 end det, der er behov for i denne forbindelse.
 (17)	Der bør fastsættes bestemmelser om revision af  

 direktivet på baggrund af udviklingen af markedet og beskyttelsen af  

 ihændehavere af elektroniske penge.
(18)	Det Rådgivende Bankudvalg er blevet konsulteret om  

 vedtagelsen af dette direktiv - UDSTEDT FØLGENDE DIREKTIV:
Artikel 1 Anvendelsesområde, definitioner og  

 aktivitetsbegrænsning 1. Dette direktiv finder anvendelse på udstedere af  

 elektroniske penge.
 2. Det finder ikke anvendelse på de institutter, der  

 er omhandlet i artikel 2, stk. 3, i direktiv 2000/12/EF.
3. I dette direktiv forstås ved a)	»udsteder af elektroniske penge«: et foretagende og enhver anden  

 juridisk person, der udsteder betalingsmidler i form af elektroniske penge,  

 bortset fra et kreditinstitut som defineret i artikel 1, nr. 1, første  

 afsnit, litra a), i direktiv 2000/12/EF b)	»elektroniske penge«: en pengeværdi som repræsenteret  

 ved et krav på udstederen, der er:
i)	lagret på et elektronisk medium ii)	udstedt efter modtagelse af midler, der ikke kan beløbe sig  

 til mindre end den udstedte pengeværdi iii)	anerkendt som betalingsmiddel af andre foretagender end  

 udstederen.
 4. Medlemsstaterne forbyder personer eller foretagender,  

 der ikke er kreditinstitutter som defineret i artikel 1, nr. 1, første  

 afsnit, i direktiv 2000/12/EF, at udøve virksomhed i form af  

 udstedelse af elektroniske penge.
 5. Elektroniske pengeudstederes virksomhed må,  

 bortset fra udstedelse af elektroniske penge, kun omfatte:
a)	levering af nært forbundne tjenester af finansiel eller anden  

 art, f.eks. administration af elektroniske penge gennem udførelse af  

 driftsmæssige og andre accessoriske funktioner i forbindelse med  

 udstedelse af elektroniske penge, samt udstedelse og administration af andre  

 betalingsmidler med udelukkelse af enhver form for ydelse af kredit, og b)	lagring på det elektroniske medium på vegne af andre  

 foretagender eller offentlige institutioner.
 Udstedere af elektroniske penge må ikke besidde  

 kapitalandele i andre virksomheder, medmindre disse virksomheder  

 udfører driftsmæssige eller andre accessoriske funktioner i  

 forbindelse med elektroniske penge, der udstedes eller distribueres af den  

 pågældende udsteder.
Artikel 2 Anvendelse af bankdirektiverne 1. Medmindre andet er udtrykkeligt anført,  

 gælder for udstedere af elektroniske penge kun henvisningerne til  

 kreditinstitutter i direktiv 91/308/EØF8)  og direktiv 2000/12/EF, undtagen dettes  

 afsnit V, kapitel 2.
2. Artikel 5, 11, 13, 19, artikel 20, stk. 7, artikel 51  

 og 59 i direktiv 2000/12/EF finder ikke anvendelse.
Ordninger for gensidig  

 anerkendelse som omhandlet i direktiv 2000/12/EF finder ikke anvendelse  

 på elektroniske pengeudstederes virksomhed bortset fra udstedelse af  

 elektroniske penge.
 3. Modtagelse af midler som omhandlet i artikel 1, stk. 3,  

 litra b), nr. ii), udgør ikke et indlån eller andre  

 tilbagebetalingspligtige midler, jf. artikel 3 i direktiv 2000/12/EF, hvis de  

 modtagne midler øjeblikkeligt veksles til elektroniske penge.
Artikel 3 Genindløselighed 1. Ihændehaveren af elektroniske penge kan i  

 gyldighedsperioden anmode udstederen om at få dem indløst til  

 pariværdi i mønter og sedler eller ved overførsel til en  

 konto uden andre omkostninger end dem, der er strengt nødvendige for  

 at gennemføre transaktionen.
 2. Kontrakten mellem udsteder og ihændehaver skal  

 klart præcisere betingelserne for genindløsning.
3. Kontrakten kan fastsætte en minimumstærskel  

 for genindløsning.
Tærsklen kan ikke være højere  

 end 10 EUR.
Artikel 4 Krav til start- og egenkapital 1. Udstedere af elektroniske penge skal have en  

 startkapital som fastlagt i artikel 34, stk. 2, nr. 1) og 2), i direktiv  

 2000/12/EF på mindst 1 mio.
EUR.
Uanset stk. 2 og 3 må deres  

 egenkapital som defineret i direktiv 2000/12/EF ikke være under dette  

 beløb.
 2. Udstedere af elektroniske penge skal til enhver tid  

 være i besiddelse af en egenkapital på mindst 2 % af det  

 højeste af følgende beløb: den aktuelle værdi  

 eller de foregående seks måneders gennemsnit af de samlede  

 finansielle forpligtelser i forbindelse med uindfriede elektroniske  

 pengebeløb.
3. Har en udsteder af elektroniske penge endnu ikke  

 været i drift i seks måneder, inklusive den dag, hvor driften  

 påbegyndes, skal den have en egenkapital på mindst 2 % af det  

 højeste af følgende beløb: den aktuelle værdi  

 eller det beløb, der er fastsat som mål for de finansielle  

 forpligtelser i forbindelse med uindfriede elektroniske pengebeløb  

 efter seks måneder.
Det beløb, der er fastsat som mål for  

 udstederens finansielle forpligtelser i forbindelse med uindfriede  

 elektroniske pengebeløb efter seks måneder, skal fremgå af  

 dennes driftsplan med forbehold af ændringer, som de kompetente  

 myndigheder måtte have krævet.
Artikel 5 Investeringsbegrænsninger 1. Udstedere af elektroniske penge investerer et  

 beløb, der mindst svarer til deres finansielle forpligtelser i  

 forbindelse med uindfriede elektroniske pengebeløb, men kun i  

 følgende aktiver:
a)	tilstrækkeligt likvide aktiver, som i henhold til artikel 43,  

 stk. 1, litra a), nr. 1, 2, 3 og 4, og artikel 44, stk. 1, i direktiv  

 2000/12/EF risikovægtes med nul b)	indskud på anfordring i kreditinstitutter i zone A, som  

 defineret i direktiv 2000/12/EF, og c)	gældsinstrumenter i)	som er tilstrækkeligt likvide ii)	som ikke er omfattet af stk. 1, litra a) iii)	som af de kompetente myndigheder anerkendes som fordringer  

 på kvalificerede emittenter som omhandlet i artikel 2, stk. 12, i  

 direktiv 93/6/EØF, og iv)	som ikke udstedes af virksomheder, der har en kvalificeret  

 deltagelse som defineret i artikel 1 i direktiv 2000/12/EF i den  

 pågældende udsteder af elektroniske penge, eller som skal  

 indgå i sådanne virksomheders konsoliderede regnskaber.
 2. De investeringer, der er omhandlet i stk. 1, litra b)  

 og c), må ikke overstige 20 gange den pågældende  

 elektroniske pengeudsteders egenkapital og skal være undergivet  

 begrænsninger, der er mindst lige så strenge som de  

 begrænsninger, der gælder for kreditinstitutter i henhold til  

 afsnit V, kapitel 2, del III, i direktiv 2000/12/EF.
3. For at gardere sig mod markedsrisici i forbindelse med  

 udstedelse af elektroniske penge og de i stk. 1 omhandlede investeringer kan  

 udstedere af elektroniske penge benytte tilstrækkeligt likvide rente-  

 og valutakursrelaterede poster under stregen i form af derivater, der  

 børshandles, dog ikke »over-the-counter«-instrumenter (OTC), hvor de  

 dagligt er genstand for margenkrav, eller valutakurskontrakter med en  

 oprindelig løbetid på 14 kalenderdage eller mindre.
Anvendelse  

 af derivater i henhold til første punktum er kun tilladt, hvis det er  

 hensigten helt at fjerne markedsrisiciene, og hvis dette rent faktisk sker i  

 videst muligt omfang.
 4. Medlemsstaterne indfører passende  

 begrænsninger i elektroniske pengeudstederes markedsrisici i  

 forbindelse med de i stk. 1 omhandlede investeringer.
 5. Ved anvendelsen af stk. 1 vurderes aktiverne til det  

 laveste af følgende beløb: købsprisen eller  

 markedsværdien.
6. Hvis værdien af de i stk. 1 omhandlede aktiver  

 bliver lavere end de finansielle forpligtelser i forbindelse med uindfriede  

 elektroniske pengebeløb, påser de kompetente myndigheder, at den  

 pågældende udsteder af elektroniske penge træffer de  

 nødvendige foranstaltninger for omgående at rette op på  

 dette forhold.
Med henblik herpå kan de kompetente myndigheder, men kun  

 midlertidigt, tillade, at udstederens finansielle forpligtelser i forbindelse  

 med udestående elektroniske pengebeløb opfyldes ved hjælp  

 af andre aktiver end de i stk. 1 omhandlede op til et beløb på  

 højst 5 % af disse forpligtelser eller ved hjælp af udstederens  

 samlede egenkapital, dog således at det er det laveste af disse to  

 beløb, der gælder.
Artikel 6 De kompetente myndigheders kontrol med specifikke  

 krav De kompetente myndigheder sikrer, at det mindst to gange årligt  

 kontrolleres, om artikel 4 og 5 er overholdt; dette gøres enten af de  

 elektroniske pengeudstedere selv, der fremsender de relevante beregninger og  

 andre påkrævede data til de kompetente myndigheder, eller af de  

 kompetente myndigheder ved hjælp af oplysninger fra de elektroniske  

 pengeudstedere.
Artikel 7 Sund og forsigtig drift Udstedere af elektroniske penge skal have en sund og  

 forsigtig forvaltning, administrativ og regnskabsmæssig praksis samt  

 fyldestgørende interne kontrolordninger.
Disse skal stå i  

 forhold til de risici af finansiel og anden art, som udstederen  

 udsættes for, herunder tekniske og proceduremæssige risici samt  

 de risici, der er forbundet med samarbejdet med enhver virksomhed, som  

 udfører driftsmæssige eller andre accessoriske funktioner i  

 tilknytning til udstederens aktiviteter.
Artikel 8 Undtagelser 1. Medlemsstaterne kan tillade, at deres kompetente  

 myndigheder undlader at anvende nogle af eller alle bestemmelserne i dette  

 direktiv samt direktiv 2000/12/EF på udstedere af elektroniske  

 penge a)	såfremt alle aktiviteter af den i dette direktivs artikel 1,  

 stk. 3, litra a), omhandlede art hos udstederen genererer samlede finansielle  

 forpligtelser i forbindelse med udestående elektroniske  

 pengebeløb, der normalt ikke overstiger 5 mio.
EUR og aldrig  

 overstiger 6 mio.
EUR, eller b)	såfremt de elektroniske penge, der udstedes af udstederen, kun  

 anerkendes som betalingsmiddel af udstederens eventuelle datterselskaber, der  

 udfører driftsmæssige eller andre accessoriske funktioner i  

 forbindelse med elektroniske penge, der udstedes eller distribueres af  

 udstederen, udstederens eventuelle moderselskab samt dette moderselskabs  

 eventuelle andre datterselskaber, eller c)	såfremt de elektroniske penge, der udstedes af udstederen, kun  

 anerkendes som betalingsmiddel af et begrænset antal foretagender, der  

 klart kan identificeres ved i)	deres beliggenhed på samme lokalitet eller andet  

 begrænset lokalt område, eller ii)	deres tætte finansielle eller forretningsmæssige  

 forbindelse til udstederen, f.eks. en fælles markedsførings-  

 eller distributionsordning.
 Det skal i de underliggende aftaler være fastsat, at  

 der maksimalt kan lagres 150 EUR på det elektroniske medium, der  

 stilles til indehaverens rådighed med henblik på effektuering af  

 betalinger.
 2. Udstedere af elektroniske penge, der har fået  

 tildelt en undtagelse efter stk. 1, er ikke omfattet af ordningerne for  

 gensidig anerkendelse som omhandlet i direktiv 2000/12/EF.
 3. Medlemsstaterne kræver, at alle udstedere af  

 elektroniske penge, der er undtaget fra dette direktiv og direktiv  

 2000/12/EF, regelmæssigt aflægger rapport om deres aktiviteter,  

 herunder om deres samlede finansielle forpligtelser i forbindelse med  

 elektroniske pengebeløb.
Artikel 9 Overgangsbestemmelser Udstedere af elektroniske penge, der er omfattet af dette  

 direktiv, og som har påbegyndt driften i henhold til den gældende  

 lovgivning i de medlemsstater, hvor de har hovedsæde, før datoen  

 for ikrafttrædelsen af de bestemmelser, der vedtages til  

 gennemførelse af dette direktiv, eller den i artikel 10, stk. 1,  

 nævnte dato, hvis denne er tidligere, formodes at være tilladte.  

 Medlemsstaterne kræver, at disse udstedere af elektroniske penge  

 fremsender alle relevante oplysninger til de kompetente myndigheder,  

 således at disse senest seks måneder fra datoen for  

 ikrafttrædelsen af de bestemmelser, der vedtages til  

 gennemførelse af dette direktiv, kan vurdere, om udstederne opfylder  

 kravene i dette direktiv, hvilke foranstaltninger der skal træffes for  

 at sikre, at kravene er opfyldt, eller om tilladelsen skal inddrages.
Hvis  

 kravene ikke er opfyldt senest seks måneder fra den i artikel 10, stk.  

 1, nævnte dato, er udstederen af elektroniske penge ikke omfattet af  

 gensidig anerkendelse efter det tidspunkt.
Artikel 10 Gennemførelse 1. Medlemsstaterne sætter de nødvendige love  

 og administrative bestemmelser i kraft for at efterkomme dette direktiv  

 senest den 27. april 2002. De underretter straks Kommissionen herom.Disse  

 love og bestemmelser skal ved vedtagelsen indeholde en henvisning til dette  

 direktiv eller skal ved offentliggørelsen ledsages af en sådan  

 henvisning.
De nærmere regler for henvisningen fastsættes af  

 medlemsstaterne.
 2. Medlemsstaterne giver Kommissionen meddelelse om de  

 vigtigste nationale retsforskrifter, som de udsteder på det  

 område, der er omfattet af dette direktiv.
Artikel 11 Revision Senest den 27. april 2005 forelægger Kommissionen en  

 rapport for Europa-Parlamentet og Rådet om gennemførelsen af  

 dette direktiv, herunder navnlig om -	foranstaltningerne til beskyttelse af indehaverne af elektroniske  

 penge, herunder det eventuelle behov for at indføre en  

 garantiordning -	kapitalkrav -	undtagelser, og -	det eventuelle behov for et forbud mod betaling af renter i  

 forbindelse med midler modtaget i stedet for elektroniske penge i givet fald  

 ledsaget af et forslag om revision heraf.
Artikel 12 Ikrafttrædelse Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 13 Dette direktiv er rettet til medlemsstaterne.
 Udfærdiget i Bruxelles, den 18. september 2000.
På Europa-Parlamentets vegne På rådets vegne N.
FONTAINE H.
VÉDRINE Formand Formand 2)   EFT C 317 af 15.10.1998, s. 7.
 3)   EFT C 101 af 12.4.1999, s. 64.
 4)   EFT C 189 af 6.7.1999, s. 7.
 5)   Europa-Parlamentets udtalelse af  

 15.4.1999 (EFT C 219 af 30.7.1999, s.  415), bekræftet den 27.10.1999,  

 Rådets fælles holdning af 29.11.1999 (EFT C 26 af 28.1.2000, s.  

 1) og Europa-Parlamentets afgørelse af 11.4.2000 (endnu ikke  

 offentliggjort i EFT). Rådets afgørelse af 16.6.2000.
 6)   Europa-Parlamentets og Rådets  

 direktiv 2000/12/EF af 20. marts 2000 om adgang til at optage og udøve  

 virksomhed som kreditinstitut (EFT L 126 af 26.5.2000, s. 1). Direktivet er  

 ændret ved direktiv 2000/28/EF (se side 37 i denne EFT).
 7)   Rådets direktiv 93/6/EØF  

 af 15. marts 1993 om kravene til investeringsselskabers og kreditinstitutters  

 kapitalgrundlag (EFT L 141 af 11.6.1993, s. 1). Direktivet er senest  

 ændret ved direktiv 98/33/EF (EFT L 204 af 21.7.1998, s. 29).
 8)   Rådets  

 direktiv 91/308/EØF af 10. juni 1991 om forebyggende foranstaltninger  

 mod anvendelse af det finansielle system til hvidvaskning af penge (EFT L 166  

 af 28.6.1991, s. 77).
Bilag 2 Lovforslaget sammenholdt med gældende lov Gældende formulering Lovforslaget § 37 I lov nr. 375 af 22. maj 1996 om sparevirksomheder og udstedere af  

 forudbetalte betalingskort, som ændret ved § 8 i lov nr. 1327 af 20.  

 december 2000, foretages følgende ændringer:
 1. Lovens titel affattes således:
»Lov om sparevirksomheder« Lov om sparevirksomheder og udstedere af forudbetalte  

 betalingskort 2. § 2 og kapitel 3 ophæves.
 § 2 Ved udstedere af forudbetalte betalingskort forstås  

 i denne lov foretagender, hvis virksomhed består i at modtage midler,  

 der skal tilbagebetales, fra offentligheden eller en videre kreds, og hvor  

 tilbagebetalingen sker ved, at indehaveren af det forudbetalte betalingskort  

 kan anvende dette som betaling hos en bredere kreds af leverandører af  

 varer eller tjenesteydelser.
 Stk. 2 Udstedere af forudbetalte betalingskort, der  

 ikke er pengeinstitutter, skal være aktieselskaber.
Stk. 3. Der må ikke udstedes forudbetalte  

 betalingskort med en højere værdi end 1.000 kr.
Ved genopladning  

 af et kort må den samlede værdi på et kort inklusive  

 restbeløbet ikke overstige 1.200 kr.
 Stk. 4. Loven finder ikke anvendelse på  

 udstedere, der kun udsteder forudbetalte betalingskort med et pålydende  

 på 500 kr. eller mindre, og såfremt det samlede pålydende  

 beløb på de kort, som udstederen har i cirkulation, er mindre  

 end 1 mio. kr. pr. seneste 31. december.
Kapitel 3 Udstedere af forudbetalte betalingskort § 8. Kortudstedere, der ikke er pengeinstitutter, skal have en  

 aktiekapital på mindst 20 mio. kr.
 Stk. 2 Kortudstedere med et samlet pålydende  

 på mere end 200 mio. kr. på forudbetalte kort, der er i  

 cirkulation pr. seneste 31. december, skal have en aktiekapital på  

 mindst 40 mio. kr.
§ 9. For kortudstedere, der ikke er pengeinstitutter, skal  

 Finanstilsynet give tilladelse, jf. § 3, stk. 1, og skal herunder  

 fastsætte nærmere regler om 1)	stiftelse 2)	tilladelse til at udøve virksomhed som kortudsteder, herunder  

 hvilken afledt virksomhed kortudsteder kan udøve, 3)	minimumsolvens, 4)	midlernes anbringelse, 5)	indsendelse af oplysninger til Finanstilsynet, 6)	revisionserklæringer og 7)	systemrevision § 10. Reglerne i lov om banker og sparekasser m.v. om  

 inddragelse og nægtelse af tilladelse samt om opløsning finder  

 med de fornødne tillempelser anvendelse på kortudstedere  

 omfattet af denne lov.
 3. § 3, stk. 1, affattes således:
 § 3. Sparevirksomheder og udstedere af forudbetalte  

 betalingskort, der ikke er pengeinstitutter, skal have tilladelse af  

 Finanstilsynet til at drive virksomhed.
 »§ 3. Sparevirksomheder, der ikke er pengeinstitutter, skal  

 have tilladelse af Finanstilsynet til at drive virksomhed.«.
 4. § 14, stk. 1, affattes således:
 § 14. Overtrædelse af bestemmelserne i § 2,  

 stk. 3, § 3, stk. 1, og § 4, stk. 2, straffes med bøde  

 eller hæfte, for så vidt højere straf ikke er forskyldt  

 efter straffeloven.
 »§ 14. Overtrædelse af bestemmelserne i § 2,  

 stk. 3 og § 4, stk. 2, straffes med bøde eller  

 fængsel indtil 4 måneder, for så vidt højere straf  

 ikke er forskyldt efter straffeloven.«.
§ 38 I lov nr. 414 af 31. maj 2000 om visse betalingsmidler  

 foretages følgende ændring:
§ 1 1. § 1, stk. 3, nr. 1, affattes  

 således:
1)	forudbetalte betalingskort, jf. § 2 i lov om sparevirksomheder og  

 udstedere af forudbetalte betalingskort, eller »1)	elektroniske penge, jf. § 1, stk. 3, i lov om udstedere  

 af elektroniske penge, eller«.
 1)   Loven gennemfører  

 Europa-Parlamentets og Rådets direktiv 2000/46/EF af 18. september 2000  

 om adgang til at optage og udøve virksomhed som udsteder af  

 elektroniske penge og tilsyn med en sådan virksomhed (EF-Tidende 2000, L 275 s. 39).
