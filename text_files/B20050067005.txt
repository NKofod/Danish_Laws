Bekendtgørelse om uddannelsen til beklædningshåndværker I medfør af § 4, stk. 2, i lov om  

 erhvervsuddannelser, jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som:
 1)  

 	  

 Beklædningshåndværker.
 2)  

 	  

 Tekstil- og  

 Beklædningsassistent (1. trin).
Uddannelsens mål § 2.  

  

 Den  

 uddannede beklædningshåndværker kan indgå i processen fra design til færdigt  

 produkt, har forståelse for det krævede kvalitetsniveau og effektivitet samt  

 kan samarbejde i projektteams om produktudvikling og produktion.  

 Beklædningshåndværkeren kan selvstændigt modeludvikle, opsy samt produktions-  

 og kvalitetsbeskrive hele kollektioner inden for det valgte produktspeciale,  

 herunder medvirke til metodeforenklinger og udføre arbejdsinstruktioner.  

 Beklædningshåndværkeren kan identificere de enkelte mønsterdele, betjene  

 områdets værktøjer og maskiner samt kæde arbejdet mellem design,  

 modeludvikling  

 og produktionsmodning sammen.
Stk. 2.  

  

 Beklædningshåndværkeren har indsigt i og forståelse for fagets teknologiske  

 muligheder og anvendelser, herunder generel brug af it-værktøjer.  

 Beklædningshåndværkeren er i stand til at indgå i et teamarbejde og kan  

 arbejde  

 fleksibelt, kreativt og ressourcebevidst, under hensyntagen til miljømæssige  

 forhold.
Beklædningshåndværkeren kan anvende uddannelsen i internationale  

 sammenhænge.
Stk. 3.  

  

 Den uddannede  

 tekstil- og beklædningsassistent kan selvstændigt varetage generelle  

 syoperationer i forbindelse med produktionssyning og kan betjene de gængse  

 maskintyper.
Tekstil- og beklædningsassistenten har gennem uddannelsen opnået  

 kompetencer i metodeforenkling, har forståelse for det krævede  

 kvalitetsniveau  

 og kan udvise effektivitet og samarbejde i forhold til praktikuddannelsen på  

 trin 1.
Kapitel 2 Uddannelsens varighed og struktur m.v.
 § 3.  

  

 Uddannelsen  

 er henført til den erhvervsfaglige fællesindgang for Service og indgår i  

 uddannelsesfamilie 1: Stil og design.
 Stk. 2.  

  

 Det faglige  

 udvalg for uddannelsen er Det Faglige Udvalg for Beklædning.
 § 4.  

  

 Uddannelsen beklædningshåndværker varer minimum 2 år og 8 måneder og  

 maksimalt  

 3 år og 2 måneder, jf. dog  

 §§ 7-9.
 Stk. 2.  

  

 Trin 1 til  

 tekstil- og beklædningsassistent varer minimum 1 år og 8 måneder og maksimalt  

 2  

 år og 2 måneder, jf. dog §§ 7-9.
Stk. 3.  

  

 Uddannelsen  

 beklædningshåndværker, jf. stk. 1, omfatter et obligatorisk grundforløb på 20  

 uger, jf. bekendtgørelse om grundforløb (grundforløbsbekendtgørelsen), og et  

 hovedforløb, der omfatter praktikuddannelse og 30 ugers obligatorisk  

 skoleundervisning.
Eleven kan indlede uddannelsen på skole med et grundforløb  

 eller i en praktikvirksomhed.
Stk. 4.  

  

 Trin 1, jf.  

 stk. 2, omfatter et obligatorisk grundforløb på 20 uger, jf.  

 grundforløbsbekendtgørelsen, og et hovedforløb, der omfatter  

 praktikuddannelse  

 og 20 ugers obligatorisk skoleundervisning.
Eleven kan indlede uddannelsen på  

 skole med et grundforløb eller i en praktikvirksomhed.
 Stk. 5.  

  

 Den  

 obligatoriske skoleundervisning i hovedforløbet omfatter grundfag, områdefag  

 og  

 valgfag samt valgfri specialefag, der eventuelt kan etableres som særlige  

 skoleperioder.
Stk. 6.  

  

 I  

 grundforløbet har eleven mulighed for valgfri undervisning, jf.  

 grundforløbsbekendtgørelsen.
Hovedforløbet kan suppleres med valgfri  

 undervisning (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 24, stk. 4.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen efter  

 reglerne  

 i hovedbekendtgørelsen, jf. dog §§ 7-9.
Adgangsbegrænsning § 6.  

  

 Der  

 er fastsat adgangsbegrænsning for elever uden uddannelsesaftale i henhold til  

 erhvervsuddannelseslovens § 9, stk. 1. Reglerne i hovedbekendtgørelsen finder  

 anvendelse.
Særlige forløb og godskrivning § 7.  

  

 For  

 personer med relevante forudsætninger på baggrund af tidligere beskæftigelse  

 eller uddannelsen kan skolen efter samråd med det faglige udvalg  

 tilrettelægge  

 et særligt uddannelsesforløb bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4.
§ 8.  

  

 Skolen kan efter samråd med det faglige  

 udvalg oprette et supplerende kursus efter hovedbekendtgørelsen.
Kurset kan  

 omfatte et forløb på indtil 2 uger, der har til formål, at der kan ske en  

 vurdering af elevens kompetencer med henblik på afgørelse om eventuel  

 godskrivning.
For elever med uddannelsesaftale er det supplerende kursus  

 omfattet af uddannelsesaftalen.
 § 9.  

  

 Elever kan i øvrigt fritages for dele af uddannelsen, jf.  

 hovedbekendtgørelsen  

 og vejledningen til bekendtgørelsen.
Kapitel 3 Skoleundervisningen § 10.  

  

 Grundforløbet  

 omfatter følgende områdefag, der er særlige for hovedforløbet, og som varer i  

 alt 8 uger:
1)  

 	  

 Modelkonstruktion 1 Niveau: begynder Målet er, at eleven  

 kan udføre enkle konstruktioner og modeludviklinger ud fra udarbejdet  

 måltagning eller måleskema.
2)  

 	  

 Produktfremstilling 1 Niveau: begynder Målet er, at eleven  

 har begyndende færdigheder i planlægning og fremstilling af produkter inden  

 for  

 selvvalgt område.
3)  

 	  

 Maskinbetjening,  

 produktion og logistik  

 1 Niveau: begynder Målet er, at:
a)  

 	  

 eleven kan betjene og  

 vedligeholde de mest anvendte maskintyper, anvende simple syteknikker samt  

 planlægge og fremstille mindst et produkt, og b)  

 	  

 eleven har kendskab  

 til forskellige metoder for logistik og kvalitetskontrol og kan redegøre for  

 økonomiske, planlægnings- og miljømæssige fordele og ulemper.
4)  

 	  

 Tegning og  

 konstruktion Niveau: begynder Målet er, at:
a)  

 	  

 eleven kan udføre  

 grundkonstruktioner ud fra forskellige arbejdstegninger samt anvende de i  

 uddannelsen forekommende beregnings- og målemetoder, og b)  

 	  

 eleven kan udføre  

 arbejds- og modeltegning efter fagrelevante grundprincipper og rette  

 terminologi.
5)  

 	  

 Grundfaget:  

 Informationsteknologi Niveau: F, 1 uge.
6)  

 	  

 Grundfaget: Engelsk Niveau: F, 1 uge.
 Stk. 2.  

  

 De i stk. 1, nr.  

 5 og 6, nævnte fag afsluttes i hovedforløbet.
 § 11.  

  

 Undervisningen i hovedforløbet omfatter følgende grundfag, jf. bekendtgørelse  

 om grundfag (grundfagsbekendtgørelsen). Grundfagene varer i alt 4,5 uger, dog  

 3,5 uger for trin 1, jf. vejledningen til bekendtgørelsen:
 1)  

 	  

 Engelsk (niveau F) 1  

 uge.
 2)  

 	  

 Informationsteknologi  

 (niveau F) 1 uge.
 3)  

 	  

 Iværksætteri og  

 innovation (niveau F).
 4)  

 	  

 Samfundsfag (niveau  

 F).
 Stk. 2.  

  

 De i  

 stk. 1, nr. 1 og 2, nævnte grundfag påbegyndes i grundforløbet.
§ 12.  

  

 Undervisningen i områdefag og valgfrie specialefag i hovedforløbet har som  

 mål  

 at sætte eleven i stand til, under vejledning og på en sikkerhedsmæssig  

 forsvarlig måde, at planlægge, igangsætte, gennemføre og afslutte en given  

 produktmodning og produktion.
Desuden skal eleven være i stand til, under  

 vejledning, at udvælge materialer, udarbejde den nødvendige  

 produktdokumentation samt klargøre og anvende det til produktionen korrekte  

 håndværktøj og produktionsudstyr.
§ 13.  

  

 Undervisningen i hovedforløbet omfatter følgende områdefag.
Undervisningen  

 varer i alt 11,5 uger, dog 10,5 uger for trin 1, jf. vejledningen til  

 bekendtgørelsen:
1)  

 	  

 Materialekendskab 1 Niveau: begynder Målet er, at:
a)  

 	  

 eleven har kendskab  

 til materialernes egenskaber og behandlingsmuligheder og kan foretage  

 materialevalg ud fra relevante informationer om tekniske, miljø- og  

 arbejdsmæssige samt økonomiske faktorer, og b)  

 	  

 eleven kan redegøre  

 for relevante materialers forædling, bearbejdningsevne og muligheder.
2)  

 	  

 Modelkonstruktion 2 Niveau: rutine Måler er, at:
a)  

 	  

 eleven kan anvende  

 måltagning eller måleskema, udføre grundkonstruktioner og foretage  

 modeludvikling og tilretning, og b)  

 	  

 eleven kan fremstille  

 produktionsfærdige mønstre og udføre arbejdstegninger.
3)  

 	  

 Produktudvikling og  

 kalkulation 1 Niveau: begynder Målet er, at:
a)  

 	  

 eleven kan arbejde  

 med tegneteknikker til produktpræsentation og kan vælge og anvende værktøjer,  

 programmer og materialer i forbindelse med planlægning og fremstilling af et  

 beklædningsprodukt, og b)  

 	  

 eleven har kendskab  

 til kollektionsopbygning, herunder materialekalkulation samt udarbejdelse af  

 priskalkulation til et planlagt produkt.
4)  

 	  

 Produktfremstilling 2 Niveau: rutine Målet er, at:
a)  

 	  

 eleven har kendskab  

 til principper for fremstilling af forskellige produkttyper og kan afprøve  

 metoder og teknikker ved hjælp af delemner, og b)  

 	  

 eleven kan foretage  

 valg af metoder og teknikker og kan fremstille forholdsvis simple produkter.
5)  

 	  

 Dokumentation,  

 kvalitet og kommunikation 1 Niveau: begynder Målet er, at eleven  

 har forståelse af og kan udføre teknisk tegning og kan definere  

 kvalitetskrav-  

 og tolerancer på produkter og processer samt har kendskab til  

 kvalitetskontrol,  

 herunder den skriftlige og mundtlige kommunikation i forbindelse med  

 produktmodning  

 og produktion.
6)  

 	  

 Design, stil og mode  

 1 Niveau: begynder Målet er, at eleven  

 har kendskab til relevante designbegreber inden for tekstilindustrien og har  

 forståelse af betydningen for farver og materialer i et godt  

 beklædningsdesign  

 og kan opsøge og anvende inspiration ved oplæg inden for branchen.
7)  

 	  

 Maskinbetjening,  

 produktion og logistik 2 Niveau: rutine Målet er, at:
a)  

 	  

 eleven kan anvende og  

 vedligeholde de mest anvendte maskintyper, kan planlægge og fremstille  

 produkter og anvende metoder og syteknikker til et produktionsforløb, og b)  

 	  

 eleven kan redegøre  

 for logistik ved planlægning og produktion, herunder økonomiske og  

 miljømæssige  

 fordele og ulemper.
8)  

 	  

 Teknisk sprog Niveau: begynder Målet er, at eleven  

 kan læse og forstå branchens mest anvendte fagudtryk på engelsk, og kan  

 anvende  

 teknisk engelsk kommunikativt.
 § 14.  

  

 Undervisningen i hovedforløbet omfatter desuden valgfri specialefag, der  

 varer  

 12 uger, dog 5 uger for trin 1. Den sidste uge i begge trin anvendes til  

 eksamensprojekt jf. § 20.
Stk. 2.  

  

 Den valgfri  

 undervisning skal i uddannelsens trin 1 sikre et bredt fagligt grundlag og  

 styrke elevens muligheder for gennem et personligt valg at kunne præge  

 uddannelsen og underbygge praktikundervisningen.
I uddannelsens trin 2 vil et  

 målrettet valg af specialefag sammenholdt med praktikvirksomhedens  

 produktionsform og produkter understøtte elevens eget ønske om en  

 produktspecifik uddannelse inden for beklædningsbranchen.
 Stk. 3.  

  

 Eleven og  

 virksomheden vælger specialefag efter anvisningerne i vejledningen til  

 bekendtgørelsen, jf. hovedbekendtgørelsen.
 Stk. 4.  

  

 Skolen  

 fastsætter en frist for valg og omvalg af specialefag, jf.  

 hovedbekendtgørelsen.
§ 15.  

  

 Undervisningen  

 i hovedforløbet omfatter endvidere valgfag.
Undervisningen følger reglerne  

 for  

 valgfag, jf. hovedbekendtgørelsen.
 Stk. 2.  

  

 Valgfag  

 varer i alt 2 uger, dog 1 uge for trin 1.
Praktikuddannelsen § 16.  

  

 Praktikuddannelsen  

 skal tilrettelægges således, at eleven opnår rutine og udvikler færdigheder  

 for  

 både de almene og de fagligt erhvervsrettede kompetenceområder.
 Stk. 2.  

  

 Målet for  

 praktikuddannelsen i trin 2 er, at:
 1)  

 	  

 Eleven skal på  

 avanceret niveau kunne fremstille produkter, herunder anvendelse af  

 it-systemer  

 og styringer i forbindelse med produktudvikling, planlægning og produktion  

 inden for de valgte specialefag.
 2)  

 	  

 Eleven skal på  

 rutineniveau kunne anvende de mest benyttede maskintyper inden for de  

 produkttyper, som indgår i de valgte specialefag.
 3)  

 	  

 Eleven skal på  

 rutineniveau kunne anvende rationelle forarbejdningsmetoder, som indgår i de  

 valgte specialefag.
 4)  

 	  

 Eleven skal desuden  

 have kendskab til materialers egnethed, pris- og materialekalkulationer,  

 generelle sikkerhedsbestemmelser og virksomhedens generelle samarbejdsformer.
 Stk. 3.  

  

 Målet med  

 praktikuddannelsens trin 1 er, at:
 1)  

 	  

 Eleven skal på  

 rutineniveau kunne medvirke i virksomhedens produktionsforløb ved udvikling  

 og  

 fremstilling af virksomhedens produkter og betjening af relevante maskiner og  

 udstyr.
 2)  

 	  

 Eleven skal på  

 rutineniveau kunne udarbejde produktions- og kvalitetsbeskrivelser og have  

 indsigt i materialers egnethed.
 3)  

 	  

 Eleven skal have  

 kendskab til materialeforbrug og modeludvikling.
 4)  

 	  

 Eleven skal have  

 kendskab til kalkulation af materialeforbrug og øvrige omkostninger,  

 generelle  

 sikkerhedsbestemmelser og virksomhedens generelle samarbejdsformer samt  

 kundebetjening.
 Uddannelsesbog m.v.
 § 17.  

  

 Efter reglerne i hovedbekendtgørelsen udsteder skolen skolevejledning efter  

 de  

 enkelte skoleophold, og praktikvirksomheden udsteder praktikerklæringer efter  

 de enkelte praktikperioder.
 Stk. 2.  

  

 Skolevejledninger  

 og praktikerklæringer indgår i elevens uddannelsesbog efter reglerne i  

 hovedbekendtgørelsen.
Kapitel 4 Karaktergivning § 18.  

  

 Bekendtgørelsen  

 om karakterskala anvendes. 13-skalaen anvendes, jf. dog stk. 2.
 Stk. 2.  

  

 Ved valgfri  

 specialefag, der er fælles for arbejdsmarkedsuddannelser og  

 erhvervsuddannelser, kan anvendes andre betegnelser, hvis det fremgår af de  

 nærmere retningslinier for faget.
Skolens bedømmelse § 19.  

  

 Bedømmelse  

 af grundfag og valgfag følger reglerne om disse fag.
 Stk. 2.  

  

 Ved en  

 skoleperiodes afslutning giver skolen karakterer for de fag, som  

 undervisningen  

 har omfattet efter reglerne om skolevejledning i hovedbekendtgørelsen.
 Stk. 3.  

  

 Ved  

 afslutningen af et områdefag eller specialefag gives en afsluttende  

 standpunktskarakter.
 Afsluttende prøver m.v.
§ 20.  

  

 I  

 den sidste skoleperiode på hvert trin i uddannelsen afholder skolen som led i  

 undervisningen en afsluttende eksamen, der samtidig udgør en svendeprøve.  

 Eksamen i hvert trin består af et kursus- og et projektarbejde, der omfatter  

 fagene i det gennemførte trin i uddannelsen.
Eksamen indeholder en praktisk  

 opgave og en skriftlig rapport samt en mundtlig fremlæggelse af  

 kursusarbejdet  

 og projektarbejdet.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Det  

 projektarbejde og den fremlæggelse, der er nævnt i stk. 1, varer i alt 1  

 uge.
 Stk. 4.  

  

 Opgavebesvarelserne bedømmes af elevens lærer (eksaminator) og to censorer  

 udpeget af det faglige udvalg.
 § 21.  

  

 Kursusarbejdet skal indeholde både områdefag og specialefag inden for de  

 gennemførte valgfri specialefag i forhold til det afsluttende trin i  

 uddannelsen.
 Stk. 2.  

  

 Projektarbejdet består af fremstilling af et produkt med udgangspunkt i  

 elevens  

 praktikuddannelse og de gennemførte valgfri specialefag samt en rapport med  

 konklusion på sammenhæng mellem kursusarbejdet og projektarbejdet.
 Stk. 3.  

  

 Den  

 mundtlige fremlæggelse består af en dialog mellem eleven og læreren  

 (eksaminator) om kursusarbejdets og projektarbejdets løsning.
 § 22.  

  

 Bedømmelsen omfatter en helhedsvurdering af eksamenens 3 dele, jf. § 20,  

 stk. 1.
Sygeeksamen og ny eksamen § 23.  

  

 Sygeeksamen og ny eksamen (omprøve) følger reglerne i bekendtgørelse om  

 prøver  

 og eksamen på erhvervsrettede uddannelser (eksamensbekendtgørelsen).
Skolebevis og afsluttende praktikerklæring § 24.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2.  

  

 Følgende  

 betingelser skal være opfyldt, for at der kan udstedes skolebevis:
1)  

 	  

 Eleven skal have  

 opnået mindst karakteren 6,0 som gennemsnit af alle afsluttende karakterer i  

 grund-, område- og specialefag på hovedforløbet.
Valgfri specialefag, der  

 ikke  

 bedømmes efter 13-skalaen, skal være gennemført.
 2)  

 	  

 For elever på trin 1  

 og trin 2 skal den i §§ 20-21 omtalte eksamen (svendeprøve) være bestået med  

 mindst karakteren 6.
 Stk. 3.  

  

 Hvis  

 betingelserne for udstedelse af skolebevis ikke er opfyldt, udstedes en  

 skolevejledning.
 § 25.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet, jf. hovedbekendtgørelsen.
Uddannelsesbevis § 26.  

  

 Ved  

 uddannelsens afslutning udsteder det faglige udvalg et uddannelsesbevis til  

 eleven som dokumentation for, at eleven har opnået kompetence inden for  

 uddannelsen, jf. § 1.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen, når skolebevis er udstedt, jf.  

 § 24, og afsluttende praktikerklæring for praktikuddannelsen er udstedt,  

 jf. § 25.
Kapitel 5 Ikrafttrædelses- og overgangsbestemmelser § 27.  

  

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig  

 ophæves bekendtgørelse nr. 1240 af 18. december 2000 om uddannelsen til  

 beklædningshåndværker, jf. dog stk. 3.
 Stk. 3.  

  

 Elever, der  

 på ikrafttrædelsestidspunktet er begyndt på 1. skoleperiode på hovedforløbet,  

 gennemfører uddannelsen efter de tidligere regler.
 Stk. 4. Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter tidligere  

 regler.
