Udtalt at vintervedligeholdelseslovens og vejbidragslovens  

 bestemmelser om, at jernbaner kan give afkald på benyttelse af beliggenhed  

 ved vej, kun finder anvendelse på arealer til dirftsmæssige formål.
Hvor  

 arealet anvendes til have, kan der ikke gives afkald.
 I brev af 7. maj 1986 har teknisk forvaltning anmodet ministeriet om en  

 udtalelse vedrørende bestemmelsen i § 6, stk. 3, i lov om  

 vintervedligeholdelse og renholdelse af veje.
 Henvendelsen er foranlediget af, at DSB under henvisning til nævnte  

 bestemmelse har givet afkald på at bruge sin beliggenhed ved den offentlige  

 vej S-vej ud for nr. 43-45. DSB ønsker herefter, at kommunen overtager  

 snerydningen m.v. af det fortov, der er beliggende uden for DSBs arealer på  

 denne del af vejen.
 Dette har kommunen afvist, men DSB har fastholdt, at de med hjemmel i  

 nævnte bestemmelse kan give et sådant afkald med den retsvirkning, at  

 kommunen skal overtage vintervedligeholdelsen af den pågældende  

 fortovsstrækning.
Det fremgår af sagen, at det areal, der er beliggende ud for den  

 omhandlede vejstrækning, anvendes som haveareal, medens de nærliggende  

 ejendomme består af rækkehuse med adgang til S-vej.
Adgangen til DSB's  

 arealer sker i krydset mellem S-vej/V-vej med overkørselsmulighed til begge  

 veje.
 Det fremgår af forarbejderne til den omhandlede bestemmelse i  

 vintervedligeholdelseslovens § 6, stk. 3, samt forarbejderne til den  

 tilsvarende bestemmelse i vejbidragslovens § 8, at hensigten med bestemmelsen  

 er at give jernbaneselskaber m.v. mulighed for at give afkald på at benytte  

 et anlæg med beliggenhed ved vej i tilfælde, hvor der kan opstå tvivl om,  

 hvorvidt banearealet vil kunne benyttes til ikke-banemæssige formål, f.eks.  

 hvor der kan være tvivl om, hvorvidt et skråningsareal kan benyttes til  

 ikke-driftsmæssige formål, f.eks. bazarbebyggelse.
På denne baggrund er ministeriet af den opfattelse, at  

 undtagelsesbestemmelsen i lovens P 6, stk. 3, ikke finder anvendelse, hvor et  

 areal kan anvendes til ikke-driftsmæssige formål med adgang til vejen.
I  

 sådanne tilfælde må ejere af jernbanearealer m.v. sidestilles med ejerne af  

 de omliggende arealer.
 I det foreliggende tilfælde, hvor arealet ved vejen anvendes til  

 ikke-driftsmæssige formål, nemlig til haveareal, kan DSB således ikke give  

 afkald på sin beliggenhed ved vejen med den retsvirkning, at DSB frigøres for  

 vintervedligeholdelsespligten til S-vej.
 Offentliggjort i VEJLOVE udgivet af DAFOLO.
