§ 1.  Uddannelsen på Dansk Sløjdlærerskole og Askov  

 Sløjdlærerskole har til formål at kvalificere lærere til at undervise i faget  

 sløjd og dermed beslægtede aktivitetsområder i folkeskolen.
De to skoler  

 etablerer endvidere efteruddannelse samt videregående uddannelse i faget med  

 henblik på undervisningen i aften- og ungdomsskolen samt på seminarierne.
I.
Uddannelsens omfang og varighed.
 § 2.  Uddannelsen i sløjd omfatter alternativt:
a.
Et årskursus af to semestres varighed, der omfatter træsløjd og  

 metalsløjd som integrerede fagområder.
Undervisningstimetallet udgør det  

 dobbelte af det til enhver tid for liniefag i læreruddannelsen gældende.
Der  

 kan hertil lægges vejledningstimer efter nærmere herom fastsatte regler.
b.
Et kursus i træsløjd og et kursus i metalsløjd, begge af eet semesters  

 varighed og begge med samme undervisningstimetal som det til enhver tid for  

 liniefag i læreruddannelsen gældende.
Der kan hertil lægges vejledningstimer  

 efter nærmere herom fastsatte regler.
 Stk. 2.  Ud over de i stk. 1 nævnte timetal tillægges  

 der kursusformen a. indtil 36 timer og kursusformen b. indtil 18 timer til  

 fagmetodik.
 § 3.  Ud over de i § 2 nævnte kursus kan der oprettes:
a.
Videregående og supplerende kursus for folkeskolelærere i sløjd,  

 herunder kursus, der kvalificerer til undervisning i aften- og ungdomsskolen,  

 og som bygger på linieuddannelsen på seminarierne eller på den i § 2  

 omhandlede uddannelse.
b.
Videregående kursus, der kvalificerer til undervisning på seminarieplan  

 og på videregående og supplerende kursus for folkeskolelærere i sløjd.
c.
Selvstændige kursus inden for beslægtede aktivitetsområder.
 § 4.  Kursus i henhold til § 3 kan af  

 sløjdlærerskolerne placeres på steder i landet, hvor behov og  

 tilfredsstillende praktiske forhold er til stede.
II.
Optagelsesbetingelser.
 § 5.  Adgang til optagelse på skolerne har:
 1. Ansøgere, der har bestået eller forbereder sig til  

 lærereksamen.
 2. Ansøgere, der har bestået faglærereksamen i et  

 hovedfag.
 3. Ansøgere, der er dimitteret fra eller uddanner sig  

 ved Den frie lærerskole i Ollerup.
 4. Ansøgere, der har uddannet sig til pædagogisk  

 virksomhed inden for socialpædagogiske dag- og døgninstitutioner for børn og  

 unge.
 Stk. 2.  Når særlige forhold taler derfor, kan  

 direktoratet for folkeskolen og seminarierne godkende optagelse af ansøgere,  

 der ikke omfattes af stk. 1.
III.
Undervisningen.
§ 6.  Undervisningen i henhold til § 2 tilrettelægges  

 i overensstemmelse med de for liniefagene træsløjd og metalsløjd i  

 uddannelsen af lærere til folkeskolen gældende bestemmelser.
Undervisningen  

 efter § 2 a skal herudover tilgodese det helhedssyn, der ligger i  

 retningslinierne for faget sløjd i folkeskolen.
 § 7.  For kursus i henhold til § 3 udarbejder skolerne  

 særlige undervisningsplaner.
§ 8.  Skolerne fører mødelister over samtlige  

 kursusdeltageres fremmøde.
Mødelisterne underskrives af kursuslæreren.
IV.
Afslutning af kursus, beviser m.v.
 § 9.  Kursus i henhold til § 2 afsluttes med eksamen  

 efter de for liniefagene træsløjd og metalsløjd i læreruddannelsen fastsatte  

 bestemmelser.
 Stk. 2.  Eksamensresultatet indføres i en af  

 direktoratet autoriseret protokol, der underskrives af eksaminator og censor.
 Stk. 3.  Til dem, der har bestået eksamen, udsteder  

 forstanderen bevis herfor på blanketter, der udfærdiges af direktoratet for  

 folkeskolen og seminarierne.
§ 10.  Bevis for gennemførelsen af kursus i henhold  

 til § 3 udstedes på grundlag af de i § 8 nævnte mødelister.
Beviset udstedes  

 af forstanderen på blanketter, der udfærdiges af direktoratet.
V.
Vikarhjælp m.v. til kursisterne.
 § 11.  Til kursisterne kan der ydes vikarhjælp m.v. i  

 overensstemmelse med bestemmelserne i §§ 22-25 i lov nr. 235 af 8. juni 1966  

 om uddannelse af lærere til folkeskolen.
 Stk. 2.  Beregning og udbetaling af vikarhjælp m.v. sker  

 ved skolernes forstandere.
VI.
Ikrafttræden m.v.
 § 12.  Bekendtgørelsen har virkning fra den 1. august  

 1973.
 Stk. 2.  Bekendtgørelse nr. 340 af 19. december 1953 om  

 provinslærerkursus i sløjd, bekendtgørelse nr. 35 af 17. februar 1958 om  

 sløjdlæreruddannelse på de anerkendte sløjdlærerskoler, Dansk sløjdlærerskole  

 og Askov sløjdskole og cirkulære nr. 151 af 20. juni 1961 om provinsårskursus  

 i metalsløjd ophæves.
 Stk. 3.  Kursister, der ved sløjdlærerskolerne forud for  

 bekendtgørelsens ikrafttræden har bestået en eksamen, der er godkendt af  

 direktoratet for folkeskolen og seminarierne, og som opfylder kravene efter §  

 9, jfr. §§ 2 og 6, anses for at have bestået denne eksamen efter  

 bekendtgørelsen.
 Undervisningsministeriet, den 27. august  

 1973.
Knud Heinesen /J.
Munck-Hansen.
