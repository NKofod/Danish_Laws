Skrivelse  

 om nedsættelse af aldersgrænse fra 15 år til 12 år for dispensation til at  

 anbringe børn og unge i sikret afdeling.
Ny bekendtgørelse (Til samtlige kommuner m.fl.) Socialministeriet har i dag udsendt en ny bekendtgørelse,  

 hvorefter aldersgrænsen for, hvornår et barn eller en unge kan anbringes i  

 sikret afdeling uden dispensation, nedsættes fra 15 år til 12 år fra den 1.  

 juli 2004.
Baggrunden er, at der at der har været sager, hvor selv meget  

 unge har begået grov kriminalitet.
I den forbindelse gør Socialministeriet  

 opmærksom på, at en anbringelse i lukket regi kan være et nødvendigt redskab  

 for at fastholde også de meget unge som et led i en langsigtet plan for at få  

 dem på rette spor.
 Hvis kommunen finder, at det er absolut påkrævet at anbringe den  

 unge uden for hjemmet, og det er formålsløst at anbringe den unge i et åbent  

 tilbud, da han/hun vil forlade anbringelsesstedet ved først givne, kan det  

 vise  

 sig nødvendigt med en kortere anbringelse i en sikret afdeling.
 Det er væsentligt, at kommunen - ikke mindst når det drejer sig  

 om de helt unge - har fokus på en omhyggelig udredning af den unges  

 problemer,  

 herunder psykiske forhold.
 Den valgte sikrede afdeling skal selvfølgelig være gearet til at  

 kunne modtage den helt unge, således at opholdet bliver til støtte for den  

 unge  

 og ikke giver anledning til en yderligere kriminalisering.
Socialministeriet, den 27. maj 2004 Peter Uldall Bilag 1 Bekendtgørelse om ændring af bekendtgørelse om  

 magtanvendelse m.v. i døgninstitutioner for børn og unge og i opholdssteder  

 for  

 børn og unge for flere end 4 personer § 1 I bekendtgørelse nr. 620 af 21. juni 2001 om  

 magtanvendelse m.v. i døgninstitutioner for børn og unge og i opholdssteder  

 for  

 børn og unge for flere end 4 personer, som ændret ved bekendtgørelse nr. 992  

 af  

 4. december 2001, foretages følgende ændring:
 1.  

  

 I  

  

 § 5, stk. 1,  

  

 ændres »15 år« til:  

 »12 år«.
§ 2 Bekendtgørelsen træder i kraft den 1. juli 2004.
