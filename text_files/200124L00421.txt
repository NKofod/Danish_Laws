Betænkning afgivet af Retsudvalget den  

 21. maj 2002 Betænkning over Forslag til lov om ændring af  

 retsplejeloven (Forbedret vidnebeskyttelse) [af justitsministeren (Lene Espersen)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 5 møder.
Ekspertmøde Onsdag den 8. maj 2002 afholdt Retsudvalget et internt  

 ekspertmøde om lovforslaget.
Høring Lovforslaget blev samtidig med fremsættelsen sendt i  

 høring.
Den 13. marts og den 5. april 2002 sendte justitsministeren de  

 indkomne høringssvar til udvalget.
Den 23. april 2002 sendte  

 justitsministeren et høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra professor, dr.jur.
Eva Smith, Det  

 Retsvidenskabelige Institut A, Københavns Universitet.
 Justitsministeren har over for udvalget kommenteret den  

 skriftlige henvendelse.
Spørgsmål Udvalget har stillet 23 spørgsmål til  

 justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets, Socialistisk Folkepartis og Det  

 Radikale Venstres medlemmer af udvalget finder det principielt  

 betænkeligt at indføre muligheden for totalt anonyme vidner i  

 forhold til tiltalte.
Et sådant skridt bør som minimum fordre et  

 udtalt og dokumenteret behov.
Imidlertid har det ikke været muligt at  

 få dokumentation for, i hvilket omfang de eksisterende bestemmelser til  

 vidnebeskyttelse anvendes, endsige hvilke barrierer der måtte  

 være for anvendelsen heraf.
 S, SF og RV kan tilslutte sig de tilkendegivelser,  

 Retsudvalget har modtaget fra professor Eva Smith, og høringssvarene  

 fra Advokatrådet og Landsforeningen af Beskikkede Advokater.
S, SF og RV er bekymrede for afgrænsningen af  

 anvendelsesområdet, der beskrives som ganske særlige  

 tilfælde i sager om »grov og organiseret kriminalitet«.
I svaret  

 på spørgsmål 13 beskrives dog, at det også omfatter  

 sager om simpel vold (§ 244). Hermed bliver påstanden om, at  

 anvendelsesområdet med tiden vil udvide sig, bevist fra start, hvilket  

 må bekymre selv fortalere for anonyme vidner.
Politiforbundet skriver i  

 sit høringssvar, at anvendelsen »  i høj grad [må] have  

 undtagelsens karakter«.
Efter udvalgsbehandlingen står det klart, at  

 dette håb eller ønske ikke vil blive opfyldt.
 S, SF og RV mener, det ville have klædt regeringen,  

 om man havde lyttet til Politimesterforeningen og lavet en egentlig  

 afgrænsning, f.eks. i lighed med kriterierene for indgreb i  

 meddelelseshemmeligheden.
S, SF og RV finder det afgørende, at befolkningen  

 trygt kan udføre sin vidnepligt og dermed bidrage til et ordentligt og  

 trygt samfund.
Derfor har S, SF og RV også under Folketingets  

 behandling påpeget, at de vidner, som reelt har noget at frygte,  

 bør fritages frem for at skulle igennem hele systemet med de risici,  

 det indebærer.
Systemet skal ikke tage chancer på vidnets vegne  

 ved at foregive at kunne garantere anonymitet.
S, SF og RV ønsker derudover at påpege, at  

 dette lovforslag medfører yderligere opgaver for domstolene, som skal  

 tage særskilt stilling til ønsket om anonym vidneførelse.  

 Dette set i sammenhæng med regeringens øvrige lovforslag om  

 strafskærpelser (L118) og fangeflugt, udgang og aktindsigt (L140) og de  

 budgetterede drastiske nedskæringer over for domstolene giver grund til  

 skarp kritik af regeringens manglende ansvarlighed.
S, SF og RV har  

 søgt at få en tilkendegivelse fra regeringen om, hvorledes  

 regeringen vil imødegå problemstillingen, men uden held.
Man kan  

 ikke skære i bevillingerne og samtidig pålægge flere  

 opgaver, uden at det naturligvis får som konsekvens, at  

 sagsbehandlingstiderne ved domstolene bliver længere.
Dette er  

 regeringens ansvar, og S, SF og RV beklager, at regeringen endnu ikke har  

 vist rettidig omhu.
Enhedslistens medlem af udvalget kan ikke støtte  

 lovforslaget, fordi det er en trussel mod retssikkerheden.
Når den  

 tiltalte ikke kender vidnets identitet, kan han/hun ikke vurdere, om vidnet  

 eventuelt har egeninteresser i et forkert vidneudsagn.
Ydermere kan det  

 forekomme, jf. svar på spørgsmål 17, at forsvareren ej  

 heller er til stede under afhøring af vidnet.
Derfor vil Enhedslisten  

 til lovforslagets 2. behandling stille et ændringsforslag, som skal  

 sikre, at den tiltaltes forsvarer vil være til stede under  

 afhøring af anonyme vidner.
Enhedslisten har spurgt, hvor mange  

 »tilfældighedsvidner« der er blevet overfaldet inden for de sidste 5  

 år, og fået det svar (S 742), at der ikke foreligger statistisk  

 materiale til belysning heraf.
Partiet finder det besynderligt, at regeringen  

 foreslår en så væsentlig ændring uden at  

 undersøge, hvor mange sager det drejer sig om.
Med lovforslaget frygter partiet også, at der skabes  

 en forøget frygt i samfundet for at vidne, hvilket er meget uheldigt.  

 Denne frygt er nærmest ubegrundet ifølge professor Eva Smith,  

 jf.
L 139   bilag 3, idet det er så få vidner, som lider  

 overlast.
Enhedslisten tilslutter sig de øvrige tilkendegivelser,  

 Retsudvalget har modtaget fra Eva Smith, og høringssvarene fra  

 Advokatrådet og Landsforeningen af Beskikkede Advokater.
Enhedslisten mener, at der skal sættes ind over for  

 frygten for at vidne.
En kampagne mod vidneskrækken kunne bl.a.  

 bestå i at lade vidner vente i et særskilt lokale i retsbygningen  

 og at oplyse om den meget lille risiko, der er ved at vidne.
Dette  

 forudsætter ifølge Domstolsstyrelsen i modsætning til de  

 bebudede besparelser øgede bevillinger.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 139 Bilagsnr.
