Efter § 38, stk. 3 i Landbrugsministeriets bekendtgørelse om  

 refinansiering af realkreditlån m.v. i landbrugsejendomme bekendtgør  

 Hypotekbanken de kurser, der gælder for Hypotekbankens overtagelse af  

 obligationer og debitorforpligtelser på realkreditlån i forbindelse med  

 refinansiering.
Overtagelsen sker til kontantværdien.
I henhold til § 38,  

 stk. 4 fastsættes kursen på de i lovens § 6, stk. 1, nr. 3 nævnte særlige  

 obligationer (grønne obligationer) således, at den effektive rente svarer til  

 2/3 af den effektive rente på åbne fastforrentede 30-årige obligationsserier.
 I medfør heraf fastsættes:
 1. Kurstabeller.
 1.1. Kurserne fastsættes i følgende kurstabeller:
A.
Kurser for nominelt forrentede annuitetslån.
B.
Kurser for nominelt forrentede serielån.
C.
Kurser for indekslån.
 Der fastsættes både kurser og en indeksfaktor.
D.
Kurser for grønne obligationer.
 Der fastsættes både en pålydende rente og en kurs for nyudstedte  

 obligationer samt indfrielseskurser for cirkulerende obligationer.
 Kurserne fastsættes afrundet til hele tal efter de almindelige  

 afrundingsregler.
 1.2. Kurserne i tabel A og tabel B fastsættes under et for konvertible og  

 inkonvertible obligationsserier med pålydende rente 3,5 pct., 4,0 pct., 4,5  

 pct., 5,0 pct., 5,5 pct., 6,0 pct., 6,5 pct., 7,0 pct. og 8,0 pct.
 For obligationsserier med pålydende rente på 9 pct., 10 pct., 11 pct. og  

 12 pct. fastsættes kurser dels for konvertible, dels for inkonvertible  

 obligationer.
1.3. Der fastsættes ikke særskilte kurser for kontantlån.
Indfrielsesbeløb  

 beregnes på grundlag af kursen på de bagvedliggende obligationer.
1.4. Der fastsættes ikke særskilte kurser for rentetilpasningslån.  

 Indfrielsesbeløb beregnes ud fra kurserne i kurstabel A.
For  

 obligationsserier med pålydende rente på 9 pct. og derover anvendes tabellen  

 for inkonvertible obligationer.
 2. Udsendelse af kurstabeller.
 2.1. Beregning af kurser og udarbejdelse af tabeller foretages af  

 Realkreditrådet.
 2.2. Hypotekbanken offentliggør tabellerne i Statstidende.
 2.3. Kurstabeller offentliggøres senest den 7. i hver måned, jfr. dog pkt.  

 5, og er gældende i refinansieringssager, hvor begæring om  

 refinansieringstilbud indgives til realkreditinstitutterne og Dansk Landbrugs  

 Realkreditfond fra og med den 7. i måneden og indtil den 6. i den følgende  

 måned.
 2.4. Nye kurstabeller inden for en måned offentliggøres, hvis  

 gennemsnitskursen for de i pkt. 3.1., 3.2. eller 3.3. anførte  

 obligationsserier for hver enkelt af de sidste 3 børsdage forud for den 16. i  

 måneden er ændret mere end 3 point i forhold til den ved den ordinære  

 tabeludsendelse beregnede gennemsnitskurs (for de sidste 3 børsdage i den  

 foregående måned). De nye tabeller gælder fra den 22. i måneden.
 3. Grundlaget for kursfastsættelsen.
3.1. Kurserne i tabellerne A og B fastsættes på grundlag af noterede  

 kurser for enhedsprioriteringsinstitutternes obligationsserier med en  

 pålydende rente på henholdsvis, 7, 10 og 12 pct.
For hver renteafdeling  

 anvendes 6 serier med en repræsentativ stor mængde cirkulerende obligationer.  

 Der anvendes serier med en restløbetid på 4, 7, 10, 15, 20 og 30 år.
Såfremt  

 der ikke er serier med præcis de nævnte restløbetider, anvendes  

 repræsentative serier med restløbetid så tæt som muligt herpå.
For 10 og 12  

 pct.'s obligationer med løbetid på 20 og 30 år anvendes åbne serier.
 3.2. Kurserne i tabel C fastsættes på grundlag af de noterede kurser for  

 enhedsprioriteringsinstitutternes indeksserier, hvori der er ydet lån til  

 landbruget.
3.3. Kursen og nominel rente i tabel D fastsættes på grundlag af noterede  

 kurser for annuitetsobligationer med en restløbetid, der tilnærmelsesvis  

 svarer til (rest)løbetiden for grønne obligationer.
Der tages udgangspunkt i  

 åbne obligationsserier med en passende cirkulerende obligationsmasse, og som  

 har en pålydende rente, der opfylder mindsterentekravet.
Ved beregningen  

 anvendes, indtil andet fastsættes, følgende serier: BRF, 10 pct., 47 s.3.a.  

 2020 - KD, 10 pct. 23.s. 2020 Nykredit 10 pct., 3.s. 2020 - DLR, 10 pct.  

 43.s.A. 2018.
3.4. Tabeller gældende fra den 7. i måneden fastsættes på grundlag af de  

 på de sidste 3 børsdage i foregående måned noterede kurser.
Tabeller gældende  

 fra den 22. i måneden fastsættes på grundlag af de på de sidste 3 børsdage  

 forud for den 16. i måneden noterede kurser.
 4. Beregning af kurser m.v.
 4.1. Tabel A.
 Ved beregning af tabellen anvendes de 18 kurser for de i pkt. 3.1. nævnte  

 obligationstyper.
 Kurserne for obligationer med en pålydende rente på 7 pct. og derover, for  

 inkonvertible obligationer dog højst 9 pct., findes ved at interpolere og  

 ekstrapolere på grundlag af de noterede kurser for henholdsvis 7, 10 og 12  

 pct.'s konvertible obligationer.
For inkonvertible obligationer med en pålydende rente på 10, 11 eller 12  

 pct. tages, indtil andet fastsættes, udgangspunkt i den beregnede effektive  

 rente på 9 pct.'s inkonvertible obligationer.
Kurserne beregnes ud fra  

 formlen:
K = kurs Y = ydelse p.a.
 r = lånets pålydende rente, pct. p.a.
Kurserne for obligationer med en pålydende rente på 3,5 pct. til 6,5 pct.  

 beregnes som nutidsværdien af ydelserne efter 50 pct. skat.
Til  

 diskonteringen anvendes den effektive rente efter 50 pct. skat for  

 obligationer med pålydende rente på 7 pct. med samme løbetid.
 Ved beregning af kurserne for obligationer, der udløber efter 2020, findes  

 kurserne ved at fastholde den effektive rente, der er beregnet for  

 obligationer, der udløber i 2020.
 Kurserne for konvertible obligationer kan højst ansættes til 100.
 4.2. Tabel B.
 Ved beregning af kurserne for konvertible obligationer med en pålydende  

 rente på 7 pct. og derover anvendes for hver kombination af slutår og  

 pålydende rente de effektive renter, der kan udledes af tabel A, jf. pkt.  

 4.1.
 For obligationer med pålydende rente på 7 pct. og derover, for  

 inkonvertible obligationer dog højst 9 pct., beregnes kursen ud fra disse  

 effektive renter ved anvendelse af formlen:
 For obligationer med en pålydende rente fra 3 1/2 pct. til 6 1/2 pct.  

 foretages tilsvarende en beregning efter 50 pct. skat ved brug af den  

 effektive rente efter skat, der gælder for obligationer med nominel rente på  

 7 pct.
For inkonvertible obligationer med en pålydende rente på 10, 11 eller 12  

 pct. tages, indtil andet fastsættes, udgangspunkt i den beregnede effektive  

 rente på 9 pct. inkonvertible obligationer.
Kurserne beregnes ud fra  

 ovennævnte formel.
 Kurserne for konvertible obligationer kan højst ansættes til 100.
 4.3. Tabel C.
I tabellen angives en kurs for hver indeksobligationsserie, hvor der er  

 ydet lån til landbruget.
Der angives ligeledes en indeksfaktor beregnet som  

 gennemsnittet af indeksfaktorerne for de børsdage, der ligger til grund for  

 tabellens kurser.
 4.4. Tabel D.
På grundlag af kurserne for de i pkt. 3.3. nævnte serier beregnes en vejet  

 gennemsnitlig effektiv rente.
Vægtgrundlaget er de cirkulerende  

 obligationsmasser.
Den effektive rente for grønne obligationer udgør den  

 således beregnede gennemsnitlige effektive rente multipliceret med 2/3. Den  

 pålydende rente for grønne obligationer fastsættes med halve procentenheder,  

 således at kursen er så tæt på 100 som muligt, dog uden at overskride pari.
Indfrielseskursen for lån baseret på grønne obligationer beregnes således,  

 at den effektive rente på disse udgør 2/3 af den effektive rente på de i pkt.  

 3.3. nævnte obligationsserier.
Der offentliggøres kurser for de grønne  

 obligationsserier, der cirkulerer.
 5. Ikrafttræden m.v.
 5.1. Tabellerne pr. 7. december 1988 er gældende fra  

 refinansieringsordningens ikrafttræden den 15. december 1988. Disse tabeller  

 offentliggøres senest på sidstnævnte dato.
 5.2. Tabellerne offentliggøres i Statstidende til og med tabellerne pr. 7.  

 marts 1990. Oplysningerne kan herefter fås i Hypotekbanken på forlangende.
Kongeriget Danmarks Hypotekbank og Finansforvaltning, den 13. december 1988.
