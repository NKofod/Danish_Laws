Cirkulæreskrivelse om meddelelse om  

 selvforskyldt ledighed ved afskedigelse på grund af  

 samarbejdsvanskeligheder Kommentar m.v.:
 Det fandtes ikke godtgjort, at ansvaret for  

 arbejdsophøret væsentligst skyldtes medlemmerne.
 Meddelelse om afgørelsen:
To medlemmer blev efter henholdsvis 6 og 7 års  

 ansættelse afskediget med begrundelsen længerevarende  

 samarbejdsvanskeligheder.
Arbejdsgiver meddelte samtidig, at medlemmerne af  

 hensyn til det fortsatte arbejdsklima på virksomheden ikke skulle  

 møde på arbejde mere, men at de ville modtage løn i  

 opsigelsesperioden.
 Arbejdsgiver oplyste supplerende, at distributionschefen i  

 månederne forud for afskedigelsen havde haft 3 daterede samtaler med  

 hver af de pågældende.
Medlemmerne anførte, at arbejdsgiver ikke som  

 nævnt havde holdt personalesamtaler med advarsel om, at fortsatte  

 samarbejdsvanskeligheder ville medføre afskedigelse.
Medlemmerne  

 henviste til deres langvarige ansættelse og påpegede, at  

 virksomheden under den ny ledelse havde afskediget 25 medarbejdere inden for  

 de seneste 3 år.
Kassen traf afgørelse om 5 ugers  

 karantæne for selvforskyldt ledighed.
Kassen lagde vægt på,  

 at medlemmerne ikke skulle møde på virksomheden efter  

 afskedigelsen, selv om arbejdsgiveren fortsatte lønudbetalingen.
 Kassen bemærkede endvidere, at virksomheden ikke  

 havde indgået overenskomst for timelønnede medarbejdere, og at  

 sagen var blevet vendt i den faglige afdeling, uden at kassen i denne  

 forbindelse havde fundet anledning til at ændre sin  

 afgørelse.
På direktoratets foranledning gav virksomhedens  

 ledelse telefonisk udtryk for, at medlemmerne var "uromagere, der satte  

 rygter i gang og skabte dårligt arbejdsklima". Det præciseredes,  

 at de afholdte personalesamtaler foregik individuelt, og at det ved  

 møderne blev påtalt, at medlemmernes kritik af virksomheden  

 skulle rettes til ledelsen.
Der var ikke uddelt skriftlige advarsler.
 Direktoratet meddelte, at det efter arbejdsgivers  

 begrundelse for afskedigelsen sammenholdt med de forudgående samtaler  

 og efterfølgende suspension fremgik med den fornødne klarhed,  

 at afskedigelsen væsentligst skyldtes medlemmernes egne forhold.
 Direktoratet tiltrådte derfor kassens  

 afgørelse om 5 ugers karantæne.
 Arbejdsmarkedets Ankenævn lagde til grund, at  

 medlemmerne havde været ansat i virksomheden hhv. 6 og 7 år, og  

 at afskedigelsen var begrundet i længerevarende  

 samarbejdsvanskeligheder, uden at der forinden var blevet givet skriftlig  

 advarsel.
Ankenævnet fandt det herefter ikke  

 tilstrækkeligt godtgjort, at ansvaret for arbejdsophøret  

 væsentligst skyldtes medlemmerne.
Arbejdsophøret skulle derfor  

 ikke medføre 5 ugers karantæne.
