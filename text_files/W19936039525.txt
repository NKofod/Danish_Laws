 Overgangsordning for optagelse i Revisorregistret på grundlag af  

 praktisk uddannelse i skattevæsen, toldvæsen og landboforeninger.
(Morten Balling, Gert Kristensen og Niels Larsen) I skrivelse af 27. marts 1991 har K klaget over, at Erhvervs- og  

 Selskabsstyrelsen i skrivelse af 8. marts 1991 (j.nr. 91-9.225) har afslået  

 at optage hende i Revisorregistret efter lov om registrerede revisorer, jfr.  

 lovbekendtgørelse nr. 57 af 19. januar 1989.
 Erhvervs- og Selskabsstyrelsens skrivelse af 8. marts 1991 har følgende  

 indhold:
 »De oplyser, at De har været ansat ved X Kommunes ligningsafdeling  

 fra 1. august 1973 til 31. august 1980 og i Y Kommunes skatteforvaltning fra  

 1. september 1980 til 1. december 1988.
 Det fremgår endvidere af sagen, at De har bestået merkonomuddannelsen i  

 revision samt statskontrolleret handelseksamen i regnskabslinjen.
 I den anledning skal man oplyse, at De opfylder kravet om teoretisk  

 uddannelse i § 1, stk. 2, nr. 5, i lov om registrerede revisorer.
 Erhvervs- og Selskabsstyrelsen har som følge af bestemmelserne i EF's 8  

 selskabsdirektiv efter 1. januar 1990 skærpet kravene til praktisk  

 uddannelse, således at der efter denne dato alene optages personer i  

 Revisorregistret på grundlag af dispensation fra kravet om praksis i § 1,  

 stk. 2, nr. 6 i lov om registrerede revisorer, såfremt ansøgerens praktiske  

 uddannelse har fundet sted under instruktion af en statsautoriseret eller  

 registreret revisor eller en revisor, der i overensstemmelse med  

 revisorlovene efter begæring har deponeret sin beskikkelse eller er slettet  

 af Revisorregistret.
 Det er en forudsætning, at Deres arbejde i X kommune og Y kommune har  

 givet Dem kendskab til de almindeligt forekommende bogførings-, regnskabs- og  

 revisionsarbejder.
Opmærksomheden henledes på, at optagelse i Revisorregistret på grundlag af  

 merkonomuddannelsen skal ske senest inden udgangen af 1995.« I klageskrivelsen af 27. marts 1991 har K anført, at hun i 1988 havde  

 afsluttet sin praktiske uddannelse ved henholdsvis X og Y kommune, og at hun  

 derfor påbegyndte selvstændig revisionsvirksomhed samtidig med, at hun  

 fortsatte den teoretiske del af uddannelsen til registreret revisor.
Da  

 kravene til praktisk uddannelse først er blevet skærpet i 1990, hvilket hun  

 ikke kunne være vidende om i 1988, bør der meddeles dispensation.
 Klageren har endvidere anmodet Dansk Revisor Union om at indtræde i sagen  

 til støtte for hende.
Det fremgår af de fremsendte arbejdsgivererklæringer, at klageren har  

 været ansat i X kommunes ligningsafdeling først som elev i tiden fra den 1.  

 august 1973 til den 31. juli 1975, derefter som assistent indtil den 31.  

 august 1980 og at hun herunder i det væsentlige har været beskæftiget med  

 lønmodtagerligningen.
Fra den 1. september 1980 til den 1. december 1988 har  

 klageren været ansat i Y kommune skatteforvaltning.
Hun har herunder  

 selvstændigt udført lignings- og revisionsopgaver vedrørende selvstændige  

 erhvervsdrivende, omfattende handels-, håndværks- og landbrugsregnskaber,  

 aktie- og anpartsselskaber m.v. tillige omfattende udgående revision.
 I en over sagen indhentet redegørelse af 8. maj 1991 har Erhvervs- og  

 Selskabsstyrelsen bl.a. udtalt:
 »...Det fremgår ikke af sagen, at hun i disse ansættelser har  

 arbejdet under instruktion af en statsautoriseret eller registreret revisor.  

 (Ansættelsen i X og Y kommune).
 K opfylder dermed ikke lovens krav om praktisk uddannelse hos en  

 registreret eller statsautoriseret revisor, og Erhvervs- og selskabsstyrelsen  

 meddeler som følge af EF's 8. selskabsdirektiv om autorisation af personer,  

 der skal foretage lovpligtig revision (84/253/EØF), ikke efter 1. januar 1990  

 dispensation for personer, der ikke har været under instruktion af en  

 statsautoriseret eller registreret revisor (eventuelt med deponeret  

 beskikkelse/registreringsbevis).
Begrundelsen herfor er de hensyn, der ligger til grund for det 8.  

 direktiv.
Disse hensyn er bl.a. at sikre, at revisor har et højt teoretisk  

 niveau samt besidder evnen til at anvende denne viden i praksis.
Som led i højnelsen af niveauet for den danske revisorstand og som led i  

 implementeringen af 8. direktiv, har styrelsen besluttet, at direktivets krav  

 om, at praktisk uddannelse skal gennemføres hos en person, der er  

 autoriseret, skal finde anvendelse på personer, der søger optagelse i  

 Revisorregistret efter den 1. januar 1990. Direktivet stiller krav om, at der  

 skal gennemføres en praktisk uddannelse af mindst 3 års varighed, som navnlig  

 vedrører revision af årsregnskaber, konsoliderede regnskaber eller  

 tilsvarende finansielle oversigter, og at denne uddannelse skal gennemføres  

 hos en person, der i henhold til medlemsstaternes lovgivning er autoriseret i  

 overensstemmelse med direktivet.
Den 1. januar 1990 er ifølge direktivets  

 artikel 30 den sidste dato, medlemsstaterne kan vedtage, at de nødvendige  

 love og administrative bestemmelser finder anvendelse fra.
Det tilføjes, at Industriministeriet ved skrivelse af 29. marts 1985  

 meddelt bl.a.
Danske Revisor Union, at »... fra dette tidspunkt (1.  

 januar 1990) vil derfor kun sådanne ansøgere blive optaget i ministeriets  

 revisorregister, der i mindst 3 år har gennemgået en praktisk uddannelse,  

 navnlig omfattende revision af selskabers årsregnskaber, hos en  

 statsautoriseret eller registreret revisor....«.
Endvidere siges det i  

 samme skrivelses sidste afsnit bl.a., at ».... dispensation (efter § 1,  

 stk. 2, nr. 6) kun kan give grundlag for optagelse i revisorregistret,  

 såfremt registreringen finder sted inden udgangen af 1989«.
Den af  

 styrelsen anlagte praksis er i overensstemmelse hermed.' I den anledning har Dansk Revisor Union, på klagerens vegne i skrivelse af  

 11. juni 1991 bl.a. anført:
 »...Vi er selvfølgelig enige i hovedsigt med implementeringen af 8.  

 direktiv, herunder højnelsen af niveauet for revisorstanden, men bestemt ikke  

 enig i styrelsens ensidige beslutning om, at stramme  

 dispensationsmulighederne f.s.v. angår den praktiske del, i forbindelse med  

 optagelse i revisorregistret efter 1/1 - 1990.
 Vi lægger til grund, at styrelsens opfattelse er i modstrid med de  

 intentioner der ligger i gennemførelse af L 26 af 5/10 - 1988, hvilket  

 fremgår af bemærkningerne til lovforslaget.
 Foreningen arbejdede en del i problematikken omkring overgangsreglerne  

 både f.s.v. angår den teoretiske som praktiske del.
 Vi skal tillade os, at citere fra bemærkninger til lovforslaget, side 11,  

 venstre spalte og andet afsnit.
»For de, der er under teoretisk eller praktisk uddannelse den 1.  

 januar 1990, indeholder direktivets art. 18 hjemmel til at anvende  

 overgangsbestemmelser i indtil 6 år. - Det kan forventes fastsat, at disse  

 personer vil kunne optages i Revisorregistret på grundlag af de nuværende  

 krav til uddannelsen.
I øvrigt gælder bestemmelserne i stk. 5 også for  

 disse.« Det fremgår klart at hensigten med overgangsbestemmelserne er at give en  

 anstændig overgang og dette omfatter både den teoretiske som den praktiske  

 del.
 ...Hvis det ikke var hensigten, at dispensationsmuligheden skulle gælde  

 både den teoretiske og praktiske del, hvorfor har man så medtaget  

 dispensationsmuligheden jfr. lovens § 1, stk. 4 ? Styrelsen har ved sin  

 restriktive beslutning allerede pr. 1/1 1990 principielt indført de regler  

 der vil være gældende efter 1/1 - 1996.
 Vi har selvfølgelig være opmærksomme på artikel 30. stk. 2 i EF s 8.  

 direktiv, men denne bestemmelse blev opfyldt ved gennemførelse af føromtalte  

 lov, med de indbyggede dispensationsmuligheder der igen harmonerer med  

 bemærkninger til lovgivningen...
...Vi må være betænkelige ved det af styrelsen anførte (side 3, første  

 afsnit), at man pr. 29/3 - 1985 meddelte bl.a.
Dansk Revisor Union, den efter  

 styrelsens opfattelse nødvendige stramning, idet meddelelsen er stilet/sent  

 til foreningen og ikke til den i sagen omhandlede person.
Som en pasus skal anføres, at det netop var styrelsens holdning som kom  

 til udtryk i omtalte skrivelse af 20/3 - 1985 der medførte vores aktivitet i  

 1988 og som efter vor opfattelse bl.a. medvirkende til anførte bemærkninger  

 til lovforslaget...' Til Dansk Revisor Unions udtalelse af 11. juni har Erhvervs- og  

 Selskabsstyrelsen i skrivelse af 4. juli 1991 bemærket følgende:
»...skal man meddele, at de af Dansk Revisor Union citerede  

 bemærkninger til lovforslag nr.
L 26, fremsat den 5. oktober 1988 af  

 industriministeren, vedrører den nye § 61 b, stk. 5, i lov nr. 284 af 10.  

 juni 1981 om visse selskabers aflæggelse af årsregnskab m.v., som ændret ved  

 § 4 i lov nr. 851 af 23. december 1987. § 61 b fastsætter regler for, hvilke  

 størrelser af selskaber der kan revideres af registrerede revisorer.  

 Bemærkningerne knytter sig således ikke til ændringer i lov om registrerede  

 revisorer.
 Om EF's 8. direktiv, herunder overgangsbestemmelsen i artikel 18, kan  

 oplyses følgende:
Efter artikel 8 kræves en praktisk uddannelse af mindst 3 års varighed,  

 som navnlig vedrører revision af årsregnskaber, konsoliderede regnskaber  

 eller tilsvarende finansielle oversigter.
Mindst to trediedele af denne  

 praktiske uddannelse skal gennemføres hos en person, der i henhold til  

 medlemsstaternes lovgivning er autoriseret i overensstemmelse med direktivet.  

 Medlemsstaterne skal sikre sig, at hele den praktiske uddannelse gennemføres  

 hos personer, der frembyder tilstrækkelige garantier med henblik på  

 praktikantens uddannelse.
 Efter artikel 30, stk. 2, er den 1. januar 1990 sidste frist for  

 anvendelsen af nødvendige love og administrative bestemmelser til  

 efterkommelse af direktivet.
 Efter artikel 18 kan medlemsstaterne indtil 6 år efter den 1. januar 1990  

 anvende overgangsforanstaltninger for personer, der den 1. januar 1990 var  

 under teoretisk eller praktisk uddannelse.
 Implementeringen af 8. direktiv i Danmark sker for så vidt angår kravene  

 til teoretisk og praktisk uddannelse ved administrative forskrifter, jf. § 1,  

 stk. 2, nr. 5, og § 1, stk. 2, nr. 6. jf. § 1, stk. 4.
 For så vidt angår den teoretiske uddannelse har Erhvervs- og  

 Selskabsstyrelsen i henhold til direktivets § 18 fastsat  

 overgangsbestemmelser i § 6 i bekendtgørelse nr. 209 af 5. april 1991 om  

 godkendelse af registrerede revisorers uddannelse, der vedlægges.
Med hensyn til den praktiske uddannelse meddeler Erhvervs- og  

 Selskabsstyrelsen stadig i nogle tilfælde dispensation fra kravet i lovens §  

 1, stk. 2, nr. 6, om 3 års praktisk uddannelse hos en statsautoriseret eller  

 registreret revisor.
Eksempelvis er dispensation meddelt personer, der er  

 uddannet i skattevæsenet eller på en landboforenings regnskabskontor.
Under  

 hensyn til de kvalitetskrav, der stilles i 8. direktiv, har styrelsen  

 imidlertid ikke siden den 1. januar 1990 meddelt dispensation til sådanne  

 personer, medmindre de i deres praktiske uddannelse har været undergivet  

 instruktion af en registret eller statsautoriseret revisor (evt. med  

 deponeret beskikkelse/registreringsbevis).« I skrivelse af 21. august 1991 har Dansk Revisor Union hertil bl.a.  

 bemærket:
 »...Vi er ... selvfølgelig klar over at vort citat fra bemærkninger  

 til lovforslag vedrører § 61 b stk. 5, i »lov om visse selskabers  

 aflæggelse af årsregnskaber m.v.«, men dette bortforklarer jo ikke den  

 kendsgerning, at denne paragraf er en følge af EF s 8. direktiv og vedrører  

 registrerede revisorers fremtidig muligheder m.h.t. autorisation af personer,  

 der skal foretage lovpligtig revision af regnskaber f.s.v. angår dem der  

 optages efter 1. januar 1990.
 Nu taler bemærkningerne om de ændringer der vil ske for registrerede  

 revisorer.
 Dem der optages i registreret før 1. januar 1990 vil fortsat - jfr.  

 direktivets art. 12 kunne fortsætte med at foretage lovpligtig revision af  

 regnskaber uanset selskabernes størrelse.
 For de personer der er under teoretisk eller praktisk uddannelse den 1.  

 januar 1990 er der hjemmel til at anvende overgangsbestemmelser i indtil 6  

 år.
 Disse vil være begrænset i deres virke jfr. »bemærkningerne«  

 side 10, højre spalte, afsnit 2.
 Endvidere bemærkes, at det kan forventes fortsat, at disse personer vil  

 kunne optages i Revisorregistret på grundlag af de nuværende krav til  

 uddannelse.
 § 61 b, stk. 5 siger i teksten »Industriministeriet kan fastsætte  

 nærmere regler om ................«, hvorfor dette selvfølgelig skal  

 ordnes over »lov om registrerede revisorer« respektive  

 bekendtgørelsen om registrerede revisorers uddannelse...
...Vi har gennem foreningens virke været medvirkende til formuleringen af  

 disse bemærkninger og må derfor fastholde vort synspunkt, at der er mulighed  

 for optagelse i registret idet der jfr. overgangsbestemmelserne er  

 dispensationsmuligheder for dem der er under uddannelse den 1. januar 1990,  

 såvel den teoretiske som praktiske del...' Erhvervs- og Selskabsstyrelsen har i skrivelse af 9. september 1991  

 henholdt sig til sine bemærkninger i skrivelse af 8. maj 1991 og 4. juli  

 1991.
Sagen har været mundtlig forhandlet for Erhvervsankenævnet på et møde den  

 24. februar 1993 sammen med to lignende klagesager.
Der henvises til  

 ankenævnets samtidig hermed afsagte kendelser i sagerne 91-23.117 og  

 91-46.576. Indsigelserne fra Foreningen Danske Revisorer (tidligere Dansk  

 Revisor Union) jfr. i skrivelse af 11. juni 1991 kan præciseres til, at  

 Erhvervs- og Selskabsstyrelsens praksis er i strid med et tilsagn, som  

 foreningen fik af ministeren, og tilkendegivelser man modtog i Folketingets  

 erhvervsudvalg, som udtrykt i det løfte, der findes i lovmotiverne til lov  

 nr. 815 af 21. december 1988 om ændring af årsregnskabsloven med flere love.  

 Af lovmotiverne fremgår, at der ville blive givet dispensation i 5 år  

 vedrørende den praktiske og vedrørende den teoretiske uddannelse.
Baggrunden  

 for foreningens indsigelse er følgende:
Den 5. oktober 1988 fremsatte industriministeren i Folketinget  

 »Forslag til lov om ændring af lov om visse selskabers aflæggelse af  

 årsregnskab m.v., lov om aktieselskaber, lov om anpartsselskaber, lov om  

 erhvervsdrivende fonde, lov om banker og sparekasser m.v., lov om  

 statsautoriserede revisorer og lov om registrerede revisorer (Ændringer af  

 bestemmelser om revision)». (Lovforslaget med bemærkninger findes i  

 Folketingstidende 1988-89, Tillæg A, sp. 605 ff.) Efter lovforslagets § 1, nr. 5, indsættes som nyt kapitel i  

 årsregnskabsloven et kapitel 8 a om revision.
Kapitlet indeholder  

 bestemmelser om revision i de selskaber, der er omfattet af loven, bl.a.  

 aktieselskaber og anpartsselskaber.
Efter forslaget til § 61 b, stk. 5, må  

 registrerede revisorer, der optages i Revisorregistret efter den 1. januar  

 1990, kun foretage lovpligtig revision i selskaber, hvis størrelse ikke  

 overskrider visse grænser, der er nærmere fastlagt i lovteksten.
Af de indledende bemærkninger til lovforslaget fremgår, at forslaget er en  

 delvis genfremsættelse af et lovforslag, der blev fremsat den 18. november  

 1987. Det fremgår endvidere af bemærkningerne, at lovforslaget har været  

 sendt til udtalelse hos bl.a.
Dansk Revisor Union.
 I bemærkningerne til lovforslagets § 1, nr. 5, nyt kapitel 8 a i  

 årsregnskabsloven, siges bl.a.:
 »Som nævnt i de indledende bemærkninger er det i forbindelse med  

 opstramningen af reglerne for revisorers påtegninger på regnskaber hensigten  

 at søge revisionsbestemmelserne i aktie- og anpartsselskabsloven samt lov om  

 erhvervsdrivende fonde overført til et særskilt kapitel i årsregnskabsloven  

 ... ...
§ 61 b, stk. 5, er en følge af 8. selskabsdirektiv af 10. april 1984 om  

 autorisation af personer, der skal foretage lovpligtig revision af  

 regnskaber.
Direktivet, der for Danmarks vedkommende kun medfører ændringer  

 for de registrerede revisorer, skal finde anvendelse fra 1. januar 1990.
 Revisorer, der optages i Revisorregistret inden 1. januar 1990, vil ifølge  

 overgangsbestemmelserne i direktivets art. 12 fortsat kunne foretage  

 lovpligtig revision af regnskaber uden hensyn til selskabernes størrelse.  

 Dette gælder også revisorer, der midlertidigt har deponeret deres  

 registreringsbevis, men som senere får det udleveret igen.
 For så vidt angår revisorer, der optages i Revisorregistret efter 1.  

 januar 1990, er der efter direktivet mulighed for, at personer, der har  

 bestået en eksamen, som ligger på et lavere niveau end den eksamen, der  

 kræves for statsautoriserede revisorer, kan foretage lovpligtig revision af  

 årsregnskaber for selskaber på visse betingelser... ...
 Ved fastsættelsen af grænserne i § 61 b, stk. 5, nr. 3 og 4, er  

 direktivets muligheder for at opretholde de registrerede revisorers hidtidige  

 adgang til at revidere selskabsregnskaber udnyttet fuldt ud.
Til den eksamen for personer, der optages i Revisorregistret efter den 1.  

 januar 1990, vil der stilles større krav, end der stilles til uddannelsen af  

 de registrerede revisorer i dag.
For at blive registreret revisor kræves, at  

 den pågældende på handelsskolerne har bestået den samlede merkonomuddannelse  

 i revision samt en tillægsprøve, der i almindelighed vil være  

 regnskabslære/driftsøkonomi.
Også eksamen som HD i regnskabsvæsen eller HA  

 giver adgang til at blive optaget i Revisorregistret, dog kræves visse  

 tillægsprøver.
For at opfylde kravene i 8. direktiv vil der for at få adgang  

 til uddannelsen blive stillet krav om en eksamen, der er adgangsgivende til  

 et universitet eller højere læreanstalt, ligesom der til uddannelsen føjes  

 enkelte nye fag.
Dette kræver ikke lovændring, idet der i § 1, stk. 2, nr. 5,  

 i lov om registrerede revisorer er hjemmel for Erhvervs- og Selskabsstyrelsen  

 til at fastsætte bestemmelser om, hvilke eksaminer der kan godkendes.  

 Industriministeriet forhandler med Undervisningsministeriet om kravene til de  

 eksaminer, der skal give grundlag for optagelse i Revisorregistret.
For de, der er under teoretisk eller praktisk uddannelse den 1. januar  

 1990, indeholder direktivets art. 18 hjemmel til at anvende  

 overgangsbestemmelser i indtil 6 år.
Det kan forventes fastsat, at disse  

 personer vil kunne optages i Revisorregistret på grundlag af de nuværende  

 krav til uddannelsen.
I øvrigt gælder bestemmelserne i stk. 5 også for  

 disse.« Det er det sidste af de citerede afsnit, som Foreningen Danske Revisorer  

 påberåber sig.
 Under Folketingets behandling af lovforslaget blev forslaget til  

 årsregnskabslovens § 61 b, stk. 5, ændret, således at den vedtagne lov i  

 stedet for detaljerede bestemmelser kom til at indeholde en bemyndigelse for  

 industriministeren til at fastsætte de nærmere regler. (Folketingstidende  

 1988-89, Tillæg B, sp. 333 ff.) .
 Ved bekendtgørelse nr. 209 af 5. april 1991 om godkendelse af registrerede  

 revisorers uddannelse har Erhvervs- og Selskabsstyrelsen givet regler om de  

 uddannelsesmæssige betingelser for optagelse i Revisorregistret.  

 Bekendtgørelsen trådte i kraft den 10. april 1991. Bekendtgørelsens § 6  

 indeholder følgende overgangsordning:
»Personer, der inden 1. januar 1990 har påbegyndt teoretisk eller  

 praktisk uddannelse, vil indtil udgangen af 1995 kunne optages i  

 Revisorregistret efter reglerne om teoretisk uddannelse i bekendtgørelse nr.  

 493 af 21. september 1978, forudsat at de i øvrigt opfylder betingelserne for  

 optagelse i Revisorregistret.
Ansøgning om optagelse i Revisorregistret må  

 indgives til Erhvervs- og Selskabsstyrelsen senest den 1. november  

 1995.« EF's 8. selskabsdirektiv indeholder i artikel 18, stk. 1, følgende  

 bestemmelse:
»Indtil seks år efter iværksættelsen af de i artikel 30, stk. 2,  

 omhandlede bestemmelser kan medlemsstaterne anvende overgangsforanstaltninger  

 over for de personer, der på tidspunktet for ovennævnte bestemmelsers  

 iværksættelse er under faglig eller praktisk uddannelse, men som ikke ved  

 afslutningen af deres uddannelse opfylder betingelserne i dette direktiv, og  

 som derfor ikke vil kunne foretage lovpligtig revision af de i artikel 1,  

 stk. 1, omhandlede dokumenter, uanset at de er udannet hertil.« De i artikel 30, stk. 2, omhandlede bestemmelser er for Danmarks  

 vedkommende iværksat pr. 1. januar 1990.
Under den mundtlige forhandling for Erhvervsankenævnet har Erhvervs- og  

 Selskabsstyrelsen ved kontorchef Niels Anker Ring henvist til, at kravet til  

 praktisk uddannelse efter loven om registrerede revisorer i en årrække har  

 været tre års uddannelse hos en statsautoriseret eller registreret revisor.  

 Men styrelsen har med hjemmel i lovens § 1, stk. 4, dispenseret herfra,  

 således at kravet kan opfyldes ved uddannelse på visse offentlige kontorer  

 eller på landboforeningernes regnskabskontorer.
Efter den 1. januar 1990 har  

 styrelsen fortsat givet sådanne dispensationer, men på betingelse af at  

 ansøgeren under uddannelsen har været under instruktion af en  

 statsautoriseret eller registreret revisor.
Industriministeriet varslede i  

 1985 denne stramning af praksis.
Da der ikke var tale om ændring af de  

 skrevne regler, men en ændring af en dispensationspraksis, måtte det ske ved  

 breve til forskellige myndigheder og faglige foreninger.
Styrelsen er gået ud  

 fra, at disse på passende måde har gjort deres ansatte henholdsvis medlemmer  

 bekendt hermed.
Den skete ændring i dispensationspraksis er efter styrelsens opfattelse  

 ikke i strid med den foran citerede udtalelse i lovmotiverne.
Udtalelsen må  

 efter den sammenhæng, hvori den står, forstås som alene sigtende til den  

 teoretiske uddannelse.
Da den bestemmelse, som den pågældende motivudtalelse  

 knyttede sig til, blev ændret under folketingsbehandlingen, har  

 motivudtalelsen ikke længere betydning.
Den skete stramning af  

 dispensationspraksis er et led i den højnelse af niveauet for revisorstanden,  

 som også 8. selskabsdirektiv er udtryk for, men styrelsens  

 dispensationspraksis er et rent dansk anliggende, der ikke har nogen direkte  

 sammenhæng med reglerne i 8. direktiv.
Overgangsordningen i direktivets  

 artikel 18 og henvisningen hertil i motivudtalelsen er derfor uden betydning  

 for den foreliggende dispensationspraksis.
Foreningen Danske Revisorer ved revisor Arne Sunne og direktør J.  

 Boye-Hansen har anført, at foreningen har deltaget i det lovforberedende  

 arbejde, bl.a. med henblik på at få skabt rimelige overgangsordninger, både  

 for den teoretiske og for den praktiske uddannelse.
Den foran citerede  

 udtalelse i lovmotiverne er et resultat af foreningens henvendelser til  

 ministeren, Folketingets erhvervsudvalg og forskellige politikere.
Udtalelsen  

 er ganske i overensstemmelse med de tilsagn, som foreningen herunder har  

 fået.
Herefter må udtalelsen klart forstås som et løfte om en  

 overgangsordning såvel for den teoretiske som for den praktiske uddannelse i  

 overensstemmelse med artikel 18 i EF's 8. selskabsdirektiv.
Foreningen har modtaget Industriministeriets skrivelse af 29. marts 1985,  

 men foreningen gjorde ikke sine medlemmer bekendt med skrivelsen, da  

 foreningen gik ud fra, at det ville være muligt at få den varslede stramning  

 ændret under de forestående forhandlinger i forbindelse med den lovgivning,  

 der var nødvendig for at gennemføre 8. direktiv.
Det er foreningens bestemte  

 opfattelse, at ministeren ved motivudtalelsen tilbagekaldte 1985-skrivelsen.  

 Foreningen gjorde herefter sine medlemmer bekendt med ministerens standpunkt  

 efter motivudtalelsen.
Klageren i 91-23.117, L, har under den mundtlige forhandling bl.a. oplyst,  

 at han ikke var bekendt med indholdet af Industriministeriets skrivelse af  

 29. marts 1985. Den eneste oplysning om overgangsordninger, han har fået, fik  

 han på merkonomkurserne.
Han fik der at vide, at der gjaldt en  

 overgangsordning indtil 1996. Han var således ganske uvidende om, at datoen  

 den 1. januar 1990 var af betydning for godkendelsen af hans praktiske  

 uddannelse.
Han kunne have afsluttet sin teoretiske uddannelse i sommeren  

 1989 og indsendt ansøgning om optagelse i Revisorregistret i god tid inden  

 den 1. januar 1990. Klageren, K i nærværende sag, er i en lignende situation.
 Ankenævnet skal udtale:
 Den i sagen omhandlede udtalelse i motiverne til lov nr. 815 af 21.  

 december 1988 må efter sin ordlyd forstås som et tilsagn om, at der vil blive  

 etableret en overgangsordning, hvorefter personer, der var under praktisk  

 eller teoretisk uddannelse til registreret revisor den 1. januar 1990, vil  

 kunne optages i Revisorregistret på grundlag af de dagældende krav til  

 uddannelsen.
Efter udtalelsens generelle formulering og det iøvrigt i sagen oplyste  

 finder ankenævnet, at udtalelsens placering i bemærkningerne ikke giver  

 grundlag for at begrænse betydningen af løftet til alene at vedrøre den  

 teoretiske uddannelse, ligesom der ikke findes grundlag for at anse tilsagnet  

 for bortfaldet, fordi den bestemmelse, som bemærkningerne knyttede sig til,  

 blev ændret formelt.
Ankenævnet har endvidere lagt vægt på, at Erhvervs- og  

 Selskabsstyrelsen ikke efter lovens vedtagelse i god tid inden den 1. januar  

 1990 og på effektiv måde har informeret om, at styrelsen havde en anden  

 opfattelse af betydningen af motivudtalelsen vedrørende praktisk uddannelse  

 end den, der fremgår af udtalelsen.
 Som følge af det anførte ophæver Erhvervsankenævnet Erhvervs- og  

 Selskabsstyrelsens afgørelse af 8. marts 1991 og hjemviser sagen til fornyet  

 behandling, således at ansøgningen om dispensation bedømmes efter de  

 retningslinier, der blev fulgt indtil den 1. januar 1990.
