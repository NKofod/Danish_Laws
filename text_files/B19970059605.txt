 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som landbruger inden  

 for et af følgende specialer:
 Stk. 2.  Eleven vælger speciale ved indgåelse af  

 uddannelsesaftale med en virksomhed, der er godkendt til specialet.
 Stk. 3.  Elevens praktikuddannelse, der skal foregå i  

 mindst 2 virksomheder, jf. § 15, stk. 4, skal mindst omfatte:
 § 2.  Det faglige udvalg for uddannelsen er Det  

 faglige Fællesudvalg for Landbrug.
 § 3.  For uddannelsen gælder endvidere de regler, som  

 fastsættes i henhold til § 4, stk. 1, i erhvervsuddannelsesloven, herunder  

 bekendtgørelse om erhvervsuddannelser (hovedbekendtgørelsen).
 Uddannelsens varighed og struktur m.v.
 § 4.  Uddannelsen varer 3 år og 8 måneder.
 Stk. 2.  Skoleundervisningen varer 52 uger, jf. dog § 5.  

 Skoleundervisning veksler med praktikuddannelse som anført nedenfor, jf. dog  

 § 5:
Voksenuddannelse § 5.  Elever, der er fyldt 25 år, kan indgå  

 uddannelsesaftale og gennemføre uddannelsen på indtil 2 år, hvis de har haft  

 mindst 3 års fuldtidsbeskæftigelse eller tilsvarende deltidsbeskæftigelse  

 inden for det valgte specialeområde.
Det er dog en forudsætning, at  

 skoleundervisningen kan gennemføres inden for uddannelsestiden.
Stk. 2.  For elever med uddannelsesaftale efter stk. 1  

 kan skolen træffe afgørelse om afkortning af den samlede undervisning, jf. §  

 9, stk. 4, og om fritagelse for dele af undervisningen, jf. § 6. Skolen kan  

 endvidere efter samråd med det faglige udvalg tilrettelægge særlige  

 uddannelsesforløb bestående af perioder med henholdsvis skoleundervisning og  

 praktikuddannelse.
Det faglige udvalg skal godkende fastsættelsen af  

 praktikperioder.
 Stk. 3.  Skolen kan dispensere fra alders- og  

 beskæftigelseskravet i stk. 1, hvis den ud fra en samlet vurdering og efter  

 samråd med det faglige udvalg, eleven og praktikvirksomheden skønner, at  

 eleven har de fornødne forudsætninger for at gennemføre uddannelsesforløbet.
 Stk. 4.  Afgørelser efter stk. 1 og 2 skal så vidt  

 muligt være truffet før indgåelse af uddannelsesaftale.
Fritagelse for dele af uddannelsen § 6.  Elever, der har gennemført 2. skoleperiode i  

 skovbrugsuddannelsen, er fritaget for 2. skoleperiode i landbrugsuddannelsen.
 Stk. 2.  Elever kan i øvrigt fritages for dele af  

 uddannelsen efter bilag 1, hovedbekendtgørelsen eller bekendtgørelse om merit  

 for visse fag i ungdomsuddannelser mv. (meritbekendtgørelsen).
 Stk. 3.  Skolen kan efter samråd med det faglige udvalg  

 godkende, at praktik i udlandet indgår som en del af uddannelsen.
Uddannelsens mål og indhold § 7.  Den uddannede inden for landbrugsuddannelsen kan  

 selvstændigt varetage et arbejdsområde på erhvervsuddannelsesniveau og udføre  

 alle de arbejdsprocesser, der normalt forekommer inden for den branche, som  

 specialet retter sig imod, på en fagteknisk og sikkerhedsmæssig korrekt måde  

 under iagttagelse af gældende miljø- og sikkerhedsbestemmelser, samt under  

 hensyntagen til miljømæssigt bæredygtige og etisk forsvarlige produktions- og  

 bedriftformer.
Stk. 2.  Den uddannede med specialet  

jordbrugsassistent kan selvstændigt varetage pasning af en  

 produktionsgren i en landbrugsvirksomhed med enten animalsk eller  

 planteproduktion eller begge dele.
Jordbrugsassistenten har kendskab til  

 økologiske sammenhænge, til bygningers miljømæssige og tekniske indretning og  

 til landbrugsvirksomheders regnskab og økonomi.
Stk. 3.  Den uddannede med specialet  

dyreassistent kan efter valget af specialefag passe og pleje de dyr,  

 der er i virksomheder med forsøgs- og laboratoriedyr, i dyreparker,  

 zoologiske haver, hestestutterier, dyrehandler, eller andre virksomhedstyper  

 med særlige dyregrupper.
Dyreassistenten har kendskab til dyrs reproduktion  

 og fodring og udarbejdelse af foderplaner, samt til de vigtigste krav til  

 bygningers miljømæssige indretning, herunder klimastyring, staldteknik og  

 bygningsvedligeholdelse, til økologiske sammenhænge og til virksomheders  

 regnskab.
Stk. 4.  Den uddannede med specialet  

jordbrugsmaskinfører kan på forsvarlig måde betjene og vedligeholde  

 normalt forekommende maskiner og redskaber i en større landbrugsvirksomhed  

 eller på en maskinstation.
Jordbrugsmaskinføreren har kendskab til  

 planteproduktion, herunder jordbehandling, gødskning, plantebeskyttelse og  

 høst, samt til de miljømæssige påvirkninger af natur og dyr og til regnskab,  

 økonomi og kundebetjening.
 Stk. 5.  Den uddannede med specialet  

fiskeassistent kan varetage daglig pasning af havbrug, dambrug eller  

 recirkulerede produktionsanlæg på en miljømæssigt forsvarlig måde.  

 Fiskeassistenten har kendskab til fiskenes ernæringsbehov, krav til  

 vandkvalitet og til brug og vedligeholdelse af tekniske installationer i  

 forbindelse med fiskeproduktion, til økologiske sammenhænge og til regnskab  

 og økonomi.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de funktioner, uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevens personlige udvikling, herunder styrke  

 samarbejdsevne, selvstændighed og ansvar, og forståelse af samfundet og dets  

 udvikling.
 § 9.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Skolen fastsætter det nærmere indhold af  

 undervisningen i skolens lokale undervisningsplan.
Skolen skal tilrettelægge  

 undervisningen sådan, at eleven skal kunne afslutte skoleundervisningen i  

 overensstemmelse med sit valg af specialefag enten ved den pågældende skole  

 eller ved en anden skole.
Stk. 4.  For elever med uddannelsesaftale efter § 5 kan  

 skolen fravige den vejledende uddannelsestid for de enkelte fag, under  

 respekt af de angivne mål.
Undervisningen skal omfatte valgfag.
Områdefag § 10.  Undervisningen i områdefag har følgende mål og  

 øvrige rammer for indholdet:
Eleven skal bestå færdselslovens køreprøve til traktor.
Undervisningen  

 omfatter kørefærdighed, kendskab til køretøjet og dets behandling samt til  

 færdselsreglerne.
Undervisningen omfatter landbrugets produktionsdyr, pelsdyr, heste,  

 zoo-dyr, forsøgsdyr og fisk.
Undervisningen omfatter både praktisk og  

 teoretisk arbejde.
Samtlige emner skal indgå i undervisningen i 2.  

 skoleperiode.
Undervisningen omfatter navngivning og identifikation af de mest  

 almindelige kulturplanter, træer, buske og ukrudtsplanter, samt  

 kulturplanternes vækstforløb og dyrkning.
Undervisningen omfatter et 3-dages  

 kursus i motorsav og kratrydder.
Undervisningen omfatter både praktisk og  

 teoretisk arbejde.
Samtlige emner skal indgå i undervisningen i 2.  

 skoleperiode.
Undervisningen omfatter fagteknisk og sikkerhedsmæssig korrekt betjening  

 og vedligeholdelse af traktorer, maskiner og markredskaber samt værktøj i en  

 alsidig landbrugs- og skovbrugsvirksomhed.
Undervisningen omfatter både  

 praktisk og teoretisk arbejde.
Samtlige emner skal indgå i undervisningen i  

 2. skoleperiode.
Undervisningen omfatter kemikalier og bekæmpelsesmidler og deres  

 påvirkning af miljøet.
I 3. skoleperiode omfatter undervisningen både  

 praktisk og teoretisk arbejde.
 Undervisningen omfatter det idegrundlag, der kendetegner økologisk  

 planteproduktion og animalsk produktion, principper for bnærdygtig udvikling  

 og de metoder og systemer, der er specielle for økologisk drevne bedrifter.  

 Undervisningen tager udgangspunkt i elevens praktikpladserfaringer og  

 specialevalg.
 Undervisningen omfatter virksomhedens regnskaber og økonomiske forhold.
 Eleven skal kunne gøre rede for:
Specialefag § 11.  Elever med specialet Jordbrugsassistent  

 skal vælge et af specialefagene Kvæg og planter, Svin og planter, Maskiner  

 og planter eller Økologisk jordbrug . Endvidere skal eleverne  

 bestå sprøjtecertifikat, jf. § 13, nr. 1.
 Stk. 2.  Elever med specialet Dyreassistent skal  

 vælge et af specialefagene Zoodyr, Forsøgsdyr, Heste, Dyrehandel,  

 eller Særlige dyregrupper.
 Stk. 3.  Elever med specialet  

Jordbrugsmaskinfører skal vælge specialefaget Maskiner.  

 Endvidere skal eleverne bestå sprøjecertifikat, jf. § 13, nr. 1.
 Stk. 4.  Elever med specialet Fiskeassistent skal  

 vælge specialefaget Akvakulturer.
 § 12.  Undervisningen i specialefag har følgende mål  

 og øvrige rammer for indholdet:
Undervisningen omfatter biologisk viden af betydning for pasning af kvæg  

 herunder den del af planteproduktionen, som har betydning for kvægbruget.  

 Eleven skal selvstændigt kunne passe en kvægbesætning samt deltage i  

 fornyelsesprocesser vedrørende denne.
Undervisningen omfatter både praktisk  

 og teoretisk arbejde.
I undervisningen indgår endvidere emnerne  

 Plantebeskyttelse og Smitteforebyggelse og medicinanvendelse, jf. § 13, nr. 1  

 og 2.
Undervisningen omfatter biologisk viden af betydning for pasning af svin  

 og svineproduktion.
Eleven skal selvstændigt kunne passe en svinebesætning  

 samt kunne deltage i fornyelsesprocesser vedrørende denne.
I undervisningen  

 indgår endvidere emnerne Plantebeskyttelse og Smitteforebyggelse og  

 medicinanvendelse, jf. § 13, nr. 1 og 2.
Undervisningen omfatter biologisk og praktisk viden af betydning for  

 planlægning og gennemførelse af planteproduktion herunder specialafgrøder i  

 en specialiseret landbrugsvirksomhed.
Undervisningen omfatter både praktisk  

 og teoretisk arbejde.
Undervisningen omfatter endvidere emnet  

 Plantebeskyttelse, jf. § 13, nr. 1.
Undervisningen omfatter betjening og vedligeholdelse af almindeligt  

 forekommende maskiner og værktøjer i en specialiseret landbrugsvirksomhed  

 eller maskinstation.
Undervisningen omfatter både praktisk og teoretisk  

 arbejde.
Undervisningen omfatter endvidere emnet Plantebeskyttelse, jf. § 13,  

 nr. 1.
Undervisningen omfatter biologisk viden og praktiske færdigheder af  

 betydning for pasning af en hestebesætning, samt fornyelsesprocesser  

 vedrørende denne.
Undervisningen omfatter både praktisk og teoretisk arbejde.  

 I undervisningen indgår endvidere emnet Smitteforebyggelse og  

 medicinanvendelse, jf. § 13, nr. 2.
Undervisningen omfatter biologisk viden af betydning for pasning af en  

 forsøgsdyrbesætning samt for fornyelsesprocesser vedrørende denne.  

 Undervisningen omfatter både praktisk og teoretisk arbejde.
I undervisningen  

 indgår endvidere emnet Smitteforebyggelse og medicinanvendelse, jf. § 13, nr.  

 2.
Undervisningen omfatter biologi og praktiske færdigheder af betydning for  

 pasning af zoo-dyr og fornyelsesprocesser vedrørende disse.
Undervisningen  

 indeholder både teoretisk og praktisk arbejde.
I undervisningen indgår  

 endvidere emnet Smitteforebyggelse og medicinanvendelse, jf. § 13, nr. 2.
Undervisningen omfatter biologisk viden og praktiske færdigheder af  

 betydning for den daglige drift af en dyrehandel med hobby- og kæledyr.  

 Undervisningen omfatter både teoretisk og praktisk arbejde.
I undervisningen  

 indgår endvidere emnet Sundhed, jf. § 13, nr. 2.
Undervisningen skal efter skolens vurdering tage udgangspunkt i den eller  

 de dyregrupper, eleven her været beskæftiget med i praktikperioden og på  

 grundlag heraf omfatter undervisningen indgående biologisk viden og praktiske  

 færdigheder af betydning for pasning af en dyrebesætning samt  

 fornyelsesprocesser vedrørende denne.
Undervisningen tager udgangspunkt i  

 elevens praktikplads og kan omhandle får, geder, hjorte, strudse, fjerkræ,  

 pelsdyr og andre produktionsdyr.
Undervisningen omfatter endvidere emnet  

 Smitteforebyggelse og medicinanvendelse, jf. § 13, nr. 2.
Undervisningen omfatter de forskellige akvakulturer, daglig pasning af  

 dambrugs- og havbrugsbedrift og drift af recirkulerende anlæg samt  

 observation for fiskesygdomme.
Herudover omfatter undervisningen  

 råvarekvalitet i fiskeopdrætterhvervet, herunder foderstrategi,  

 forædlingsformer, eksportlære samt markedskendskab og kundekrav.  

 Undervisningen omfatter både praktisk og teoretisk arbejde.
I undervisningen  

 indgår endvidere emnet Sundhed, jf. § 13, nr. 2.
Undervisningen omfatter det idegrundlag, der kendetegner økologisk  

 jordbrugsproduktion, og de metoder og systemer, der er specielle for  

 økologisk drevne jordbrug.
Undervisningen omfatter både praktisk og teoretisk  

 arbejde.
I undervisningen indgår endvidere emnerne Plantebeskyttelse og  

 Smitteforebyggelse og medicinanvendelse, jf. § 13, nr. 1 og 2:
 § 13.  Følgende emner indgår på 3. skoleperiode i  

 undervisningen i specialefag:
Indgår i specialefagene Kvæg og planter, Svin og planter, Maskiner og  

 planter, Maskiner og Økologisk jordbrug.
Eleven skal bestå  

 sprøjtecertifikat, delprøve 1-4, i henhold til Miljøministeriets regler  

 Undervisningen gennemføres i tilknytning til specialefagene og bygger videre  

 på undervisningen i områdefaget plantebeskyttelse, så den svarer til  

 sprøjtecertifikatsniveau og omfatter endvidere i 3. skoleperiode praktisk og  

 teoretisk arbejde inden for emnerne sprøjtekendskab og alment plantekendskab.
 Indgår i specialefagene Kvæg og planter, Svin og Planter, Heste,  

 Forsøgsdyr, Zoo-dyr, Dyrehandel, Særlige dyregrupper og Akvakultur  

 .
Praktikuddannelsen § 14.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 § 15.  Eleven skal i praktikuddannelsen udføre normalt  

 forekommende arbejdsopgaver inden for landbrugsområdet.
 Stk. 2.  Praktiktiden afvikles i virksomheder godkendt  

 af det faglige udvalg.
Stk. 3.  Praktikuddannelsen og skoleundervisningen skal  

 tilrettelægges således, at eleven opnår færdigheder i de arbejdsfunktioner,  

 der er relevante i forhold til skoleundervisningen.
Skoleundervisning og  

 praktikuddannelse understøtter og supplerer hinanden på en hensigtsmæssig  

 måde og udgør et sammenhængende forløb.
Stk. 4.  For at give eleven en alsidig uddannelse skal  

 praktiktiden deles mellem to eller flere praktikvirksomheder, jf. § 1, stk.  

 3. Såfremt der ikke på forhånd er indgået en kombinationsaftale, skal  

 praktikvirksomheden bistå eleven med at fremskaffe en ny praktikplads.
Kan en  

 ny praktikplads ikke fremskaffes, påhviler det praktikvirksomheden at  

 fortsætte uddannelsesforholdet, til en ny praktikplads er fremskaffet, eller  

 uddannelsen er afsluttet.
 § 16.  Efter det faglige udvalgs bestemmelse kan det  

 lokale uddannelsesudvalg fastsætte vejledende retningslinjer om  

 praktikuddannelsens gennemførelse for skolens elever, jf.  

 hovedbekendtgørelsen.
§ 17.  Når praktiktiden i en virksomhed er afsluttet  

 eller afbrydes af et skoleophold, udsteder praktikvirksomheden en  

 praktikerklæring i overensstemmelse med hovedbekendtgørelsen.
I erklæringen  

 anføres, om eleven har gennemført praktiktiden i overensstemmelse med  

 praktikreglerne, samt om eleven har særlige behov med hensyn til  

 skoleundervisning.
Stk. 2.  Det faglige udvalg udfærdiger i  

 overensstemmelse med hovedbekendtgørelsen blanketter til brug for udstedelse  

 af praktikerklæringer.
Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis til eleven i overensstemmelse med  

 hovedbekendtgørelsen som dokumentation for, at eleven har opnået kompetence  

 inden for uddannelsen med det valgte speciale.
 Stk. 2.  Uddannelsesbeviset udstedes, når skolebevis er  

 udstedt, jf. § 19, og afsluttende praktikerklæring er udstedt, jf. § 17.
 Stk. 3.  Uddannelsesbeviset skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 30 år.
Skolebevis § 19.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udstedes skolebevis først, når skolen vurderer,  

 at eleven, eventuelt efter supplerende undervisning, opfylder målene for  

 skoleundervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning, jf. § 21, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
Skolens løbende bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i de grundfag, områdefag og  

 specialefag, der er indeholdt i uddannelsen.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om den  

 gennemførte undervisning i skoleperioden og elevens standpunkt samt  

 eventuelle eksamenskarakterer fra skoleperioden.
 Stk. 3.  For de fag, hvor eleven ikke har opnået  

 beståelseskarakter, anføres skolens vurdering af elevens behov for  

 supplerende undervisning og i øvrigt skolens vurdering af elevens eventuelle  

 behov for supplerende oplæring i praktiktiden.
Stk. 4.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 22.  Ved karaktergivning anvendes bekendtgørelse om  

 karakterskala og anden bedømmelse, herunder 13-skalaen.
Afsluttende bedømmelse § 23.  Skolen afholder eksamen i grundfag, hvis det  

 følger af reglerne om disse fag.
Stk. 2.  Skolen giver standpunktskarakterer i grundfag  

 (undtagen førstehjælp), som ikke er afsluttet med eksamen.
For grundfag med  

 eksamen er den afsluttende karakter, jf. stk. 5, et gennemsnit af  

 standpunktskarakter og eksamenskarakter, beregnet med 1 decimal.
 Stk. 3.  I områdefag (undtagen traktorkørekort) og i  

 specialefag giver skolen ved afslutningen af den skoleperiode, hvor faget  

 afsluttes, en standpunktskarakter i forhold til slutmålene for undervisningen  

 i faget.
 Stk. 4.  I fagene traktorkørekort og førstehjælp samt i  

 prøverne til sprøjtecertifikat, jf. § 13, nr. 1, gives karakteren bestået  

 eller ikke bestået.
Stk. 5.  Skolen beregner en gennemsnitskvotient af alle  

 afsluttende karakterer i grundfag og områdefag (undtagen traktorkørekort og  

 førstehjælp) og specialefag.
Gennemsnitskvotienten anføres med een decimal.
 Stk. 6.  For valgfag foretages bedømmelsen efter  

 reglerne om disse fag.
 Stk. 7.  Skolen giver eleven skriftlig meddelelse om de  

 opnåede karakterer og gennemsnitskvotienter.
Ikrafttrædelses- og overgangsbestemmelser § 24.  Bekendtgørelsen træder i kraft den 28. juli  

 1997.
 Stk. 2.  Samtidig ophæves bekendtgørelse nr. 234 af 25.  

 marts 1994 om landbrugsuddannelsen, jf. dog stk. 3.
 Stk. 3.  De hidtidige regler finder dog anvendelse for  

 3., 4. og 5. skoleperiode, hvis 3. skoleperiode er begyndt inden 1. januar  

 1998.
 Stk. 4.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
