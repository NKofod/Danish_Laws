 I medfør af § 1, stk. 2 og stk. 3, § 3, § 4, stk. 1, § 5, stk. 2, § 7, §  

 10, § 11 og § 12 i lov nr. 813 af 21. december 1988 om tilskud til  

 jordbrugets konsulentvirksomhed fastsættes:
 § 1.  Statstilskud til delvis dækning af udgifter til  

 konsulentvirksomhed inden for jordbruget kan ydes til de organisationer,  

 herunder foreninger og enheder under disse, som er anført på listen i bilag 1  

 til denne bekendtgørelse.
 Stk. 2.  Jordbrugsdirektoratet kan godkende ændringer i  

 listen over organisationer i bilag 1.
 Stk. 3.  Ved godkendelsen lægges der vægt på følgende:
 § 2.  Tilskud ydes til delvis dækning af udgifter til  

 løn, pension og efteruddannelse, der afholdes i forbindelse med  

 tilskudsberettiget konsulentvirksomhed.
 Stk. 2.  Tilskudsgrundlaget til løn og pension opgøres  

 på grundlag af den overenskomst mellem staten og det faglige forbund eller på  

 grundlag af det statslige lønniveau, som den pågældende kan henføres til.
 Stk. 3.  Jordbrugsdirektoratet kan fastsætte  

 tilskudsgrænser for udgifter til efteruddannelse.
 Stk. 4.  Tilskud ydes med højst 50 pct. af den enkelte  

 tilskudsmodtagers udgifter til tilskudsberettiget konsulentvirksomhed, jf.  

 dog § 6, stk. 2 i lov om tilskud til jordbrugets konsulentvirksomhed.
 Stk. 5.  Ved tilskudsmodtager forstås den organisation,  

 forening eller enhed, som hjemtager tilskuddet.
 § 3.  Ved tilskudsberettiget konsulentvirksomhed  

 forstås i denne bekendtgørelse kollektiv og individuel vejledning på de  

 tilskudsberettigede faglige områder, herunder undervisning, forsøg, der  

 knytter sig til vejledningen, arbejde med udstillinger og demonstrationer og  

 bistand ved udarbejdelse af ansøgninger til det offentlige om støtte til en  

 jordbrugsbedrift.
 Stk. 2.  I bilag 2 til denne bekendtgørelse er angivet  

 en nærmere afgrænsning af tilskudsberettigede opgaver på særlige områder.
 Stk. 3.  I bilag 3 til denne bekendtgørelse er angivet  

 de tilskudsberettigede faglige områder.
 Stk. 4.  Konsulentvirksomhed vedrørende driftsøkonomi er  

 bortfaldet som tilskudsberettiget fagligt område med virkning fra den 1.  

 januar 1991.
 § 4.  Tilskud efter denne bekendtgørelse kan ydes til  

 konsulenter, der har eksamen fra en af de højere og videregående  

 uddannelsesinstitutioner eller anden uddannelse, der kan danne grundlag for  

 kvalificeret rådgivning.
 Stk. 2.  Jordbrugsdirektoratet fastsætter retningslinier  

 for godkendelse af uddannelser.
 § 5.  Tilskud efter denne bekendtgørelse kan ydes til  

 teknikere og assistenter, når der til den pågældende faglige afdeling er  

 knyttet en konsulent, der opfylder kravene i § 4.
 § 6.  Udgifterne til rådgivningspersonale, der ikke er  

 ansat for mindst to måneder på mindst halv tid, kan ikke medregnes ved  

 opgørelsen af de tilskudsberettigede udgifter.
§ 7.  Tilskudsgrundlaget opgøres på grundlag af den  

 tid, som rådgivningspersonalet bruger på opgaver, der kan henføres til  

 konsulentvirksomhed efter denne bekendtgørelse.
Udfører rådgivningspersonalet  

 andre opgaver, skal der fradrages den tid, der medgår hertil, ved opgørelsen  

 af tilskudsgrundlaget.
 Stk. 2.  De tilskudsberettigede udgifter opgøres med  

 fradrag af andre offentlige tilskud til samme aktivitet med undtagelse af  

 midler, der ydes i medfør af § 4 i LB nr. 731 af 13. november 1987 eller § 4  

 i LB nr. 72 af 11. februar 1988. Sådanne midler må dog højst udgøre den ikke  

 dækkede del af de tilskudsberettigede udgifter.
 § 8.  Rådgivningspersonale, som er omfattet af denne  

 bekendtgørelse, må ikke under nogen form i forbindelse med rådgivningen  

 personligt have økonomiske interesse i køb eller salg af produkter,  

 materialer, husdyr eller tjenesteydelser inden for deres ansættelsesområde.
 Stk. 2.  Rådgivningspersonalet må i øvrigt ikke have  

 beskæftigelse, som er uforenelig med varetagelse af uvildig  

 rådgivningsvirksomhed.
 § 9.  Jordbrugsdirektoratet fordeler den beløbsramme,  

 der afsættes på de årlige finanslove, mellem de organisationer, der er  

 omfattet af § 1, stk. 1, med fradrag af puljebeløbet, der er nævnt i § 10,  

 stk. 1.
 Stk. 2.  Organisationerne indstiller til  

 Jordbrugsdirektoratets godkendelse retningslinier for fordelingen af  

 tilskudsmidlerne inden for organisationerne.
Stk. 3.  På grundlag af de godkendte retningslinier  

 indsender organisationerne inden 1. juli ansøgninger om tildeling af tilskud  

 til de enkelte foreninger og enheder.
Tilskuddet det følgende år udbetales på  

 grundlag af de godkendte ansøgninger.
 Stk. 4.  Jordbrugsdirektoratet træffer inden 1. oktober  

 foreløbig afgørelse om fordelingen af tilskuddene.
 § 10.  Inden 1. april hvert år fastsætter  

 Jordbrugsdirektoratet den procentdel af tilskuddet, som i det følgende år  

 indgår i en pulje, der anvendes til omfordeling inden for og mellem  

 organisationer og til fremme af rådgivningen på særlige områder.
 Stk. 2.  Ansøgninger om tilskud fra puljen indsendes til  

 Jordbrugsdirektoratet inden 1. juli.
 Stk. 3.  Jordbrugsdirektoratet træffer inden 1. oktober  

 foreløbig afgørelse om fordelingen af puljemidlerne.
 § 11.  Jordbrugsdirektoratet kan fravige fristerne i §  

 9 og § 10.
 § 12.  Jordbrugsdirektoratet fører kontrol og tilsyn  

 med ordningen.
 Stk. 2.  Jordbrugsdirektoratet er berettiget til hos  

 tilskudsmodtagerne at indhente alle oplysninger, der må anses for at være af  

 betydning for belysning og kontrol af den tilskudsberettigede  

 konsulentvirksomhed og for godkendelse af regnskaberne.
 § 13.  Afholdte udgifter og andre oplysninger om  

 rådgivningsaktiviteten skal indberettes til Jordbrugsdirektoratet på særlige  

 skemaer.
 Stk. 2.  Jordbrugsdirektoratet fastsætter en frist for  

 indsendelse af indberetningerne.
 § 14.  Jordbrugsdirektoratet fastsætter i en  

 regnskabsinstruks nærmere regler for regnskabsføring af tilskudsberettigede  

 udgifter og for registrering af tilskudsberettigede aktiviteter.
 Stk. 2.  Jordbrugsdirektoratet fastsætter i en  

 revisionsinstruks nærmere regler for gennemførelse af revision af  

 regnskabsaflæggelse og af aktivitetsregistrering efter stk. 1.
 § 15.  Landbrugsministeren nedsætter et rådgivende  

 udvalg med den opgave at yde bistand ved den praktiske administration af  

 ordningen.
Stk. 2.  Der udpeges tre medlemmer efter indstilling fra  

 De danske Landboforeninger, Danske Husmandsforeninger og Dansk  

 Erhvervsgartnerforening.
Der udpeges et medlem efter indstilling fra  

 Foreningen af danske Landbrugskonsulenter og Dansk Agronomforening i forening  

 og et medlem efter indstilling fra Jordbrugsteknikere i Danmark.
Endvidere  

 udpeger Jordbrugsdirektoratet et medlem fra en af de øvrige  

 tilskudsberettigede organisationer.
 Stk. 3.  Medlemmer udpeges for 4 år ad gangen.
 Stk. 4.  Formandskabet og sekretariatet for udvalget  

 varetages af Jordbrugsdirektoratet.
 § 16.  Administrationen af ordningen varetages af  

 Jordbrugsdirektoratet.
 Stk. 2.  Landbrugsministeren kan på eget initiativ tage  

 en afgørelse, der er truffet af Jordbrugsdirektoratet, op til nærmere  

 undersøgelse og afgørelse og i øvrigt bestemme, at en afgørelse, som skulle  

 have været truffet af Jordbrugsdirektoratet, træffes af landbrugsministeren.
 § 17.  Afgørelser truffet af Jordbrugsdirektoratet i  

 medfør af bekendtgørelsen kan indbringes for landbrugsministeren inden 4 uger  

 efter afgørelsen.
 § 18.  Bekendtgørelsen træder i kraft den 10. april  

 1991.
 Stk. 2.  Bekendtgørelse nr. 713 af 17. november 1989 som  

 ændret ved Jordbrugsdirektoratets bekendtgørelse nr. 893 af 20. december 1990  

 ophæves.
Landbrugsministeriet, den 27. marts 1991 Laurits Tørnæs / Mogens Nagel Larsen Bilag 1 Tilskud efter § 1, stk. 1, ydes til følgende organisationer Bilag 2 Afgrænsning af tilskudsberettigede opgaver på særlige områder Landbrugsbyggeri, grundforbedring, vandingsanlæg og lign.
 Tilskudsberettigede opgaver:
 Ikke-tilskudsberettigede opgaver:
Landboret Opgaver, der henhører under almindelig advokatvirksomhed, herunder  

 behandling af retssager, er ikke tilskudsberettigede.
Bilag 3 Statstilskud kan ydes til konsulentvirksomhed inden for følgende faglige  

 områder:
