Post- og Telegrafvæsnet Radioteknisk Tjeneste Indledning Disse tekniske bestemmelser er udfærdiget i henhold til Ministeriet for  

 Offentlige Arbejders bekendtgørelse om landmobile radiotjenester m.v.
 Bestemmelserne indeholder de minimumskrav, som et radiotelefonudstyrs  

 sender og/eller modtager skal opfylde for at kunne godkendes af Post- og  

 Telegrafvæsenet til brug i de landmobile frekvensbånd mellem 31,7 og 470 MHz.
Bestemmelserne er baseret på CEPT rekommandation T/R 17, anneks I og II  

 vedrørende målemetoder og specifikationer for radiotelefonudstyr i den  

 landmobile tjeneste.
De landmobile tjenester anvender i Danmark  

 fasemodulation og 25 kHz kanalafstand.
 Supplerende eller andre bestemmelser kan kræves opfyldt for udstyr af  

 følgende kategorier:
 1. Radiotelefonudstyr til brug under den offentlige  

 bilradiotjeneste.
 2. Radioudstyr til anden kommunikation end telefoni.
 3. Bærbart radiotelefonudstyr med integreret antenne  

 og »lommeudstyr«.
INDHOLDSFORTEGNELSE side 1 Oplysninger vedr. afprøvning, godkendelse og gebyr 5 1.1 Anmodning om afprøvning 1.2 Indlevering af anlæg til afprøvning 1.3 Valg af anlæg til afprøvning 1.4 Godkendelse 1.5 Gebyr for afprøvning 2 Almindelige krav til anlægget 8 2.1 Mærkning af anlægget 2.2 Opvarmningstid 3 Afprøvningsbetingelser 9 3.1 Anvendelse af afprøvningsbetingelserne 3.2 Spændingsforsyning 3.3 Normale afprøvningsbetingelser 3.4 Særlige afprøvningsbetingelser 3.5 Temperaturprøver 3.6 Kunstantenne 3.7 Prøvesignaler på udstyrets indgange 3.8 Standard modulation 3.9 Psofometrisk filter 3.10 Modtagerens squelch kredsløb 3.11 Afprøvning af udstyr med dupleksfilter 4 Sender 13 4.1 Frekvensafvigelse 4.2 Bærebølgeeffekt 4.3 Maksimalt frekvenssving 4.4 Reduktion af frekvenssvinget ved modulationsfrekvenser over 3 kHz 4.5 Modulatorens begrænserkarakteristik 4.6 Modulationskarakteristik 4.7 Nabokanaleffekt 4.8 Modulationsforvrængning 4.9 Restmodulation 4.10 Uønsket udstråling over antenneklemmerne 4.11 Kabinetudstråling 3 side 5 Modtager 20 5.1 Nominel udgangseffekt og klirfaktor 5.2 Lavfrekvenskarakteristik 5.3 Følsomhed 5.4 Undertrykkelse af et uønsket signal på samme kanal 5.5 Nabokanalselektivitet 5.6 Dæmpning af uønskede signaler (spurious responses) 5.7 Intermodulationsdæmpning 5.8 Blokering 5.9 Uønsket udstråling over antenneklemmerne 5.10 Begrænserens amplitudekarakteristik 5.11 Støj og brum 6 Dupleks drift 28 6.1 Modtagerens følsomhed ved samtidig sending og modtagning 6.2 Modtagerens dæmpning af uønskede signaler ved samtidig sending og  

 modtagning 1 OPLYSNINGER VEDR.
AFPRØVNING, GODKENDELSE OG GEBYR 1.1 Anmodning om afprøvning Når et anlæg ønskes afprøvet med henblik på godkendelse, rettes af en  

 dansk fabrikant eller en dansk repræsentant skriftlig henvendelse herom til  

 Post- og Telegrafvæsenet Radioteknisk Tjeneste Islands Brygge 83 C 2300  

 København S Anmodning om afprøvning skal indeholde oplysninger om anlæggets fabrikat  

 og typebetegnelse samt de for afprøvningen nødvendige tekniske  

 specifikationer bl.a.:
Frekvensområde Kanalantal Frekvensområde inden for hvilket der kan skiftes kanaler Driftsform (simpleks, semidupleks eller dupleks) Driftsspænding Maksimalt effektforbrug Senderens afprøvningsfrekvens(er) Sendeeffekt (nominel) Mikrofonimpedans Modtagerens afprøvningsfrekvens(er) LF-udgangseffekt (nominel) Højttalerimpedans Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i bestemmelserne beskrevne målinger.
Har fabrikken ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med nærværende bestemmelser, skal målerapporten indeholde  

 de fornødne oplysninger herom.
Post- og Telegrafvæsenet afgør herefter, om en  

 sådan målerapport kan godtages.
 Målerapporter og beskrivelser, der indleveres i forbindelse med  

 typeafprøvning af anlæg, er Post- og Telegrafvæsenets ejendom.
1.2 Indlevering af anlæg til afprøvning Anlægget, som ønskes afprøvet,  

 indleveres til Post- og Telegrafvæsenet Radioteknisk Tjeneste Islands Brygge  

 83 C, 4. sal 2300 København S Telf. 01 -54 47 96 Al transport af anlæg til og fra Radioteknisk Tjeneste påhviler  

 rekvirenten.
 Post- og Telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med afprøvede eksemplar.
1.3.1 Enkeltkanal anlæg Fabrikanten kan vælge en hvilken som helst af kanalerne inden for  

 udstyrets specificerede frekvensområde til afprøvningen.
Post- og  

 Telegrafvæsenet forbeholder sig dog ret til at forlange udstyr for afprøvning  

 på andre kanaler inden for udstyrets frekvensområde, hvis man skønner, at  

 særlige omstændigheder gør det ønskeligt.
1.3.2 Flerkanal anlæg Typegodkendelsmålingerne behøver normalt kun at blive foretaget på 3  

 kanaler, idet de 3 kanaler vælges med en nær den nedre grænse, en omtrent i  

 midten og en nær den øvre grænse af det frekvensområde, inden for hvilket der  

 kan skiftes kanaler.
Post- og Telegrafvæsenet forbeholder sig dog ret til at  

 forlange udstyr for afprøvning på andre kanaler inden for udstyrets  

 frekvensområde, hvis man skønner, at særlige omstændigheder gør sig gældende.
6 1.4 Godkendelse Godkendelse kan efter Post- og Telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen både med  

 hensyn til strømskemaer, komponenter og montering er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
Post- og  

 Telegrafvæsenet forbeholder sig ret til ved skøn at afgøre, om anlæg er  

 identiske i henhold til ovenstående, og om ny afprøvning er nødvendig.
Det er en forudsætning for opretholdelse af en typegodkendelse, at Post-  

 og Telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Såfremt det herved  

 eller på anden måde konstateres, at anlæggene ikke opfylder de gældende  

 bestemmelser, eller såfremt godkendelsens vilkår i øvrigt tilsidesættes, kan  

 godkendelsen annulleres både for allerede ibrugtagne anlæg og for ikke  

 ibrugtagne anlæg af vedkommende type.
 Givne godkendelser kan annulleres.
 Godkendelsen omfatter kun forhold, der angår de af Post- og  

 Telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves et gebyr, jfr.
Bekendtgørelse om landmobile radiotjenester m.v.
 Såfremt en anlægstype eller et enkelteksemplar ikke godkendes efter første  

 afprøvning, og det efter Post- og Telegrafvæsenets skøn ikke er nødvendigt at  

 foretage en komplet fornyet afprøvning af en ny anlægstype, der adskiller sig  

 så lidt fra en allerede godkendt type, at fornyet komplet afprøvning efter  

 Post- og Telegrafvæsenets skøn ikke er nødvendig, kan Post- og  

 Telegrafvæsenet efter eget skøn fastsætte et reduceret gebyr for den delvise  

 afprøvning.
2 ALMINDELIGE KRAV TIL ANLÆGGET 2.1 Mærkning af anlægget Funktionen af alle kontrollamper, tilslutningsklemmer og betjeningsgreb  

 samt betjeningsgrebenes positioner skal være tydeligt angivet på anlægget.
Anlægget skal være tydeligt mærket med fabrikat, typebetegnelse og  

 fabrikationsnummer; dette gælder også for det eksemplar, der indleveres til  

 afprøvning.
Mærkningen skal være placeret således på anlægget, at den er let  

 synlig, når anlægget er anbragt i normal position.
 Mærkningen skal være mekanisk solid og holdbar og kan f.eks. udføres ved  

 gravering, prægning eller anvendelse af metalskilt.
2.2 Opvarmningstid Senest 1 minut efter at være tilsluttet forsyningsspændingen skal anlægget  

 være fuldt driftsklart, hvorved forstås, at samtlige krav i disse  

 specifikationer skal være opfyldt.
 Er anlægget forsynet med krystalovn eller andre kredsløb, som kræver  

 længere opvarmningstid end 1 minut, tillades for disse kredsløb dog en  

 opvarmningstid på maksimalt 15 minutter, forudsat at den nødvendige  

 forsyningsspænding til de pågældende kredse ikke kan afbrydes med den normale  

 driftsafbryder på anlæggets kabinet.
 Findes der på anlæggets kabinet en særlig afbryder for sådanne kredse,  

 skal denne afbryders funktion klart fremgå af opmærkningen, og i  

 betjeningsvejledningen for anlægget skal den nødvendige opvarmningstid  

 tydeligt anføres.
3 AFPRØVNINGSBETINGELSER 3.1 Anvendelse af afprøvningsbetingelserne For samtlige i disse bestemmelser nævnte krav foretages  

 typegodkendelsesmålinger under de i pkt. 3.3 beskrevne normale  

 afprøvningsbetingelser.
For de krav, hvor det i det enkelte afsnit er nævnt,  

 foretages målingerne endvidere under de i pkt. 3.4 omtalte særlige  

 afprøvningsbetingelser.
3.2 Spændingsforsyning Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændingen som beskrevet i pkt.  

 3.3.2 og 3.4.2. Spændingsforsyningens indre impedans skal være så lav, at  

 dens indflydelse på måleresultaterne er uden betydning.
 Forsyningssspændinge måles på udstyrets indgangsklemmer.
 Hvis udstyret er forsynet med et fast forbundet fødekabel, måles  

 forsyningsspændingen, hvor dette kabel er tilsluttet udstyret.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under afprøvningen holdes forsyningsspændingen inden for +/-3% af  

 spændingen ved målingens påbegyndelse.
 Fabrikanten opgiver, hvilken eller hvilke nominelle forsyningsspændinger,  

 udstyret er beregnet for.
3.3 Normale afprøvningsbetingelser 3.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem + 15 grader C og + 35 grader C og relative fugtigheder  

 mellem 20% og 75%.
3.3.2 Forsyningsspændinger ved afprøvning under normale betingelser 3.3.2.1 Forsyning fra nettet.
 Ved afprøvning under normale betingelser tilføres udstyr, der er beregnet  

 for tilslutning til det almindelige forsyningsnet, en forsyningsspænding lig  

 forsyningsnettets nominelle spænding og med frekvensen 50 Hz (+/- 1 Hz).
9 3.3.2.2. Blyakkumulatorer med laderegulering for anvendelse i  

 motorkøretøjer.
 Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 under afprøvningen en forsyningsspænding på 1,1 gange batteriets nominelle  

 spænding (6 volt, 12 volt etc.).
 3.3.2.3 Andre spændingsforsyninger.
 For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 afprøvningsspændingen af fabrikanten.
3.4 Særlige afprøvningsbetingelser 3.4.1 Temperaturer ved afprøvning under særlige betingelser Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne -20 grader C og + 55 grader  

 C.
3.4.2 Forsyningsspændinger ved afprøvning under særlige betingelser 3.4.2.1 Forsyning fra nettet.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding + 10%, henholdsvis -10%, med frekvensen  

 50 Hz (+/-1 Hz).
 3.4.2.2 Blyakkumulatorer med laderegulering for anvendelse i  

 motorkøretøjer.
 Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, måles  

 der ved forsyningsspændinger på henholdsvis 1,3 og 0,9 gange batteriets  

 nominelle spænding (6 volt, 12 volt etc.).
 3.4.2.3 Andre spændingsforsyninger.
 For udstyr, der er beregnet for primærbatterier anvendes følgende nedre  

 forsyningsspændinger:
 Udstyr for konventionelle tørelementer (brunsten - salmiak - zink  

 elementer): 0,6 gange batteriets nominelle spænding.
 Udstyr for kviksølvoxidelementer: 0,9 gange batteriets nominelle spænding.
 Udstyr for andre typer af primærbatterier: Den nedre forsyningsspænding  

 opgives af udstyrsfabrikanten.
 Ved udstyr, hvor der bruges spændingsforsyninger, der ikke er nævnt i det  

 foregående, opgives spændingsgrænserne af fabrikanten.
10 3.5 Temperaturprøver 3.5.1 Fremgangsmåde Før hver afprøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået, enten gennem konstatering ved målinger, eller ved, at  

 der forløber mindst 1 time, før afprøvningen indledes.
 Udstyret holdes afbrudt, indtil den termiske ligevægt er opnået.
 Indeholder udstyret temperaturstabiliseringskredsløb, som er beregnet til  

 at skulle fungere kontinuerligt (jfr. pkt. 2.2), aktiveres derpå disse  

 kredse, og de egentlige afprøvningsmålinger påbegyndes først efter udløbet af  

 kredsløbenes opvarmningstid.
 3.5.1.1 Anlæg for kontinuerlig drift.
Er anlægget ifølge fabrikantens opgivelser beregnet for kontinuerlig  

 drift, skal kravene ved den høje temperatur stadig være opfyldt, når senderen  

 har været tastet en halv time.
Ved den lave temperatur skal kravene være  

 opfyldt, når udstyret har stået standby i 1 minut.
 3.5.1.2 Anlæg for intermitterende drift.
Er anlægget ifølge fabrikantens opgivelser beregnet for intermitterende  

 drift, skal kravene ved den høje temperatur være opfyldt, efter at udstyret  

 har været i drift i 5 minutter.
Senderen tastes det første af disse 5  

 minutter og skal derefter overholde den i pkt. 4.1.3 krævede  

 frekvenstolerance allerede ved slutningen af første sendeperiode.
Ved den  

 lave temperatur skal kravene være opfyldt, når udstyret har stået standby i 1  

 minut.
3.6 Kunstantenne Afprøvningen af senderen foretages med en kunstantenne tilsluttet  

 udstyrets antenneklemmer.
Kunstantennen består af en rent ohmsk, afskærmet  

 belastning på 50 ohm.
3.7 Prøvesignaler på udstyrets indgange Senderens modulationssignal frembringes af en tonegenerator, der forbindes  

 til mikrofonindgangen.
Mikrofonindgangens nominelle impedans skal opgives af  

 fabrikanten.
 Signalgeneratorerne, der leverer prøvesignaler til modtagerens indgang,  

 tilsluttes på en sådan måde, at impedansen set fra modtagerindgangen er 50  

 ohm, uanset om modtageren påtrykkes et eller flere signaler samtidigt.
11 Størrelsen af signalet eller signalerne, der påtrykkes modtageren under  

 afprøvningen, udtrykkes ved den EMK (elektromotoriske kraft), der er på det  

 sted, hvor modtageren tilsluttes 3.8 Standard modulation Ved standard modulation forstås modulation med et 1000 Hz sinusformet  

 signal af en sådan størrelse, at der frembringes et frekvenssving på +/-3  

 kHz.
3.9 Psofometrisk filter Det psofometriske fylder kravene anført i CCITT rekommandation P53.
3.10 Modtagerens squelch kredsløb Modtagerens squelch kredsløb sættes ud af funktion under  

 godkendelsesmålingerne.
3.11 Afprøvning af udstyr med dupleksfilter Udstyr med dupleksfilter skal opfylde kravene i disse tekniske  

 bestemmelser, når antenneterminalen på dupleksfiltret benyttes under  

 målingerne.
 Udstyr, hvor senderudgang og modtagerindgang er separat tilgængelige, skal  

 også opfylde kravene uden brug af dupleksfilter.
4 SENDER 4.1 Frekvensafvigelse 4.1.1 Definition Senderens frekvensafvigelse er differensen mellem den målte  

 bærebølgefrekvens og dennes nominelle værdi.
4.1.2 Målemetode Bærebølgefrekvensen måles med senderen umoduleret og tilsluttet en  

 kunstantenne (pkt. 3.6). Målingerne foretages under normale  

 afprøvningsbetingelser samt under særlige afprøvningsbetingelser (pkt. 3.4.1  

 og 3.4.2 anvendt samtidigt).
4.1.3 Krav Senderens frekvensafvigelse må ikke være større end nedenstående  

 frekvenstolerancer under såvel normale som særlige afprøvningsbetingelser.
 Frekvenstolerancerne er ens for basisstation og mobilstation.
4.2 Bærebølgeeffekt 4.2.1 Definition Bærebølgeeffekten er effekten, den umodulerede sender afgiver til  

 kunstantennen (pkt. 3.6).
Bærebølgeeffektens nominelle værdi er en maksimalværdi af sendertypens  

 udgangseffekt uden modulation, hvor alle krav i nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
4.2.2 Målemetode Senderen forbindes til en kunstantenne, og den afsatte effekt i denne  

 måles.
Målingerne foretages under normale afprøvningsbetingelser og under  

 særlige afprøvningsbetingelser (pkt. 3.4.1 og 3.4.2 anvendt samtidigt).
13 4.2.3 Krav Ved normale afprøvningsbetingelser må bærebølgeeffekten ikke være mere end  

 3dB under den nominelle bærebølgeeffekt.
Under såvel normale som særlige  

 afprøvningsbetingelser må bærebølgeeffekten højst være 25 Watt (for anlæg  

 indrettet for frekvensområdet 422-470 MHz dog 50 Watt) og må ikke overstige  

 den nominelle bærebølgeeffekt med mere end 2 dB.
4.3 Maksimalt frekvenssving 4.3.1 Definition Det maksimale frekvenssving er den maksimale afvigelse mellem det  

 modulerede HF-signals øjebliksfrekvens og den umodulerede bærebølges  

 frekvens.
4.3.2 Målemetode Senderen tilsluttes en kunstantenne, og frekvenssvinget måles på senderens  

 udgang med et frekvenssvingsmeter.
Niveauet af modulationssignalet indstilles  

 til at være 20 dB højere end niveauet ved standard modulation (pkt. 3.8).
 Modulationsfrekvensen varieres mellem den laveste frekvens, senderen er  

 beregnet til at overføre, og 3 kHz.
4.3.3 Krav Det maksimalt tilladte frekvenssving er +/- 5 kHz.
4.4 Reduktion af frekvenssvinget ved modulationafrekvenser over 3 kHz 4.4.1 Målemetode Senderen belastes i overensstemmelse med pkt. 3.6 og moduleres til  

 standard modulation.
Med fastholdt niveau af modulationssignalet varieres  

 modulationsfrekvensen fra 3 kHz til 25 kHz, og det tilsvarende frekvenssving  

 måles med et frekvenssvingsmeter.
4.4.2 Krav For modulationsfrekvenser mellem 3 kHz og 6 kHz må frekvenssvinget ikke  

 overstige frekvenssvinget ved 3 kHz.
Ved 6 kHz må frekvenssvinget ikke være  

 større end +/-1,5 kHz.
Ved modulationsfrekvenser mellem 6 kHz og 25 kHz skal  

 frekvenssvinget, +/-x (kHz), opfylde betingelsen log10 (x) = 1,99 - 2,33 x  

 log10 (f), hvor f er senderens modulationsfrekvens i kHz.
Dette er ensbetydende med,  

 at frekvenssvinget ikke må være større end det, som bestemmes af en linie  

 gennem punktet (f,x) = (6 kHz, 1,5 kHz) og med en hældning på -14 dB/oktav 4.5 Modulatorens begrænserkarakteristik 4.5.1 Definition Modulatorens begrænserkarakteristik er et udtryk for senderens evne til at  

 kunne moduleres op til det maksimalt tilladte frekvenssving som omtalt i pkt.  

 4.3.3.
4.5.2 Målemetode En modulationsfrekvens på 1000 Hz påtrykkes senderens mikrofonindgang, og  

 niveauet indstilles således, at frekvenssvinget bliver -/+ 1 kHz.
Derpå øges  

 modulationssignalet med 20 dB, og frekvenssvinget måles igen.
 Målingerne udføres under normale afprøvningsbetingelser og under særlige  

 afprøvningsbetingelser (pkt. 3.4.1 og 3.4.2 anvendt samtidigt).
4.5.3 Krav Frekvenssvinget skal være mellem +/-3,5 kHz og +/-5 kHz.
4.6 Modulationskarakteristik 4.6.1 Definition Modulationskarakteristikken er modulationsindeksets variation som funktion  

 af modulationsfrekvensen ved fastholdt niveau af modulationssignalet.
4.6.2 Målemetode Senderen påtrykkes et modulationssignal med en frekvens på 1000 Hz og med  

 et sådant niveau, at et frekvenssving på +/-1 kHz opnås.
Modulationssignalets  

 frekvens varieres mellem 300 Hz og 3000 Hz, medens dets niveau holdes  

 konstant på værdien ved 1000 Hz.
De sammenhørende værdier af frekvenssving og  

 modulationsfrekvens bestemmes.
4.6.3 Krav Modulationsindekset (forholdet mellem frekvenssving og  

 modulationsfrekvens) skal være mellem 0,71 og 1,12.
4.7 Nabokanaleffekt 4.7.1 Definition Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangsområdet for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten, frembragt af modulationen, og  

 effektbidrag hidrørende fra brum og støj fra senderen.
4.7.2 Målemetode Nabokanaleffekten måles med en effektmålemodtager, der opfylder  

 betingelserne i pkt. 4.7.4. Senderudgangen forbindes til  

 effektmålemodtagerens indgang via et dæmpningsled og evt. et  

 impedanstilpasningsled således, at der er impedanstilpasning til  

 senderudgangen og således, at indgangsniveauet på effektmodtageren er  

 passende.
 Senderen moduleres med et signal af frekvens 1250 Hz og med et niveau, der  

 er 20 dB højere end det, der bevirker et frekvenssving på +/-3 kHz.
Effektmålemodtageren afstemmes til senderens nominelle frekvens, og dens  

 variable dæmpningsled indstilles således, at man får en aflæsning på  

 modtageren, der er ca. 5 dB over dens eget støjniveau.
Modtageren afstemmes  

 derefter til den nominelle frekvens for en af nabokanalerne, og det variable  

 dæmpningsled indstilles således, at samme modtagervisning som tidligere  

 opnås.
Differensen mellem det variable dæmpningsleds indstilling ved måling i  

 henholdsvis centerkanalen og nabokanalen er da forholdet i dB mellem  

 bærebølgeeffekten og nabokanaleffekten.
Nabokanaleffekten er herved bestemt,  

 idet bærebølgeeffekten er kendt (pkt. 4.2).
 Målingerne gentages for den anden nabokanal.
4.7.3 Krav Nabokanaleffekten skal for sendere med en bærebølgeefekt større end 2 W  

 være mindst 70 dB under bærebølgeeffekten.
For sendere med bærebølgeeffekter  

 op til 2 W må nabokanaleffekten højst være 0,2 uW.
4.7.4 Specifikationer for effektmålemodtageren Målingerne foretages med en effektmålemodtager, som opfylder følgende  

 krav:
Effektmålemodtageren skal bestå af en blander, et krystalfilter, et  

 variabelt dæmpningsled, en forstærker og et effektivværdivisende voltmeter -  

 alt forbundet i serie - samt en lokaloscillator.
Lokaloscillatoren kan evt.  

 bestå af en signalgenerator.
16 Filterets båndbredder skal være følgende Dæmpningsleddet skal have et variationsområde på mindst 80 dB i 1 dB  

 spring.
Variationsområde på 90 dB eller mere anbefales dog af hensyn til  

 opfyldelse af fremtidige krav.
 Fejlen på dæmpningsleddets kalibrering må ikke være større end +/-0,5 dB.
 Forstærkerens støjtal må ikke være større end 4 dB, og dens  

 amplitude-frekvens-karakteristik må ikke variere mere end 1 dB inden for  

 krystalfilterets 6 dB båndbredde.
 Hvis selve krystalfilterets dæmpning er mindre end 90 dB uden for den 90  

 dB båndbredde, der er foreskrevet i tabellen ovenfor, skal  

 amplitude-frekvens-karakteristikken for filter og forstærker under et være  

 således, at 90 dB kravet er overholdt for alle båndbredder større end 50 kHz.
 Voltmeterets udslag skal være bestemt af effektivværdien af signaler med  

 en topfaktor på op til 10. Det er ikke nødvendigt, at voltmeteret er  

 kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selvom modtagerens indgangsniveau hæves med indtil 100 dB  

 over det mindst målelige signal.
 Lokaloscillatorens støjniveau i forhold til dets signalniveau må ikke være  

 større end -90 dB i et bånd, der er 16 kHz bredt og centreret omkring en  

 frekvens 25 kHz fra bærebølgen.
4.8 Modulationsforvrængning 4.8.1 Definition Modulationsforvrængningen af et moduleret HF-signal er effektivværdien af  

 spændingen af samtlige oversvingninger divideret med effektivværdien af den  

 totale signalspænding efter lineær demodulation.
4.8.2 Målemetode HF-signalet fra senderen tilføres gennem et tilpasningsnetværk en lineær  

 frekvensdemodulator med en efterbetoning på 6 dB/oktav.
 Målingerne foretages under såvel normale afprøvningsbetingelser som under  

 særlige afprøvningsbetingelser (pkt. 3.4.1 og 3.4.2 anvendt samtidigt).
17 Ved normale afprøvningsbetingelser moduleres senderen successivt med en  

 tone på 300 Hz, 500 Hz og 1000 Hz til et frekvenssving på henholdsvis +/-0,9  

 kHz, +/-1,5 kHz og +/-3 kHz (svarende til et modulationsindeks på 3).  

 Modulationsforvrængningen måles ved alle 3 modulationsfrekvenser Under særlige afprøvningsbetingelser udføres målingerne ved en  

 modulationsfrekvens på 1000 Hz og et frekvenssving på +/-3,5 kHz.
4.8.3 Krav Modulationsforvrængningen må ikke være større end 10%.
4.9 Restmodulation 4.9.1 Definition Senderens restmodulation er forholdet i dB - efter demodulation - mellem  

 LF-støjeffekten fra det umodulerede HF-signal og LF-effekten fra HF-signalet  

 moduleret til standard modulation.
4.9.2 Målemetode Senderen moduleres til standard modulation, og HF-signalet føres gennem et  

 tilkoblingsnetværk til en lineær frekvensdemodulator med en efterbetoning på  

 6 dB/oktav og med en så ringe egenstøj ved lave frekvenser, at måleresultatet  

 ikke påvirkes mærkbart.
Signalet måles med et effektivværdivisende voltmeter  

 forbundet til demodulatoren gennem det psofometriske filter.
 Modulationen fjernes, og signalet måles igen.
4.9.3 Krav Restmodulationen må ikke være større end -40 dB.
4.10 Uønsket udstråling over antenneklemmerne 4.10.1 Definition Uønsket udstråling over antenneklemmerne er udstråling på andre frekvenser  

 end bærebølgefrekvensen og de sidebånd, der fremkommer ved normal modulation.
4.10.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.6. Der måles over  

 frekvensområdet 100 kHz - 2000 MHz undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
Målingerne gentages med senderen  

 moduleret til standard modulation.
4.10.3 Krav Effekten af de enkelte uønskede signaler må ikke overstige 2,5 micro W.  

 Denne værdi er en international vedtagelse, som i relativ nær fremtid kan  

 forventes skærpet.
Det anbefales at forsøge en grænseværdi på 0,25 micro W  

 overholdt.
4.11 Kabinetudstråling 4.1 1.1 Definition Ved kabinetudstråling forstås her den udstråling, som radieres fra  

 udstyrets kabinet m.v. på andre frekvenser end bærebølgens frekvens og de  

 tilhørende sidebånd.
4.11.2 Målemetode Kabinetudstrålingen måles på en kalibreret måleplads med en  

 feltstyrkemåler i en afstand af 30 meter fra udstyret og i en højde af 3  

 meter over jordplanet.
Målingerne foretages over frekvensområdet 30 - 2000  

 MHz med undtagelse af den af udstyret anvendte kanal og dens nabokanaler.
Udstyret forbindes til en kunstantenne og placeres 1 meter over  

 jordplanet.
Udstyret placeres således, at den maksimale feltstyrke måles.  

 Kabinetudstrålingen måles med umoduleret sender.
4.11.3 Krav Kabinetudstrålingen må ikke på nogen frekvens være større end 300 micro  

 V/m.
 Ved Post- og Telegrafvæsenets målinger vil der blive foretaget  

 stikprøvemæssig kontrol af kabinetudstrålingen.
5 MODTAGER 5.1 Nominel udgangseffekt og klirfaktor 5.1.1 Definitioner Modtagerens nominelle udgangseffekt opgives af fabrikanten som  

 udstyrstypens maksimale udgangseffekt, hvor alle krav i disse tekniske  

 bestemmelser er opfyldt.
 Klirfaktoren er effektivværdien af spændingen af samtlige oversvingninger  

 divideret med effektivværdien af den totale signalspænding på modtagerens  

 udgang.
5.1.2 Målemetode Et signal beliggende på modtagerens nominelle frekvens tilføres  

 modtagerens indgang i overensstemmelse med pkt. 3.7. Størrelsen af signalet  

 skal være 60 dB/1 micro V EMK og derefter 100 dB/1 micro V EMK, idet  

 målingerne foretages ved begge signalniveauer.
Ved hver af de nedennævnte målinger indstilles modtagerens volumenkontrol  

 således, at den afsatte effekt i en ohmsk belastning, forbundet til  

 LF-udgangen, svarer til modtagerens nominelle udgangseffekt.
Størrelsen af  

 belastningen skal svare til LF-udgangens normale belastning og skal opgives  

 af fabrikanten.
 Der måles under såvel normale som særlige afprøvningsbetingelser.
 Under normale afprøvningsbetingelser (pkt. 3.3) moduleres HF-signalet  

 successivt med en tone på 300 Hz, 500 Hz og 1000 Hz til et frekvenssving på  

 henholdsvis +/-0,9 kHz, +/-1,5 kHz og +/-3 kHz (svarende til et  

 modulationsindeks på 3). Klirfaktoren måles ved hver af de 3  

 modulationsfrekvenser.
Ved særlige afprøvningsbetingelser (pkt. 3.4.1 og 3.4.2 anvendt samtidigt)  

 udføres målingerne foruden ved modtagerens nominelle frekvens også ved  

 frekvenser beliggende plus og minus den tilladte frekvenstolerance for den  

 tilsvarende sender (pkt. 4.1.3) herfra.
HF- signalet moduleres med en 1000 Hz  

 tone til et frekvenssving på +/-3,5 kHz.
Klirfaktoren måles kun ved denne ene  

 modulationsfrekvens.
5.1.3 Krav Modtagerens nominelle udgangseffekt skal være mindst 200 mW i højttaler.  

 Højere udgangseffekt kan dog være ønskelig, da landmobilt udstyr ofte  

 anvendes i støjfyldte omgivelser.
Der skal kunne afgives mindst 1 mW til  

 hovedtelefonen.
Klirfaktoren må ikke være større end 10% 20 5.2 Lavfrekvenskarakteristik 5.2.1 Definition Modtagerens lavfrekvenskarakteristik er signalniveauet på modtagerens  

 udgang som funktion af HF-signalets modulationsfrekvens.
5.2.2 Målemetode Et signal af størrelsen 60 dB/1 micro V EMK og beliggende på modtagerens  

 nominelle frekvens tilføres modtagerindgangen i overensstemmelse med pkt.  

 3.7. HF-signalet moduleres til standard modulation, og modtagerens  

 volumenkontrol indstilles til 50% af den nominelle udgangseffekt.  

 Volumenkontrollens indstilling forbliver derefter uændret under hele  

 målingen.
 Frekvenssvinget reduceres til +/-1 kHz og holdes på denne værdi, medens  

 modulations frekvensen varieres mellem 300 Hz og 3000 Hz.
 Målingen gentages med HF-signalet beliggende på modtagerens nominelle  

 frekvens plus henholdsvis minus frekvenstolerancen for den tilsvarende sender  

 (pkt. 4.1.3).
5.2.3 Krav Lavfrekvenssignalets niveau skal aftage med 6 dB/oktav som funktion af  

 frekvensen og må højst afvige fra denne karakteristik med + 1 dB og -3 dB.
5.3 Følsomhed 5.3.1 Definition Ved modtagerens følsomhed forstås her det mindste signalniveau (EMK) på  

 modtagerens indgang, der ved modtagerens nominelle frekvens og med standard  

 modulation af signalet vil frembringe en udgangseffekt på mindst 50% af den  

 nominelle udgangseffekt og et signal-støj forhold på 20 dB, målt på  

 modtagerudgangen gennem det psofometriske filter.
 Ved signal-støj forholdet skal i det følgende forstås forholdet mellem  

 signal + støj + forvrængning og støj + forvrængning (SINAD).
5.3.2 Målemetode Et signal på modtagerens nominelle frekvens og med standard modulation  

 påtrykkes modtagerens indgang.
En modstandsbelastning (pkt. 5.1.2) samt en  

 forvrængningsmåler med et 1 kHz båndstopfilter og det psofometriske filter  

 forbindes til modtagerens LF-udgang.
Modtagerens volumenkontrol indstilles  

 således, at modtagerens udgangseffekt er 50% af den nominelle udgangseffekt.  

 Indgangssignalets størrelse ændres, indtil signal-støj forholdet (SINAD) er  

 20 dB, samtidig med at udgangseffekten fastholdes på 50% af modtagerens  

 nominelle udgangseffekt.
Indgangssignalets størrelse er da modtagerens  

 følsomhed.
 Målingerne foretages under normale afprøvningsbetingelser og under særlige  

 afprøvningsbetingelser (pkt. 3.4.1 og 3.4.2 anvendt samtidigt).
 En variation i modtagerens udgangseffekt på +/-3 dB i forhold til 50% af  

 den nominelle udgangseffekt kan tillades ved følsomhedsmålingerne under  

 særlige afprøvningsbetingelser.
5.3.3 Krav Følsomheden må ikke være ringere end 6 dB/1 micro V EMK under normale  

 afprøvningsbetingelser og 12 dB/1 micro V EMK under særlige  

 afprøvningsbetingelser.
 Er udstyret beregnet for dupleksdrift, skal disse krav også være opfyldt  

 ved samtidig sending og modtagning (pkt. 6.1).
5.3.4 Specifikationer for båndstopfilteret Under måling af følsomheden benyttes et 1 kHz båndstopfilter, som opfylder  

 følgende krav:
Frekvenskarakteristikken for båndstopfilteret skal være således, at  

 dæmpningen ved 1 kHz er mindst 40 dB og ved 2 kHz højst 0,6 dB.  

 Filterkarakteristikken må højst variere 0,6 dB i områderne 20-500 Hz og 2-4  

 kHz.
Med umoduleret indgangssignal må filteret ikke dæmpe den totale  

 støjeffekt mere end 1 dB.
5.4 Undertrykkelse af et uønsket signal på samme kanal 5.4.1 Definition Undertrykkelsen af et uønsket signal på samme kanal er forholdet i dB  

 mellem indgangsspændingerne for henholdsvis det uønskede og det ønskede  

 signal, når det uønskede signal bevirker en reduktion af signal-støjforholdet  

 fra 20 til 14 dB.
5.4.2 Målemetode De to signaler tilføres modtagerens indgang som omtalt i pkt. 3.7. Det  

 ønskede signal afstemmes til modtagerens nominelle frekvens og moduleres til  

 standard modulation, medens det uønskede signal moduleres med en 400 Hz tone  

 til et frekvenssving på +/-3 kHz.
Med det uønskede signal afbrudt indstilles størrelsen af det ønskede  

 signal til en værdi svarende til modtagerens følsomhed.
Det uønskede signal  

 påtrykkes, og dets frekvens varieres mellem -3 kHz og + 3 kHz i forhold til  

 modtagerens nominelle frekvens for at finde den frekvens, hvor det ringeste  

 signal-støj forhold opnås.
Størrelsen af det uønskede signal justeres, indtil  

 signal-støj forholdet (SINAD), målt på modtagerens udgang gennem det  

 psofometriske filter, er reduceret fra 20 til 14 dB.
5.4.3 Krav Undertrykkelsen af et uønsket signal på samme kanal skal være mellem 0 dB  

 og -8 dB.
5.5 Nabokanalselektivitet 5.5.1 Definition Nabokanalselektiviteten er forholdet i dB mellem indgangsspændingerne for  

 henholdsvis et uønsket signal i nabokanalen og det ønskede signal, når det  

 uønskede signal bevirker en reduktion af signal-støj forholdet fra 20 til 14  

 dB.
5.5.2 Målemetode De to signaler tilføres modtagerens indgang som omtalt i pkt. 3.7. Det  

 ønskede signal afstemmes til modtagerens nominelle frekvens og moduleres til  

 standard modulation.
Det uønskede signal afstemmes til den øvre nabokanals  

 centerfrekvens og moduleres med en 400 Hz tone til et frekvenssving på +/-3  

 kHz.
Med det uønskede signal afbrudt indstilles størrelsen af det ønskede  

 signal til en værdi svarende til modtagerens følsomhed.
Det uønskede signal  

 påtrykkes, og dets størrelse justeres indtil signal-støj forholdet (SINAD),  

 målt på modtagerens udgang gennem det psofometriske filter er reduceret fra  

 20 til 14 dB.
 Målingerne gentages med det uønskede signal afstemt til den nedre  

 nabokanals centerfrekvens.
Forholdene i dB mellem størrelsen af det uønskede signal og det ønskede  

 signal bestemmes.
Nabokanalselektiviteten er da det mindste af de to forhold.
 Disse målinger foretages under såvel normale afprøvningsbetingelser som  

 under særlige afprøvningsbetingelser (pkt. 3.4.1 og 3.4.2 anvendt samtidigt).
5.5.3 Krav Nabokanalselektiviteten skal være mindst 70 dB under normale  

 afprøvningsbetingelser og mindst 60 dB under særlige afprøvningsbetingelser.
5.6 Dæmpning af uønskede signaler (spurious responses) 5.6.1 Definition Modtagerens dæmpning af et uønsket signal er forholdet i dB mellem  

 indgangsspændingerne for henholdsvis et uønsket og det ønskede signal, når  

 det uønskede signal bevirker en reduktion af signal-støj forholdet fra 20 til  

 14 dB.
5.6.2 Målemetode De to signaler tilføres modtagerens indgang som omtalt i pkt. 3.7. Det  

 ønskede signal skal ligge på modtagerens nominelle frekvens og moduleres til  

 standard modulation.
Med det uønskede signal afbrudt indstilles størrelsen af  

 det ønskede signal til en værdi svarende til modtagerens følsomhed.
Det  

 uønskede signal moduleres med en frekvens på 400 Hz til et frekvenssving på  

 +/-3 kHz og indstilles til en størrelse på 86 dB/1 micro V EMK.
Frekvensen af  

 det uønskede signal varieres over frekvensområdet 100 kHz-2000 MHz.
Ved  

 enhver frekvens, hvor modtageren reagerer, ændres det uønskede signals  

 størrelse, indtil signal-støj forholdet (SINAD) er 14 dB, målt gennem det  

 psofometriske filter.
Modtagerens indstilling skal være som under  

 følsomhedsmålingen (pkt. 5.3).
5.6.3 Krav Dæmpningen af uønskede signaler skal være mindst 70 dB for alle  

 frekvenser, der ligger mere end 25 kHz fra modtagerens nominelle frekvens.
 Er udstyret beregnet for dupleksdrift, skal dette krav også være opfyldt  

 ved samtidig sending og modtagning (pkt. 6.2).
5.7 Intermodulationsdæmpning 5.7.1 Definition Modtagerens intermodulationsdæmpning er forholdet i dB mellem henholdsvis  

 indgangsspændingen af to lige store uønskede signaler og modtagerens  

 følsomhed, når signal-støj forholdet, fremkaldt af intermodulationsproduktet,  

 er 20 dB.
5.7.2 Målemetode To signalgeneratorer A og B forbindes til indgangen af modtageren som  

 beskrevet i pkt. 3.7, og med signalet fra den ene generator afbrudt  

 indstilles modtagerens volumenkontrol ved gentagelse af den i pkt. 5.3  

 beskrevne måling af følsomheden.
Signalgeneratorerne A og B indstilles  

 derefter til frekvenser henholdsvis 25 kHz og 50 kHz over modtagerens  

 nominelle frekvens.
Signalet fra signalgenerator A skal være umoduleret, og  

 signalet fra signalgenerator B moduleres til standard modulation.
Signalgeneratorernes udgangsspændinger, der holdes lige store, reguleres  

 indtil signal-støj forholdet (SINAD) er 20 dB, målt gennem det psofometriske  

 filter.
Frekvensen af signalet fra signalgenerator B finjusteres, så den  

 maksimale værdi af signal-støj forholdet opnås.
 Målingerne gentages med de to signaler afstemt 25 kHz, henholdsvis 50 kHz  

 lavere end modtagerens nominelle frekvens.
 Såfremt indflydelsen fra signalgeneratorernes støjspektrum ikke er  

 uvæsentlig, gentages målingerne med frekvensafstande på op til 100 og 200 kHz  

 fra den nominelle frekvens.
5.7.3 Krav Intermodulationsdæmpningen skal være mindst 70 dB.
5.8 Blokering 5.8.1 Definition Modtagerens blokeringsspænding er den indgangsspænding af et uønsket  

 signal, der fremkalder enten en ændring på 3 dB af det ønskede signals  

 LF-udgangseffekt eller en reduktion af signal-støj forholdet fra 20 til 14  

 dB.
5.8.2 Målemetode To signaler tilføres modtagerens indgang som omtalt i pkt. 3.7. Det  

 ønskede signal skal ligge på modtagerens nominelle frekvens og moduleres til  

 standard modulation.
Med det uønskede signal afbrudt indstilles størrelsen af  

 det ønskede signal på modtagerens indgang til + 6 dB/1 uV EMK, og modtagerens  

 LF-udgangseffekt justeres til 50% af den nominelle udgangseffekt.
Frekvensen  

 af det uønskede, umodulerede signal varieres mellem + 1 MHz og + 10 MHz og  

 tillige mellem -1 MHz og -10 MHz regnet i forhold til modtagerens nominelle  

 frekvens.
Størrelsen af det uønskede signal på modtagerens indgang justeres  

 ved alle frekvenser i de givne områder således, at det frembringer afhængig af, hvilken af de to muligheder, der indtræffer først.
Spændingen  

 (EMK) af det uønskede signal på modtagerens indgang er blokeringsspændingen  

 ved den omhandlede frekvens.
5.8.3 Krav Blokeringsspændingen skal ved alle frekvenser i de givne frekvensområder  

 være mindst 95 dB/1 micro V EMK undtagen på frekvenser, hvor modtageren er  

 følsom for uønskede signaler (spurious responses).
5.9 Uønsket udstråling over antenneklemmerne 5.9.1 Definition Al udstråling over antenneklemmerne uanset frekvens er uønsket udstråling.
5.9.2 Målemetode Modtagerens antenneindgang forbindes til en målemodtager eller en  

 spektrumanalysator med en indgangsimpedans på 50 ohm, og der måles over  

 frekvensområdet 100 kHz-2000 MHz.
5.9.3 Krav Den udstrålede effekt over antenneklemmerne må ikke på nogen frekvens være  

 større end 2 nW.
5.10 Begrænserens amplitudekarakteristik 5.10.1 Definition Begrænserens amplitudekarakteristik er sammenhængen mellem størrelsen af  

 et nærmere specificeret, moduleret indgangssignal og LF-signalets størrelse  

 på. modtagerens udgang.
5.10.2 Målemetode Et signal på modtagerens nominelle frekvens, med standard modulation og af  

 størrelsen 6 dB/1 micro V EMK påtrykkes modtagerens indgang.  

 LF-udgangseffekten indstilles til 6 dB under den nominelle udgangseffekt.  

 Indgangssignalet øges til 100 dB/1 micro V EMK, og LF-udgangseffekten måles  

 igen.
5.10.3 Krav Ved den ovenfor givne ændring i indgangsspændingen må ændringen i  

 udgangseffekt ikke være større end 3 dB.
5.11 Støj og brum 5.11.1 Definition Modtagerens støj og brum angives som forholdet i dB mellem effekten på  

 modtagerens udgang hidrørende fra støj og brum i modtageren og  

 udgangseffekten, når modtageren påtrykkes et signal moduleret til standard  

 modulation.
5.11.2 Målemetoder Et signal med et niveau 30 dB/1 micro V EMK, moduleret til standard  

 modulation og beliggende på modtagerens nominelle frekvens, tilføres  

 modtagerens indgang.
En belastning og det psofometriske filter forbindes til  

 modtagerens udgang.
Modtagerens volumenkrontrol indstilles således, at  

 modtagerens udgangseffekt opnås.
Udgangssignalet måles med et effektivværdivisende voltmeter.
HF- signalets  

 modulation fjernes, og udgangssignalet måles igen.
5.11.3 Krav Modtagerens støj og brum må ikke værre større end -40 dB.
6 DUPLEKSDRIFT 6.1 Modtagerens følsomhed ved samtidig sending og modtagning 6.1.1 Målemetode 6.1.1.1 Anlæg uden dupleksfilter for to antenner.
Senderen belastes under målingen med 50 ohm.
Et signal fra senderen  

 tilføres modtagerens indgang gennem et tilkoblingsnetværk.
En signalgenerator  

 tilsluttes tilkoblingsnetværket på en sådan måde, at impedanstilpasning til  

 modtagerindgangen (50 ohm) opnås.
Den totale dæmpning mellem sender og  

 modtager skal være 30 dB.
Senderen moduleres med en 400 Hz tone til et  

 frekvenssving på +/-1,2 kHz.
Modtagerens følsomhed måles herefter som  

 beskrevet i pkt. 5.3.2. Spændingen fra signalgeneratoren på modtagerens  

 indgang (EMK) er da modtagerens følsomhed ved samtidig sending og modtagning.
 6.1.1.2 Anlæg med dupleksfilter for een antenne.
Senderen og modtageren forbindes til udstyrets dupleksfilter.  

 Dupleksfiltrets antenneterminal forbindes til en kunstantenne gennem et  

 tilkoblingsnetværk.
En signalgenerator forbindes til tilkoblingsnetværket på  

 en sådan måde, at filtrets antenneterminal under målingerne er belastet med  

 50 ohm.
Senderen moduleres med en 400 Hz tone til et frekvenssving på +/-1,2  

 kHz.
Modtagerens følsomhed måles herefter som beskrevet i pkt. 5.3.2.  

 Spændingen fra signalgeneratoren på modtagerens indgang er da modtagerens  

 følsomhed ved samtidig sending og modtagning.
6.1.2 Krav Modtagerens følsomhed ved samtidig sending og modtagning må ikke være  

 ringere end 6 dB/1 micro V EMK ved normale afprøvningsbetingelser og 12 dB/1  

 micro V EMK ved særlige afprøvningsbetingelser.
6.2 Modtagerens dæmpning af uønskede signaler ved samtidig sending og  

 modtagning 6.2.1 Målemetode Modtagerens dæmpning af uønskede signaler måles i overensstemmelse med  

 pkt. 5.6.2, men ved brug af måleopstillingen beskrevet i pkt. 6.1.1, dog med  

 umoduleret sender.
Senderen tastes under målingen.
6.2.2 Krav Dæmpningen af uønskede signaler skal også ved samtidig sending og  

 modtagning være mindst 70 dB for alle frekvenser, der ligger mere end 25 kHz  

 fra modtagerens nominelle frekvens.
