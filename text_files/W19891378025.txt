Dispensation fra bopælspligten for en periode på ca. 5 år, da  

 ansøgeren herefter ville blive pensioneret og tage fast bopæl på ejendommen,  

 der var erhvervet ved arv I skrivelse af 9. juni 1989 har De påklaget det af Jordlovsudvalget i  

 skrivelse af 24. maj 1989 meddelte afslag på Deres ansøgning om dispensation  

 for bopælspligten på landbrugsejendommen » Slibemøllen« matr.  

 nr. 78 Andholm, Ø.
Løgum m.fl. på ca. 20,1 ha.
Jordlovsudvalget meddelte Dem  

 samtidig påbud om at genafhænde landbrugsejendommen inden den 24. november  

 1989.
 De har endvidere i skrivelse af 13. juni 1989 rettet henvendelse til  

 landbrugsministeren om sagen.
 Det fremgår af sagen, at De har erhvervet ejendommen i september 1986 ved  

 arv fra Deres forældre, der havde ejet ejendommen siden 1950. Det fremgår  

 endvidere, at ejendommens jorder er bortforpagtet, og at der i ejendommens  

 stuehus er to boliger, hvoraf den ene er udlejet til en lejer, der har boet  

 der i 17 år, mens den anden lejlighed er udlejet på tredie år.
 Det fremgår videre, at De og Deres kone bor og arbejder i Esbjerg, der  

 ligger ca. 85-90 km fra den omhandlede ejendom, og at De forgæves har søgt  

 arbejde på østkysten.
 Endelig fremgår det, at De er født i 1932, og at De ligesom Deres forældre  

 ønsker at tilbringe Deres otium på ejendommen, men at De gerne vil beholde et  

 arbejde, indtil De kan få pension.
 Jordlovsudvalget har i anledning af Deres klage udtalt, at udvalget ikke  

 finder, at der i klagen er fremført nye oplysninger, der kan begrunde, at  

 afgørelsen ændres.
 Landbrugsministeriet skal herefter meddele, at ministeriet ikke finder  

 grundlag for at kritisere Jordlovsudvalgets afgørelse.
 Landbrugsministeriet finder imidlertid under hensyn til, at De har  

 mulighed for at lade Dem pensionere i løbet af få år, at der er grundlag for  

 at meddele en begrænset forlængelse af fristen for opfyldelse af  

 bopælspligten.
Landbrugsministeriet meddeler hermed i medfør af landbrugslovens § 17,  

 stk. 3, dispensation fra bopælskravet på landbrugsejendommen matr.  

 nr. 78 Andholm, Ø.
Løgum m.fl. indtil 1. januar 1994. Det af Jordlovsudvalget  

 meddelte genafhændelsespåbud frafaldes hermed.
 Tilladelsen er betinget af, at ejendommens jorder er bortforpagtet i  

 overensstemmelse med landbrugslovens regler i perioden indtil 1. januar 1994.
 Det bemærkes, at et nyt genafhændelsespåbud må forventes meddelt  

 umiddelbart efter den 1. januar 1994, hvis De ikke på dette tidspunkt har  

 taget fast bopæl på ejendommen.
 Endelig bemærkes, at der ikke kan forventes meddelt yderligere  

 fristforlængelse.
 P.M.V.
 e.b.
