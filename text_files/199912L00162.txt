Fremsat den 16. december 1999 af økonomiministeren  

 (Marianne Jelved) Forslag til Lov om ændring af lov om Danmarks  

 Statistik og forskellige andre love (Hjemmel til at Danmarks Nationalbank kan udarbejde  

 finansiel statistik samt tilpasning af lovgivningen som følge af  

 oprettelsen af Det Centrale Virksomhedsregister og indførelse af et  

 fælles virksomhedsnummer (CVR-nr.) i de offentlige registre) § 1 I lov om Danmarks Statistik, jf. lovbekendtgørelse nr. 1189 af 21.  

 december 1992, foretages følgende ændringer:
 1. I § 3 indsættes efter stk. 2 som  

 nyt stykke:
»Stk. 3. Styrelsen kan efter aftale med Danmarks Nationalbank  

 i nærmere bestemt omfang overlade til Danmarks Nationalbank at  

 indsamle, bearbejde og offentliggøre statistiske oplysninger inden for  

 det finansielle område.
Ligeledes kan styrelsen pålægge de  

 finansielle virksomheder at afgive de i § 8, stk. 1, nr. 3  

 anførte oplysninger til Danmarks Nationalbank efter dennes  

 anmodning.«.
 Stk. 3-5 bliver herefter stk. 4-6.
 2. I § 6 indsættes som stk. 2:
 »Stk. 2. Udveksling af dokumenter indeholdende  

 statistiske oplysninger mellem Danmarks Statistik og Danmarks  

 Nationalbank i forbindelse med udarbejdelse af finansiel statistik og ved  

 opgørelse af Danmarks mellemværender med udlandet  

 medfører ikke i sig selv, at dokumenterne bliver undergivet aktindsigt  

 i henhold til lov om offentlighed i forvaltningen.«.
 3. § 8, stk. 1, nr. 3, affattes  

 således:
 »3)	for finansielle virksomheder endvidere om:
a)	arten og omfanget af samt vilkårene for ydede eller formidlede  

 kreditter og modtagne indskud, b)	oplysninger om til hvilke grupper af debitorer lånene er ydet  

 og fra hvilke grupper af kreditorer indskuddene er modtaget, samt c)	oplysninger til belysning af finansielle og monetære forhold i  

 øvrigt, herunder om balance- og driftposter, posternes fordeling  

 på instrumenttyper og karakteristika, om forretningsomfang med og  

 vilkår for forskellige kundegrupper samt om udstedelse og beholdning af  

 værdipapirer,«.
 4. I § 8 indsættes efter stk. 2 som  

 nye stykker:
 »Stk. 3. Ud over de oplysninger, der skal afgives i henhold  

 til stk. 1 eller 2, skal der for skoler og andre  

 undervisningsinstitutioner efter anmodning fra Danmarks Statistik afgives  

 oplysninger om de enkelte elevers uddannelsesforløb,  

 uddannelsesretning, klassetrin og aflagte eksaminer.
 Stk. 4. Ud over de oplysninger, der skal afgives i henhold til  

 stk. 1 eller 2, skal der for institutioner for børn, unge,  

 ældre, syge og handicappede m.v. efter anmodning fra Danmarks Statistik  

 afgives oplysninger om ydelsernes art, de indskrevne personer og  

 pladsforhold.«.
 Stk. 3 bliver herefter stk. 5.
 5. Efter § 9 indsættes:
»§ 9 a.
Erhvervsdrivende, der sælger serviceydelser til  

 kunder i udlandet eller køber serviceydelser i udlandet, skal efter  

 anmodning fra Danmarks Statistik afgive oplysninger om serviceydelsernes  

 værdi og art samt om, hvilket land serviceydelserne er leveret til  

 eller modtaget fra.«.
 6. § 13, stk. 2, affattes således:
 »Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 2 I lov nr. 417 af 22. maj 1996 om Det Centrale Virksomhedsregister,  

 foretages følgende ændringer:
 1. § 18, stk. 3 affattes således:
» 2. § 22, stk. 4, affattes således:
 »Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 3 I lov nr. 348 af 9. juni 1993 om forebyggende foranstaltninger mod  

 hvidvaskning af penge, som ændret ved § 12 i lov nr. 1056 af 23.  

 december 1998, foretages følgende ændring:
 1. I § 4, stk. 1, ændres to steder  

 »SE-nummer« til: »CVR-nummer«.
§ 4 I lov om værdipapirhandel m.v., jf. lovbekendtgørelse nr. 591  

 af 13. juli 1999, foretages følgende ændring:
 1. I § 38, stk. 1, ændres to steder  

 »SE-nummer« til: »CVR-nummer«.
§ 5 I skattekontrolloven, jf. lovbekendtgørelse nr. 564 af 2. juli  

 1999, foretages følgende ændringer:
 1. § 3 A, stk. 2, affattes således:
»Stk. 2. Identitetsoplysningerne skal omfatte navn, adresse og  

 personnummer (CPR-nr.). Har ejeren m.v. ikke CPR-nr., men virksomhedsnummer  

 (CVR-nr.) oplyses CVR-nr.
Har ejeren m.v. heller ikke CVR-nr., men stamnummer  

 som erhvervsdrivende (SE-nr.), oplyses dette.
Har ejeren m.v. hverken  

 CPR-nr., CVR-nr. eller SE-nr., oplyses fødselsdatoen, når ejeren  

 m.v. er en fysisk person.«.
 2. I § 7, stk. 2, nr. 5, indsættes efter  

 »CPR-nr.«: », CVR-nr.«.
 3. I § 7 B, stk. 1, 2. pkt., indsættes efter  

 »CPR-nr.«: », CVR-nr.«.
 4. I § 8 H, stk. 2, 1. pkt., indsættes efter  

 »personnummer (CPR-nr.)«: », virksomhedsnummer (CVR-nr.)«.
 5. I § 10 A, stk. 2, 1. pkt., ændres »om  

 ejerens navn og adresse samt personnummer (CPR-nr.) eller stamnummer for  

 erhvervsvirksomhed (SE-nr.)« til: »om ejerens identitet som angivet i  

 § 3 A, stk. 2.«.
 6. § 11 A, stk. 4, nr. 1, affattes  

 således:
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.«.
 7. § 11 B, stk. 4, nr. 1, affattes  

 således:
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.«.
 8. § 11 C, stk. 3, nr. 1, affattes  

 således:
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.
Tilsvarende skal  

 oplysning gives om eventuelt andre forsikrede eller begunstigede efter  

 policen.«.
§ 6 Loven træder i kraft den 1. april 2000.
§ 7 Loven gælder ikke for Færøerne og Grønland, men  

 § 1 og §§ 3-4 kan ved kongelig anordning sættes i kraft  

 på Grønland, og §§ 3-4 kan ved kongelig anordning  

 sættes i kraft på Færøerne med de afvigelser, som  

 landsdelenes særlige forhold tilsiger.
Bemærkninger til lovforslaget Almindelige bemærkninger Indledning Baggrunden for forslaget om at ændre lov om Danmarks  

 Statistik er et behov for at udbygge den finansielle statistik i Danmark med  

 henblik på at øge sammenligneligheden med andre landes  

 statistikker på det finansielle område, og for samtidig at kunne  

 leve op til internationalt gældende statistiknormer, herunder normer  

 udarbejdet af Den Europæiske Centralbank, på dette felt.
For at  

 imødekomme dette behov vil samarbejdet mellem Danmarks Statistik og  

 Danmarks Nationalbank blive udbygget, således at der kan blive  

 foretaget en rationel arbejdsdeling mellem de to institutioner, der samtidig  

 kan medvirke til at begrænse rapporteringsbyrden for de berørte  

 virksomheder.
Arbejdsdelingen indebærer, at Danmarks Nationalbank  

 får til opgave at udarbejde den del af den finansielle statistik, som  

 knytter sig til dens rolle som pengepolitisk myndighed, det vil sige penge-  

 og kapitalmarkedsstatistik og afspejler forholdet mellem Eurostat og Den  

 Europæiske Centralbank på det statistiske område.
Da  

 Danmarks Nationalbank ikke har statistikbemyndigelse på det finansielle  

 område, skal lovforslaget skabe grundlag for, at Danmarks Statistik  

 får mulighed for ved aftale at uddelegere opgaven med at indsamle,  

 bearbejde og offentliggøre finansiel statistik til Danmarks  

 Nationalbank.
Danmarks Statistiks rolle som den centrale myndighed, der  

 servicerer offentligheden med statistiske oplysninger, fastholdes.
Danmarks  

 Statistik vil således også kunne offentliggøre statistiske  

 oplysninger på områder, hvor dataindsamlingen og bearbejdningen  

 ligger i Danmarks Nationalbank.
Adgangen til at udveksle dokumenter med statistiske  

 oplysninger er en vigtig forudsætning for, at samarbejdet mellem  

 Danmarks Statistik og Danmarks Nationalbank på de  

 pågældende områder kan fungere effektivt og for, at det  

 samtidig kan tilrettelægges på en måde, så  

 virksomhedernes indberetningsbyrde lettes mest muligt.
Da offentliggjorte  

 statistikker ofte er genstand for efterfølgende revisioner, er der  

 selv efter det oprindelige offentliggørelsestidspunkt behov for at  

 beskytte de bagvedliggende oplysninger som følge af oplysningernes  

 vedblivende markedsfølsomme karakter.
Det foreslås derfor, at  

 udveksling af dokumenter indeholdende statistiske oplysninger mellem Danmarks  

 Statistik og Danmarks Nationalbank i forbindelse med udarbejdelse af  

 finansiel statistik og ved opgørelse af Danmarks mellemværender  

 med udlandet ikke i sig selv medfører, at dokumenterne bliver  

 undergivet aktindsigt i henhold til lov om offentlighed i forvaltningen Et stigende antal opgaver - fx på det sociale og  

 sundhedsmæssige område samt skoleområdet - overdrages eller  

 overgår til private virksomheder og institutioner.
For at opretholde  

 statistikkens kvalitet på disse områder foreslås det at  

 etablere hjemmel, således at sådanne private virksomheder og  

 institutioner med hensyn til indberetningspligt ligestilles med de  

 tilsvarende offentlige institutioner.
Derudover er den internationale handel med tjenester  

 (serviceydelser) vokset kraftigt i de senere år, hvorved der er  

 opstået et behov for mere detaljeret statistisk information på  

 dette område.
Dette gør sig specielt gældende med henblik  

 på at styrke kvaliteten af betalingsbalanceopgørelsen.  

 Lovforslaget indeholder derfor en regel herom.
 Endvidere foreslås det at ændre bestemmelsen  

 om strafansvar for selskaber mv., således at denne kommer i  

 overensstemmelse med de nye regler i straffeloven.
Lovforslaget ændrer derudover nogle love i  

 forbindelse med etableringen af Det Centrale Virksomhedsregister i oktober  

 1999 og indførelsen af CVR-nummeret som entydig identifikation af  

 juridiske enheder.
Det drejer sig dels om konsekvensændringer af nogle  

 love om erhvervsvirksomheder m.m., hvori der foreskrives SE-nummer som  

 identifikationsnummer for juridiske enheder, dels om en ændring af lov  

 om Det Centrale Virksomhedsregister, der vil give økonomiministeren  

 mulighed for at fastsætte nærmere regler for videregivelse af  

 personnavne fra Det Centrale Virksomhedsregister.
Statistik på det finansielle område Det øgede behov for finansiel statistik gør  

 det hensigtsmæssigt at udbygge samarbejdet mellem Danmarks Nationalbank  

 og Danmarks Statistik, således at Danmarks Nationalbank får  

 udvidet mulighed for at udarbejde statistik vedrørende monetære  

 og finansielle forhold.
Samarbejdet vil samtidig have til formål at  

 begrænse rapporteringsbyrden for de berørte virksomheder.
Danmarks Nationalbank har imidlertid ikke hjemmel til at  

 indsamle de nødvendige finansielle oplysninger.
Det foreslås  

 derfor, at Danmarks Statistiks styrelse får mulighed for at overlade  

 indsamling, bearbejdning og offentliggørelse af statistiske  

 oplysninger på det finansielle område til Danmarks Nationalbank.  

 Med muligheden for at overlade indsamling af statistiske oplysninger til  

 Danmarks Nationalbank følger også, at de finansielle  

 virksomheder af styrelsen skal kunne pålægges at indrapportere de  

 relevante oplysninger til Danmarks Nationalbank efter dennes anmodning.
Ud over den foreslåede mulighed for Danmarks  

 Statistiks styrelse til at overlade indsamling, bearbejdning og  

 offentliggørelse af statistiske oplysninger udvides også hjemlen  

 til at indsamle oplysninger fra den finansielle sektor.
Dermed skabes et  

 bedre grundlag for at kunne belyse den monetære og finansielle  

 udvikling, og det sikres samtidig, at den danske finansielle statistik vil  

 kunne udbygges i henhold til internationale statistiknormer, så den  

 bliver sammenlignelig med andre landes statistik, herunder især den  

 finansielle statistik i de øvrige EU-lande.
Adgangen til at udveksle dokumenter med statistiske  

 oplysninger er en vigtig forudsætning for at samarbejdet mellem  

 Danmarks Statistik og Danmarks Nationalbank på de  

 pågældende områder kan fungere effektivt, og for at det  

 samtidig kan tilrettelægges på en måde, så  

 virksomhedernes indberetningsbyrde lettes mest muligt.
Danmarks Statistik og  

 Danmarks Nationalbank vil på enkeltområder indsamle og delvis  

 bearbejde oplysninger for hinanden med henblik på efterfølgende  

 videregivelse til og offentliggørelse af den anden part.
Da  

 offentliggjorte statistikker ofte er genstand for efterfølgende  

 revisioner, er der selv efter det oprindelige  

 offentliggørelsestidspunkt behov for at beskytte de bagvedliggende  

 oplysninger som følge af oplysningernes vedblivende  

 markedsfølsomme karakter.
Det foreslås derfor, at udveksling af  

 dokumenter indeholdende statistiske oplysninger mellem Danmarks Statistik og  

 Danmarks Nationalbank i forbindelse med udarbejdelse af finansiel statistik  

 og ved opgørelse af Danmarks mellemværender med udlandet ikke i  

 sig selv medfører, at dokumenterne bliver undergivet aktindsigt i  

 henhold til lov om offentlighed i forvaltningen.
Endvidere vil adgangen til at udveksle  

 virksomhedsspecifikke oplysninger indeholdt i et register være  

 nødvendig ud fra hensynet om at sikre en effektiv berigtigelse af de  

 indberettede oplysninger og dermed kvaliteten og pålideligheden af de  

 udarbejdede statistikker.
Det vil kunne ske inden for rammerne af samarbejdet  

 om statistikudarbejdelse mellem Danmarks Statistik og Danmark Nationalbank  

 efter forudgående tilladelse fra registermyndigheden.
Der ses af samme  

 grund ikke behov for at etablere særlig hjemmel hertil.
Øvrige tilpasninger Efterhånden som et stigende antal opgaver - fx  

 på det sociale og sundhedsmæssige område samt  

 skoleområdet - overdrages eller overgår til private virksomheder  

 og institutioner, bliver hjemlen til at indhente oplysninger på disse  

 områder udhulet, fordi pligten i henhold til lov om Danmarks Statistik  

 kun gælder for offentlige myndigheder og institutioner.
 Det foreslås derfor at indsætte et  

 bestemmelse, der med hensyn til indberetningspligt ligestiller sådanne  

 private virksomheder og institutioner med de tilsvarende offentlige  

 institutioner.
 Specielt for at styrke kvaliteten af  

 betalingsbalancestatistikken har den stærkt stigende internationale  

 handel med tjenester (serviceydelser) medført et øget behov for  

 mere detaljeret statistik på dette område, som ikke kan  

 imødekommes, fordi den eksisterende hjemmel i lov om Danmarks  

 Statistik vedrørende udenrigshandel alene omhandler international  

 handel med varer.
 Endelig foreslås det at ændre bestemmelsen om  

 strafansvar for selskaber mv., således at denne kommer i  

 overensstemmelse med de nye regler i straffelovens 5. kapitel.
Det Centrale Virksomhedsregister Samtidigt med at lov om Det Centrale Virksomhedsregister  

 trådte i kraft den 18. oktober 1999, sattes Det Centrale  

 Virksomhedsregister (CVR) i drift og der indførtes et entydigt  

 identifikationsnummer - CVR-nummeret - for alle virksomheder i Danmark.  

 CVR-nummeret erstatter de hidtidige identifikationsnumre for juridiske  

 enheder, der anvendes af offentlige myndigheder.
Dette medfører, at  

 udtrykket »CVR-nummer« skal indsættes i stedet for eller ved siden af  

 »SE-nummer« i nogle eksisterende love.
Det Centrale Virksomhedsregisters oplysninger om  

 virksomhederne (juridiske enheder og produktionsenheder) er med få  

 undtagelser offentligt tilgængelige.
Dette gælder også  

 navnet på de fuldt ansvarlige indehavere af enkeltmandsvirksomheder og  

 de fuldt ansvarlige deltagere i interessentskaber.
Tilsvarende regler gjaldt  

 for virksomhedsregistrets forgænger, Det Centrale Erhvervsregister, som  

 i 1975 afløste den lokale næringsbrevsregistrering, der hidtil  

 havde sikret identifikationen af de erhvervsdrivende.
Der har imidlertid vist sig at være behov for at  

 kunne begrænse adgangen til oplysningen om et personnavn i ganske  

 særlige tilfælde, fx hvis en indehaver af en mindre virksomhed er  

 udsat for forfølgelse af en voldelig, tidligere ægtefælle  

 eller samlever og derfor forsøger at holde sig skjult for denne.
Det  

 foreslås på denne baggrund, at økonomiministeren  

 bemyndiges til at fastsætte nærmere regler for, i hvilket omfang  

 personnavne kan videregives fra registret til private.
 Endvidere foreslås det at ændre bestemmelsen  

 om strafansvar for selskaber mv., således at denne kommer i  

 overensstemmelse med de nye regler i straffeloven.
Høring Advokatrådet, Amtsrådsforeningen,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Arbejdsministeriet, By- og boligministeriet,  

 Centralforeningen for Danske Assurandører, Danmarks Nationalbank,  

 Danmarks Rederiforening, Danmarks Statistik, Dansk Arbejdsgiverforening,  

 Dansk Aktionærforening, Dansk Ejendomsmæglerforening, Danske  

 Finansieringsselskabers Forening, Danske Forsikringsfunktionærers  

 Landsforening, Dansk Handel & Service, Dansk Landbrugs Realkreditfond,  

 Dansk Industri, Den Danske Aktuarforening, Den Danske  

 Børsmæglerforening, Den Danske Finansanalytikerforening, Den  

 Danske Fondsmæglerforening, Det Danske Handelskammer, Det  

 Økonomiske Råd, Erhvervenes Skattesekretariat,  

 Erhvervsankenævnet, Erhvervsministeriet, Erhvervs- og  

 Selskabsstyrelsen, Finansforbundet, Finansieringsinstituttet for Industri og  

 Håndværk A/S, Finansministeriet, Finansrådet,  

 Finansstyrelsen, Finanssektorens Arbejdsgiverforening, Fondsrådet,  

 Forbrugerrådet, Foreningen af Firmapensionskasser, Foreningen af J.A.K.  

 Andelskasser, Foreningen af Statsautoriserede Revisorer, Foreningen  

 Registrerede Revisorer, Forsikring & Pension,  

 Forsikringsmæglerforeningen i Danmark, Forsikringsmæglernes  

 Brancheforening, Forskningsministeriet, Forsvarsministeriet, FTF,  

 Garantifonden for indskydere og investorer, Grønlands Hjemmestyre,  

 Håndværksrådet, Indenrigsministeriet,  

 InvesteringsForeningsRådet, Justitsministeriet, Kirkeministeriet,  

 KommuneKredit, Kommunernes Landsforening, Kulturministeriet,  

 Københavns Fondsbørs A/S, Landsorganisationen i Danmark, Lokale  

 Pengeinstitutter, Lønmodtagernes Dyrtidsfond (LD), Miljø- og  

 Energiministeriet, Ministeriet for Fødevarer, Landbrug og Fiskeri,  

 Pengeinstitutternes Betalingssystemer A/S, Realkreditrådet, Regionale  

 Bankers Forening, Registertilsynet, Rigsombudsmanden på  

 Færøerne, Rigsrevisionen, Sammenslutningen Danske Andelskasser,  

 Skatteministeriet, Socialministeriet, Statsministeriet, Sundhedsministeriet,  

 Trafikministeriet, Udenrigsministeriet, Undervisningsministeriet og  

 Værdipapircentralen.
 Administrative og økonomiske konsekvenser for det  

 offentlige samt miljømæssige konsekvenser mv.
Lovforslaget vedrørende ændring af lov om  

 Danmarks Statistik vil ikke i sig selv have økonomiske konsekvenser  

 for den offentlige administration, men vil alene hjemle adgang for en  

 rationel arbejdsdeling og et effektivt samarbejde mellem Danmarks Statistik  

 og Danmarks Nationalbank vedrørende statistik på det finansielle  

 område.
Med baggrund i at den danske statistik må forudses at  

 skulle udbygges på sigt i takt med udviklingen i de internationale  

 statistiknormer vil aftalen medføre, at Danmarks Nationalbank  

 påtager sig en øget arbejdsbyrde.
 Lovændringer som følge af indførelsen  

 af CVR-nummeret er en tilpasning af en række ministeriers lovgivning og  

 vil således ikke i sig selv have administrative eller økonomiske  

 konsekvenser for det offentlige.
 Lovforslaget skønnes hverken at have  

 miljømæssige konsekvenser eller administrative konsekvenser for  

 borgerne.
Erhvervsmæssige konsekvenser Den forudsete udbygning af den finansielle statistik vil  

 på sigt omfatte en ny rentestatistik, en udvidelse af den eksisterende  

 værdipapirstatistik, balancestatistik for andre finansielle formidlere  

 end penge-, realkreditinstitutter og pengemarkedsforeninger, statistik over  

 lån mod pant i fast ejendom, pengemarkedsstatistik og derivatstatistik.  

 Der er ikke taget stilling til indholdet af disse statistikker, ligesom  

 sektorafgrænsningen i forhold til de enkelte områder endnu er  

 uvis.
Det må forudses, at der generelt vil blive tale om  

 månedsvise indberetninger.
Det vil så vidt muligt blive  

 tilstræbt at basere statistikkerne på elektroniske  

 indberetningssystemer.
Belastningen vil primært relatere sig til  

 virksomhedernes udvikling af de nødvendige systemer, og kun i mindre  

 udstrækning vedrøre den efterfølgende løbende  

 indberetning.
Samarbejdet mellem Danmarks Statistik og Danmarks Nationalbank  

 vil blive søgt tilrettelagt, så virksomheders rapporteringsbyrde  

 til en hver tid begrænses mest muligt.
 Erhvervsdrivende, der har en større  

 udenrigsomsætning af serviceydelser, vil endvidere kunne blive  

 pålagt en større indberetningsbyrde.
 Derudover skal private virksomheder og institutioner mv.,  

 der af offentlige myndigheder har fået overdraget at udføre  

 opgaver, for hvis varetagelse ansvaret påhviler det offentlige, efter  

 anmodning fra Danmarks Statistik afgive oplysninger i samme omfang som  

 offentlige myndigheder og institutioner.
For så vidt angår ændringen i lov om Det  

 Centrale Virksomhedsregister vil en begrænsning i adgangen til at  

 få oplyst personnavne fra dette register kun vedrøre et meget  

 begrænset antal virksomheder.
Forespørgere, der har en retlig  

 interesse i at få oplyst personnavnet, f.eks. i forbindelse med  

 retssager, vil altid have mulighed for at få denne oplysning.
 For så vidt angår lovændringer som  

 følge af indførelsen af CVR-nummeret er der tale om tekniske  

 ændringer af love, og der forudsættes ikke erhvervsmæssige  

 konsekvenser af dette lovforslag.
 De administrative byrder forventes generelt at være  

 af begrænset karakter.
Forholdet til EU-retten Bestemmelsen i lovforslagets § 1, nr. 3 tager i sin  

 udformning højde for, at Danmark kan opfylde protokollen om Statutten  

 for Det Europæiske System af Centralbanker og Den Europæiske  

 Centralbank på statistikområdet.
Således bringes den danske  

 finansielle statistik op på et internationalt sammenligneligt  

 niveau.
Vurdering af konsekvenser af lovforslag Positive konsekvenser/mindreudgifter (hvis ja, angives  

 omfang) Negative konsekvenser/merudgifter (hvis ja, angives  

 omfang) Økonomiske konsekvenser for stat, kommuner og  

 amtskommuner Ingen.
 Ingen.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Ingen.
 Eventuelle merudgifter af begrænset karakter som  

 følge af den let forøgede indberetningsbyrde.
Administrative konsekvenser for erhvervslivet Mindre administrative lettelser.
 Let forøget indberetningsbyrder for finansielle  

 virksomheder, for virksomheder med en større udenrigsomsætning  

 med tjenester samt for private virksomheder og institutioner, der  

 påtager sig opgaver, der påhviler det offentlige.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget tager i sin udformning højde for, at  

 Danmark kan opfylde protokollen om Statutten for Det Europæiske System  

 af Centralbanker og Den Europæiske Centralbank på  

 statistikområdet.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at Danmarks Statistiks styrelse  

 får mulighed for at overlade indsamling, bearbejdning og  

 offentliggørelse af statistiske oplysninger på det finansielle  

 område til Danmarks Nationalbank.
Danmarks Statistiks rolle som den  

 centrale myndighed for dansk statistik ændres ikke herved, og Danmarks  

 Statistik vil også kunne offentliggøre statistiske oplysninger  

 på områder, hvor dataindsamlingen og/eller bearbejdningen ligger  

 i Danmarks Nationalbank.
For at sikre statistikkens kvalitet foreslås i  

 samme forbindelse, at styrelsen får mulighed for at pålægge  

 de finansielle virksomheder pligt til at indberette de nødvendige  

 oplysninger til Danmarks Nationalbank efter dennes anmodning.
Ifølge § 13 i lov om Danmarks Statistik er der  

 hjemmel til idømmelse af bøde for overtrædelse af denne  

 indberetningspligt.
I tilfælde af udebleven indberetning til Danmarks  

 Nationalbank, har denne ansvaret for at sagen overgives til politiet, der  

 rejser tiltale ved domstolene.
Til nr. 2 Adgangen til at udveksle dokumenter med statistiske  

 oplysninger er en vigtig forudsætning for at samarbejdet mellem  

 Danmarks Statistik og Danmarks Nationalbank på de  

 pågældende områder kan fungere effektivt, og for at det  

 samtidig kan tilrettelægges på en måde, så  

 virksomhedernes indberetningsbyrde lettes mest muligt.
Offentliggjorte statistikker er ofte genstand for  

 efterfølgende revisioner.
Der er derfor selv efter det oprindelige  

 offentliggørelsestidspunkt behov for at beskytte de bagvedliggende  

 oplysninger, der vil fortsætte med at have markedsfølsom  

 karakter.
Problemstillingen kan anskueliggøres med brug af  

 betalingsbalanceopgørelsen som eksempel.
Betalingsbalancen  

 opgøres på basis af såvel oplysninger fra Nationalbankens  

 betalingsstatistik, der registrerer betalinger til og fra udlandet, som  

 Danmarks Statistiks udenrigshandelsstatistik, der opgøres på  

 transaktionsbasis.
I praksis leverer Nationalbanken oplysninger til brug for  

 Danmarks Statistiks opgørelse af betalingsbalancen og  

 offentliggører desuden ligesom Danmarks Statistik betalingsbalancetal  

 en gang om måneden.
Betalingsbalanceopgørelserne er imidlertid ikke  

 endelige og tidligere offentliggjorte tal korrigeres efterfølgende  

 på grundlag af en fejlfindingsprocedure, der blandt andet beror  

 på udveksling af oplysninger mellem de to statistikker.
Korrektion af  

 historiske tal - typisk adskillige måneder tilbage i tiden - sker  

 samtidig med offentliggørelsen af nye månedstal.
 Da oplysninger om korrektioner tilbage i tiden kan have  

 afsmittende virkning på kapitalmarkederne er det vigtigt at sikre en  

 vedvarende effektiv beskyttelse af det statistiske materiale, der udveksles i  

 forbindelse med statistikudarbejdelse, fra offentlighedens muligheder for at  

 få indsigt i materialet.
 På baggrund heraf foreslås der indsat en  

 bestemmelse om, at dokumenter indeholdende statistiske oplysninger, der  

 udveksles mellem Danmarks Statistik og Danmarks Nationalbank i forbindelse  

 med udarbejdelse af finansiel statistik og ved opgørelse af Danmarks  

 mellemværender med udlandet, ikke alene som følge af  

 udvekslingen bliver undergivet aktindsigt i henhold til lov om offentlighed i  

 forvaltningen, jf. § 6, stk. 2. Reglen medfører ikke  

 derudover en fravigelse af reglerne i offentlighedsloven om aktindsigt.
Til nr. 3 Bestemmelsen har til formål at sikre mulighed for at  

 indhente de nødvendige oplysninger fra den finansielle sektor til brug  

 for udarbejdelsen af en dækkende penge- og kapitalmarkedsstatistik.  

 Finansielle virksomheder dækker over et bredt spektrum af virksomheder,  

 der enten selv udfører finansiel virksomhed, såsom eksempelvis  

 penge-, real- og andre kreditinstitutter eller finansieringsselskaber,  

 forsikrings- og pensionsselskaber, pengemarkeds- og investeringsforeninger,  

 eller som på anden vis indgår som et vigtigt element i den  

 finansielle infrastruktur, dvs. primært værdipapir- og  

 clearingcentraler.
Bestemmelsen hjemler adgang til at indhente oplysninger om  

 de finansielle virksomheders aktiviteter, bl.a. baseret på  

 indberetninger om drifts- og balanceposter og disses fordeling på  

 forskellige relevante instrumenttyper, kundegrupper og de nærmere  

 vilkår for kundeengagementer, det være sig  

 instrumentsammensætning, herunder ind- og udlån, rente,  

 løbetid, valuta, formål mv.
Oplysninger om institutioners og  

 virksomheders værdipapirudstedelse fordelt på aktier,  

 obligationer og andre værdipapirtyper samt om investorers beholdning af  

 værdipapirer, ligeledes fordelt på instrumenttyper,  

 løbetider, valuta mv., vil også være omfattet af  

 bestemmelsen.
Sidstnævnte oplysninger vil skulle indsamles fra  

 værdipapir- og clearingcentraler samt eventuelt fra andre finansielle  

 virksomheder, der fører depot over egne og investorers  

 værdipapirbeholdninger.
Til nr. 4 Efterhånden som et stigende antal opgaver på  

 undervisningsområdet samt det sociale og sundhedsmæssige  

 område overdrages eller overgår til private virksomheder og  

 institutioner, bliver hjemlen til at indhente oplysninger på disse  

 områder udhulet, fordi sådanne oplysninger hidtil kun har kunnet  

 kræves afgivet i henhold til § 6 i lov om Danmarks Statistik, der  

 alene gælder for offentlige myndigheder og institutioner.
 Det foreslås derfor, at der i § 8  

 indsættes et nyt stk. 3 og 4, der med hensyn til  

 indberetningspligt vedrørende oplysninger til brug for de  

 eksisterende, højt prioriterede statistikker inden for henholdsvis  

 uddannelses- og socialsektoren ligestiller private virksomheder og  

 institutioner med de tilsvarende offentlige institutioner.
 I henhold til stk. 3 kan fra skoler og andre  

 undervisningsinstitutioner indhentes oplysninger om de enkelte elevers  

 uddannelsesforløb, uddannelsesretning, klassetrin og aflagte  

 eksaminer.
I henhold til stk. 4 kan fra sociale institutioner  

 (f. eks. vuggestuer, fritidshjem, plejehjem og  

 hjemmehjælpsordninger) indhentes oplysninger om de indskrevne personers  

 alder og køn, samt om, hvilke ydelser personerne modtager fra disse  

 institutioner, og i hvilket omfang de modtager ydelserne.
Endvidere kan der  

 indhentes oplysninger om, hvilke typer pladser institutionerne råder  

 over.
Oplysningerne kan fra institutionerne eller de kommunale edb-systemer  

 m.v. afgives på indberetningsskemaer eller via elektroniske medier.
Til nr. 5 Den foreslåede bestemmelse har til formål at  

 sikre, at Danmarks Statistik kan indhente oplysninger fra de erhvervsdrivende  

 om international handel med tjenester (serviceydelser), idet den eksisterende  

 hjemmel om international handel i lov om Danmarks Statistik kun gælder  

 for handel med varer.
Den internationale handel med tjenester er vokset  

 kraftigt over de senere år og kræver af hensyn til  

 betalingsbalancestatistikkens kvalitet en bedre statistisk dækning.  

 Endvidere er tjenestehandelen nu blevet internationalt aftaleområde,  

 konkret i de såkaldte GATS-forhandlinger.
Dette har affødt behov  

 for mere detaljeret statistisk information, såvel inden for som uden  

 for Danmark.
Bortset fra nogle få oplysninger om søtransport,  

 der traditionelt indhentes direkte, bygger den statistiske opgørelse  

 af den danske tjenestehandel på forskellig indirekte information,  

 navnlig fra Danmarks Nationalbanks betalingsstatistik.
For at opnå en  

 dækkende statistik over international tjenestehandel, som lever op til  

 dagens krav, må den indirekte information suppleres med eller erstattes  

 af direkte indhentet information.
Danmarks Statistik får med forslaget  

 mulighed for at indhente oplysninger om serviceydelsernes værdi og art  

 samt om, hvilket land serviceydelserne er leveret til eller modtaget fra.
Til nr. 6 Bestemmelsen er ændret i overensstemmelse med de nye  

 regler i straffeloven, jf. lov nr. 474 af 12. juni 1996 og  

 bemærkningerne hertil.
Til § 2 Til nr. 1 Efter de gældende bestemmelser i lov om Det Centrale  

 Virsomhedsregister (CVR-loven) er oplysning om navnet på ansvarlige  

 indehavere af enkeltmandsvirksomheder og deltagere i interessentskaber frit  

 tilgængeligt for enhver, idet den personlige hæftelse for  

 virksomhedens forpligtelser forudsætter, at indehavernavnene er  

 registreret og umiddelbart tilgængelige for leverandører og  

 kunder mv.
Derimod er det overladt til økonomiministeren at  

 fastsætte regler om, hvorvidt og i hvilken udstrækning oplysning  

 om indehavernes private bopæl - når denne ikke er sammenfaldende  

 med virksomhedsadressen - skal være frit tilgængelig for private.  

 Det er hensigten, at oplysning om den private bopæl kun skal kunne  

 videregives til private, der godtgør at have en retlig interesse  

 heri.
Med den foreslåede ændring af lov om Det  

 Centrale Virksomhedsregister vil det fortsat være hovedreglen, at de  

 ansvarlige virksomhedsindehaveres navne skal være frit  

 tilgængelige i Det Centrale Virksomhedsregister; men der åbnes  

 mulighed for, at navnet i undtagelsestilfælde ikke vises frit.  

 Undtagelser kan f.eks. begrundes med, at en indehaver af en mindre virksomhed  

 er udsat for forfølgelse af en voldelig, tidligere  

 ægtefælle eller samlever.
Den foreslåede ændring af  

 § 18, stk. 3, vil gøre det muligt for  

 økonomiministeren at fastsætte nærmere regler, der  

 begrænser adgangen til oplysninger om visse personnavne.
Til nr. 2 Bestemmelsen er ændret i overensstemmelse med de nye  

 regler i straffeloven, jf. lov nr. 474 af 12. juni 1996 og  

 bemærkningerne hertil.
Til § 3 Til nr. 1 Som konsekvens af iværksættelsen af CVR  

 foreslås ændring i lov om forebyggende foranstaltninger mod  

 hvidvaskning af penge, således at anvendelsen af identifikationsnummer  

 for virksomheder m.fl. ændres fra SE-nummer til CVR-nummer.
 Efter de hidtil gældende regler har virksomheder  

 m.fl. som identifikationsnummer anvendt Stamregister for Erhvervsdrivende  

 (SE-nr.). Med iværksættelsen af CVR vil CVR-nummeret fremover  

 blive identifikationsnummer.
Til § 4 Til nr. 1 Som konsekvens af iværksættelsen af CVR  

 foreslås ændring i lov om værdipapirhandel, således  

 at anvendelsen af identifikationsnummer for virksomheder m.fl. ændres  

 fra SE-nummer til CVR-nummer.
 Efter de hidtil gældende regler har virksomheder  

 m.fl. som identifikationsnummer anvendt Stamregister for Erhvervsdrivende  

 (SE-nr.). Med iværksættelsen af CVR vil CVR-nummeret fremover  

 blive identifikationsnummer.
Til § 5 Til nr. 1-8 Som konsekvens af iværksættelsen af CVR  

 foreslås ændringer i de regler i skattekontrolloven, der  

 foreskriver anvendelsen af identifikationsnummer for virksomheder m.fl. over  

 for Told Skat.
 Efter de hidtil gældende regler har virksomheder  

 m.fl. som identifikationsnummer i forhold til Told Skat skullet anvende det  

 tildelte registreringsnummer i Told- og Skattestyrelsens Stamregister for  

 Erhvervsdrivende (SE-nr.). Med iværksættelsen af CVR vil  

 CVR-nummeret fremover blive det primære identifikationsnummer over for  

 Told Skat.
I forbindelse hermed er de eksisterende SE-numre  

 gennemgået maskinelt af CVR-administrationen, hvorefter hovedparten af  

 de eksisterende SE-numre er konverteret til CVR-numre efter nærmere  

 fastlagte retningslinier.
Der var således ca. 560.000 SE-numre, der var  

 aktive for en pligt i forhold til Told Skat.
Ca. 450.000 af disse  

 registreringsnumre er konverteret til et CVR-nummer.
Som følge af reglerne for tildeling af CVR-numre  

 vil der være tilfælde, hvor der er behov for identifikation over  

 for Told Skat i et videre omfang end muligt efter reglerne om CVR.
Dette vil  

 være tilfældet, hvor en virksomhed på nuværende  

 tidspunkt har flere SE-numre (delregistreringer). Da det kun er en af  

 delregistreringerne, der vil blive konverteret til et CVR-nummer, vil de  

 resterende delregistreringer bibeholde deres tildelte SE-betegnelse og  

 nummer.
Dette er f.eks. tilfældet inden for det statslige, kommunale og  

 amtskommunale område, hvor der kun vil blive udpeget ét  

 CVR-nummer pr. organisatorisk enhed, f.eks. en kommune.
Er der i kommunen  

 flere pligtforhold i relation til Told Skat, f.eks. indeholdelsespligt af  

 A-skat og AM-bidrag eller afregning af moms, vil der for disse forhold  

 fortsat være tale om anvendelse af SE-nummer.
Systemmæssigt vil det fremgå af Told Skats  

 virksomhedsregister om et virksomhedsnummer er et CVR-nummer eller et  

 SE-nummer.
Det fremgår tilsvarende af virksomhedernes  

 registreringsbeviser om et virksomhedsnummer er et CVR-nummer eller et  

 SE-nummer, samt hvilke CVR-numre/SE-numre det konkrete virksomhedsnummer  

 henviser til.
Det er hensigten, at det tilsvarende af øvrige  

 virksomhedsrelationer, dvs. uddata, blanketter, breve m.v., skal fremgå  

 om et virksomhedsnummer er et CVR- eller et SE-nummer.
Der er i en række bekendtgørelser,  

 cirkulærer, vejledninger m.v. inden for Skatteministeriets område  

 alene henvist til SE-nr.
Disse henvisninger vil blive konsekvensrettet  

 administrativt.
Til § 6 Ikrafttrædelses- og overgangsbestemmelser Det foreslås, at loven træder i kraft den 1.  

 april 2000.
Til § 7 Færøerne og Grønland Det foreslås, at loven ikke skal gælde for  

 Færøerne og Grønland.
Dog kan lovens § 1 og  

 §§ 3-4 ved kongelig anordning sættes i kraft på  

 Grønland og §§ 3-4 ved kongelig anordning sættes i kraft  

 på Færøerne med de afvigelser, som landsdelenes  

 særlige forhold tilsiger.
Bilag Lovforslaget sammenholdt med gældende lov Gældende lov Lovforslaget § 1 I lov om Danmarks Statistik, jf. lovbekendtgørelse nr. 1189 af 21.  

 december 1992, foretages følgende ændringer:
 1. I § 3 indsættes efter stk. 2 som  

 nyt stykke:
»Stk. 3. Styrelsen kan i nærmere bestemt omfang overlade  

 til Danmarks Nationalbank at indsamle, bearbejde og offentliggøre  

 statistiske oplysninger inden for det finansielle område.
Ligeledes kan  

 styrelsen pålægge de finansielle virksomheder at afgive de i  

 § 8, stk. 1, nr. 3 anførte oplysninger til Danmarks  

 Nationalbank efter dennes anmodning.«.
 Stk. 3-5 bliver herefter stk. 4-6.
 2. I § 6 indsættes som stk. 2:
 »Stk. 2. Udveksling af dokumenter indeholdende statistiske  

 oplysninger mellem Danmarks Statistik og Danmarks Nationalbank i forbindelse  

 med udarbejdelse af finansiel statistik og ved opgørelse af Danmarks  

 mellemværender med udlandet medfører ikke i sig selv, at  

 dokumenterne bliver undergivet aktindsigt i henhold til lov om offentlighed i  

 forvaltningen.«.
 § 8. Alle erhvervsdrivende skal efter anmodning fra Danmarks  

 Statistik afgive oplysninger om følgende:
[. . .] 3. § 8, stk. 1, nr. 3, affattes  

 således:
 3)	for forsikringsvirksomhed, pengeinstitutter og anden  

 kreditformidlende virksomhed endvidere om arten og omfanget af samt  

 vilkårene for ydede eller formidlede kreditter og modtagne indskud samt  

 oplysning om, til hvilke grupper af kreditorer indskuddene er modtaget.
 »3)	for finansielle virksomheder endvidere om:
a)	arten og omfanget af samt vilkårene for ydede eller formidlede  

 kreditter og modtagne indskud, b)	oplysninger om til hvilke grupper af debitorer lånene er ydet  

 og fra hvilke grupper af kreditorer indskuddende er modtaget, samt c)	oplysninger til belysning af finansielle og monetære forhold i  

 øvrigt, herunder om balance- og driftposter, posternes fordeling  

 på instrumenttyper og karakteristika, om forretningsomfang med og  

 vilkår for forskellige kundegrupper samt om udstedelse og beholdning af  

 værdipapirer,«.
 4. I § 8 indsættes efter stk. 2 som  

 nye stykker:
»Stk. 3. Ud over de oplysninger, der skal afgives i henhold  

 til stk. 1 eller 2, skal der for skoler og andre undervisningsinstitutioner efter anmodning  

 fra Danmarks Statistik afgives oplysninger om de enkelte elevers  

 uddannelsesforløb, uddannelsesretning, klassetrin og aflagte  

 eksaminer.
 Stk. 4. Ud over de oplysninger, der skal afgives i henhold til  

 stk. 1 eller 2, skal der for institutioner for børn, unge,  

 ældre, syge og handicappede m.v. efter anmodning fra Danmarks Statistik  

 afgives oplysninger om ydelsernes art, de indskrevne personer og  

 pladsforhold.«.
 Stk. 3 bliver herefter stk. 5.
 5. Efter § 9 indsættes:
»§ 9 a.
Erhvervsdrivende, der sælger serviceydelser til  

 kunder i udlandet eller køber serviceydelser i udlandet, skal efter  

 anmodning fra Danmarks Statistik afgive oplysninger om serviceydelsernes  

 værdi og art samt om, hvilket land serviceydelserne er leveret til  

 eller modtaget fra.«.
 § 13.
 6. § 13, stk. 2, affattes således:
 Stk. 2. Er overtrædelsen begået af et  

 aktieselskab, andelsselskab eller lignende, kan der pålægges  

 selskabet som sådant bødeansvar.
 »Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 2 I lov nr. 417 af 22. maj 1996 om Det Centrale Virksomhedsregister,  

 foretages følgende ændringer:
 § 18.
 1. § 18, stk. 3 affattes således:
 Stk. 3. Oplysning om en fuldt ansvarlig deltagers private  

 bopæl, når denne ikke er sammenfaldende med virksomhedsadressen,  

 må ikke videregives til private i forbindelse med udtræk af  

 grupper af juridiske enheder eller produktionsenheder.  

 Økonomiministeren kan i øvrigt fastsatte regler om, hvorvidt og  

 i hvilket omfang oplysning om den private bopæl for en fuldt ansvarlig  

 deltager, der er en fysisk person, kan videregives til private.
 »Stk.3. Oplysning om en fuldt ansvarlig deltagers private  

 bopæl, når denne ikke er sammenfaldende med virksomhedsadressen,  

 må ikke videregives til private i forbindelse med udtræk af  

 grupper af juridiske enheder eller produktionsenheder.  

 Økonomiministeren kan i øvrigt fastsætte regler om, i  

 hvilket omfang oplysning om navnet på en fuldt ansvarlig deltager, der  

 er en fysisk person, samt hvorvidt og i hvilket omfang oplysning om dennes  

 private bopæl kan videregives til private.«.
 § 22.
 2. § 22, stk. 4, affattes således:
Stk. 4. Er overtrædelsen begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommuners styrelse,  

 kan der pålægges staten, kommunen eller det kommunale  

 fællesskab bødeansvar.
 »Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 3 I lov nr. 348 af 9. juni 1993 om forebyggende foranstaltninger mod  

 hvidvaskning af penge, som ændret ved § 12 i lov nr. 1056 af 23.  

 december 1998, foretages følgende ændring:
§ 4. De af § 1 omfattede virksomheder skal kræve, at deres  

 kunder legitimerer sig, når der optages forretningsmæssig  

 forbindelse med dem, herunder når der åbnes en konto eller et  

 depot.
Legitimationen skal omfatte navn, adresse, CPR- eller SE-nummer eller  

 anden lignende dokumentation, hvis den pågældende ikke har CPR-  

 eller SE-nummer.
 1. I § 4, stk. 1, ændres to steder  

 »SE-nummer« til: »CVR-nummer«.
§ 4 I lov om værdipapirhandel m.v., jf. lovbekendtgørelse nr. 591  

 af 13. juli 1999, foretages følgende ændring:
§ 38. Medvirker en værdipapirhandler ved handel med  

 værdipapirer, skal den, der køber eller sælger  

 værdipapirerne, identificere sig over for værdipapirhandleren.  

 Identifikationen skal omfatte navn, adresse og CPR- eller SE-nummer eller  

 anden lignende identifikation, hvis den pågældende ikke har et  

 CPR- eller SE-nummer.
Sker handelen på vegne af tredjemand, skal dette  

 tillige oplyses.
 1. I § 38, stk. 1, ændres to steder  

 »SE-nummer« til: »CVR-nummer«.
§ 5 I skattekontrolloven, jf. lovbekendtgørelse nr. 564 af 2. juli  

 1999, foretages følgende ændringer:
§ 3 A Stk. 2. Identitetsoplysningerne skal omfatte navn,  

 adresse og personnummer (CPR-nr.). Har ejeren m.v. ikke CPR-nr., men  

 stamnummer som erhvervsdrivende (SE-nr.), oplyses SE-nr.
Har ejeren m.v.  

 hverken CPR-nr. eller SE-nr., oplyses fødselsdatoen, når ejeren  

 m.v. er en fysisk person.
 1. § 3 A, stk. 2, affattes således:
»Stk. 2. Identitetsoplysningerne skal omfatte navn, adresse og  

 personnummer (CPR-nr.). Har ejeren m.v. ikke CPR-nr., men virksomhedsnummer  

 (CVR-nr.) oplyses CVR-nr.
Har ejeren m.v. heller ikke CVR-nr., men stamnummer  

 som erhvervsdrivende (SE-nr.), oplyses dette.
Har ejeren m.v. hverken  

 CPR-nr., CVR-nr. eller SE-nr., oplyses fødselsdatoen, når ejeren  

 m.v. er en fysisk person.«.
§ 7 Stk. 2. Ved indberetning af beløb, der er  

 nævnt i stk. 1, skal følgende oplyses [...] 5)	modtagerens navn, adresse, CPR-nr. eller SE-nr. samt eventuelle  

 andre oplysninger, der er nødvendige til identifikation af  

 modtageren.
 2. I § 7, stk. 2, nr. 5, indsættes efter  

 »CPR-nr.«: », CVR-nr.«.
§ 7 B Bestyrelser for fonde, der er skattepligtige efter  

 fondsbeskatningsloven eller pensionsafkastningsloven, skal hvert år til  

 brug for skatteligningen uden opfordring give de statslige told- og  

 skattemyndigheder oplysning om størrelsen af den samlede uddeling  

 foretaget i det foregående kalenderår.
Oplysning skal endvidere  

 gives om uddelingens størrelse for hver enkelt modtager med angivelse  

 af navn, adresse og CPR-nr. eller SE-nr. samt eventuelle andre oplysninger,  

 der er nødvendige til identifikation af modtageren.
 3. I § 7 B, stk. 1, 2. pkt., indsættes efter  

 »CPR-nr.«: », CVR-nr.«.
§ 8 H Stk. 2. Inberetning efter stk. 1 skal indeholde oplysning  

 om kontobetegnelse, herunder kontoens art, kontohaverens navn, adresse,  

 personnummer (CPR-nr.) eller stamnummer for erhvervsvirksomhed (SE-nr.).
 4. I § 8 H, stk. 2, 1. pkt., indsættes efter  

 »personnummer (CPR-nr.)«: », virksomhedsnummer (CVR-nr.)«.
§ 10 A Stk. 2. Den, der bægærer indløsning af  

 rente- eller udbyttekupon eller oprettelse af en konto i en  

 værdipapircentral, skal i en af skatteministeren fastsat form  

 underrette indløsningsstedet eller det kontoførende institut om  

 ejerens navn og adresse samt personnummer (CPR-nr.) eller stamnummer for  

 erhvervsvirksomhed (SE-nr.) og godtgøre rigtigheden af de givne  

 oplysninger.
 5. I § 10 A, stk. 2, 1. pkt., ændres »om  

 ejerens navn og adresse samt personnummer (CPR-nr.) eller stamnummer for  

 erhvervsvirksomhed (SE-nr.)« til: »om ejerens identitet som angivet i  

 § 3 A, stk. 2.«.
§ 11 A Stk. 4. Ved kontoens oprettelse respektive ved  

 erhvervelsen af indskudsbeviset eller senest et år efter  

 indtræden af skattepligt her til landet af kontoen skal ejeren afgive  

 en erklæring til de statslige told- og skattemyndigheder om  

 dispositionens foretagelse med oplysning om:
 6. § 11 A, stk. 4, nr. 1, affattes  

 således:
1)	Ejerens navn, adresse og personnummer (CPR-nr.). Har ejeren ikke  

 CPR-nr., men SE-nr., oplyses SE-nr.
Har ejeren hverken CPR-nr. eller SE-nr.,  

 oplyses fødselsdatoen, når ejeren er en fysisk person.
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.«.
§ 11 B Stk. 4. Ved deponering respektive kontoføring i  

 udlandet enten i et pengeinstitut eller hos udstederen af værdipapiret  

 eller senest et år efter indtræden af skattepligt her til landet  

 af værdipapiret skal ejeren afgive erklæring til de statslige  

 told- og skattemyndigheder om dispositionens foretagelse med oplysning  

 om:
 7. § 11 B, stk. 4, nr. 1, affattes  

 således:
1)	Ejerens navn, adresse og personnummer (CPR-nr.). Har ejeren ikke  

 CPR-nr., men SE-nr., oplyses SE-nr.
Har ejeren hverken CPR-nr eller SE-nr.,  

 oplyses fødselsdatoen, når ejeren er en fysisk person.
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.«.
§ 11 c Stk. 3. Ved tegning af en forsikring som nævnt i  

 stk. 1, 1. pkt., eller ved indtræden af fuld skattepligt her til landet  

 skal ejeren afgive en erklæring til de statslige told- og  

 skattemyndigheder om dispositionens foretagelse med oplysning om:
 8. § 11 C, stk. 3, nr. 1, affattes  

 således:
1)	Ejerens  navn, adresse og personnummer (CPR-nr.). Har ejeren ikke  

 CPR-nr., men SE-nr., oplyses SE-nr.
Har ejeren hverken CPR-nr. eller SE-nr.,  

 oplyses fødselsdatoen, når ejeren er en fysisk person.  

 Tilsvarende skal oplysning gives om eventuelt andre forsikrede eller  

 begunstigede efter policen.
»1)	Ejerens navn, adresse og personnummer (CPR-nr.). Har ejeren ikke  

 CPR-nr., men virksomhedsnummer (CVR-nr.), oplyses dette.
Har ejeren heller  

 ikke CVR-nr., men stamnummer som erhvervsdrivende (SE-nr.), oplyses dette.  

 Har ejeren hverken CPR-nr., CVR-nr. eller SE-nr., oplyses  

 fødselsdatoen, når ejeren er en fysisk person.
Tilsvarende skal  

 oplysning gives om eventuelt andre forsikrede eller begunstigede efter  

 policen.«.
