Formueforvaltning eller bibeskæftigelse, indtægt ved udlejning og udlodninger fra driftsfond, ApS, formålsparagraf ændret, revisor varetager arbejdsopgaver ved udlejning Ankenævnet har behandlet Deres klage på møde den 27. marts 2008.
Nævnet traf denne A F G Ø R E L S E NN driver ikke selvstændig virksomhed.
 Ankenævnet ændrer således Arbejdsdirektoratets afgørelse af den 28. november 2007.
B E G R U N D E L S E Ankenævnet har lagt til grund, at  Anpartsselskabet [anpartsselskab] ejes af NNs ægtefælle,  selskabet drev tidligere en minkfarm,  minkfarmen lukkede primo 2002,  det fremgår af vedtægter af 16. december 2002 for [anpartsselskab], at formålet er: Udlejning af industribygningerne på [adresse] samt formueforvaltning, og  NN er noteret som direktør for selskabet i perioden fra den 4. juni 2002 til den 11. maj 2007.
Forvaltningen af et medlems formue anses ikke for selvstændig virksomhed.
Ved vurderingen af, om der er tale om formueforvaltning lægges vægt på beskæftigelsens karakter og omfang.
 Ankenævnet finder, at aktiviteten med [anpartsselskab] er formueforvaltning.
Det fremgår af notat fra revisor RR, at selskabet har indtægter ved udlejning af lokaler og maskiner.
Denne udlejning består af udlejning af 1 lejemål og 1 lejeforhold vedr. maskiner, og det er samme lejer.
 De har i brev af 17. oktober 2007 oplyst, at de praktiske arbejdsopgaver vedrørende lejeopkrævning, moms- og driftsregnskaber har været overladt til selskabets revisor.
Det fremgår af notat af 16. december 2007 fra revisor RR, at selskabet også har haft omsætning ved udlodning fra en driftsfond.
Udlodning fra driftsfonden stammer fra indefrosne beløb fra salg af minkskind, og arbejdsindsatsen hermed er udelukkende at modtage beløbet en gang om året.
Driftsfonden er beskrevet som Grundfonden i Dansk Pelsdyrauktion.
Der udloddes hvert år et beløb, som ikke i forvejen er kendt, og der tillægges en forrentning til beløbet.
 Selskabets indtægter stammer således fra selskabets formue uden en aktivitet, der kan betegnes som erhvervsmæssig.
 Derudover har ankenævnet lagt vægt på, at NN på Oplysningsskema Selvstændig virksomhed af 15. september 2007 og på Ansøgning om efterløn af 24. september 2007 har oplyst, at hun ikke har arbejdsopgaver i selskabet.
R E G L E R Ankenævnet henviser til  § 41, stk. 8 samt § 74 g, stk. 1 og stk. 4 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og  § 2, stk. 1 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt breve af 20. februar 2008 og 8. marts 2008.
På ankenævnets vegne ff fuldmægtig De kan læse om afgørelsens retlige grundlag på de følgende sider.
 Kopi til:
NN Arbejdsløshedskasse Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
§ 74 g.
Et medlem kan efter tilladelse fra arbejdsløshedskassen drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år.
Virksomhedens indtægt må ikke overstige 61.873 kr. pr. år (2007-niveau). Beløbet reguleres med satsreguleringsprocenten, jf. lov om en satsreguleringsprocent.
Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.
Stk. 4. Overstiger indtægten i virksomheden det efter stk. 1 tilladte omfang, skal arbejdsløshedskassen indstille udbetalingen af efterløn og træffe afgørelse om tilbagebetaling af den udbetalte efterløn i kalenderåret.
Udbetaling af efterløn kan tidligst genoptages fra begyndelsen af det følgende kalenderår, hvis medlemmet sandsynliggør, at virksomhedens indtægt ikke vil overstige det tilladte omfang.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
