(Godtgørelse for transporttid) (Til alle amtsråd og Frederiksberg  

 Kommunalbestyrelse) I medfør af aftale af 20. oktober 1987 mellem Finansministeriet og  

 Lærernes Centralorganisation om godtgørelse for transporttid i visse tilfælde  

 til tjenestemænd ved amtskommunale enkeltfagskurser, bortset fra  

 tjenestemandsansatte adjunkter/ lektorer foretages følgende ændringer i  

 Undervisningsministeriets cirkulære af 1. juli 1986 om leder- og  

 lærerstillinger ved de amtskommunale enkeltfagskurser:
§ 1 § 36A affattes således:
»§ 36A.
Tjenestemænd ved amtskommunale enkeltfagskurser, der som led  

 i ansættelsesforhold har pligt til at udføre skemalagt undervisning på flere  

 tjenestesteder samme dag, ydes godtgørelse for transporttid mellem  

 undervisningsstederne, for de dage, hvor - transporten mellem undervisningsstederne sammenlagt er over 8 km, og - transporten foretages uden for arbejdstiden i skemafri timer Stk. 2. Den nævnte godtgørelse ydes som et særligt tillæg og udgør 47,50  

 kr. pr. kursusdag, hvor den samlede transport, jfr., stk. 1. overstiger 8 km.
Stk. 3. Tillægget udbetales månedsvis bagud på grundlag af en konkre t opgørelse af antallet af transportdage siden sidste lønanvisning.
 Stk. 4. Tillægget indgår ikke ved beregning af overtimebetaling.
Stk. 5. Det i stk. 2 nævnte særlige tillæg er angivet i grundbeløb pr. 1.  

 oktober 1984 og reguleres i overensstemmelse med den mellem Finansministeriet  

 og tjenestemændenes centralorganisation indgåede aftale om justering af  

 tjenestemandslønninger m.v.« § 2 § 2. Cirkulæret har virkning fra den 1. august 1987.
Undervisningministeriet, den 20.  

 november 1987 P.m.v.
 e.b.
Susanne Boe fm.
