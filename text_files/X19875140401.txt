Lærernes indkøbscentral (LIC) klagede over, at Cavalet A/S havde  

 standset leveringen af selskabets produkter, fordi LIC ikke ville efterkomme  

 en anmodning om at forhøje sine priser, der lå et par hundrede kroner under  

 de priser, der sædvanligvis var gældende i branchen.
Monopoltilsynet meddelte  

 Cavalet pålæg om at genoptage leverancerne til LIC, idet Cavalet's ophævelse  

 af samarbejdet ikke fandtes sagligt begrundet og i øvrigt indebar en urimelig  

 indskrænkning af LIC's erhvervsudøvelse.
Cavalet ApS Cavalet ApS producerer kufferter, attachetasker og bøjlemapper, og er  

 eneagent her i landet for en fransk leverandør af kufferter og attachetasker  

 m.m.
Endvidere importeres nylontasker m.m. fra Fjernøsten - disse sælges  

 under mærket Cavalet.
 Selskabet leverer til ca. 350 forhandlere i hele landet, herunder  

 stormagasiner og indkøbsforeninger, og er den største leverandør af  

 rejseartikler på markedet.
Lærernes Indkøbscentral (LIC) LIC er en indkøbsforening for lærere med 100.000 medlemmer i henholdsvis  

 Sverige og Danmark.
Foreningen sælger udelukkende til medlemmer fra butikker  

 i Herlev og Århus.
Forretningerne fører såvel fødevarer som non  

 food-produkter, og omsætningen fordeler sig med omkring halvdelen på hver af  

 de to grupper.
Lædervarer forhandles i selvstændige afdelinger med fagmæssig  

 betjening, og Cavalets andel af salget i disse afdelinger udgør en ganske  

 betydelig del.
 LIC har oplyst, at Cavalets produkter - heraf også den meget solgte  

 bøjlemappe - repræsenterer mellemprisgruppen, og ikke kan erstattes af mapper  

 fra andre leverandører.
Om forløbet af leveringsafbrydelsen har LIC oplyst, at foreningen har  

 forhandlet Cavalets produkter siden 1969 og fastsat priserne ved at tillægge  

 en fast procent på indkøbsprisen.
Da LIC på et møde i september 1986 nægtede  

 at ændre denne prisfastsættelse, ophævede Cavalet samhandelen med udgangen af  

 1986.
Begrundelsen for leveringsstandsningen Om baggrunden for leveringsstandsningen har Cavalet oplyst, at nogle  

 lædervarehandlere havde reageret over, at LIC udbyder Cavalets produkter til  

 salg til en pris, der ligger et par hundrede kroner under den  

 »sædvanligt i branchen gældende«.
Da LIC ikke efterkom en anmodning  

 om at hæve priserne, opsagde selskabet samhandelen.
Indgreb fra tilsynet Cavalet ApS har en betydelig markedsandel for kufferter, bøjlemapper og  

 attachetasker, ligesom mærket Cavalet er stærkt indarbejdet hos forbrugerne.  

 Tilsynet har fundet, at selskabet udøver eller vil kunne udøve den i  

 monopollovens § 2, stk. 1, nævnte væsentlige indflydelse på markedet.
 LIC har efter tilsynets opfattelse en væsentlig erhvervsmæssig interesse i  

 at føre Cavalets produkter, dels på grund af Cavalets andel af omsætningen i  

 LIC's lædervareafdeling dels fordi Cavalets produkter er meget vanskelige at  

 substituere for LIC's kundekreds.
 Tilsynet har desuden fundet, at Cavalets begrundelse for at ophæve  

 samarbejdet med LIC ikke er saglig i monopollovens forstand.
Da forhandlingerne med Cavalet ApS ikke førte til genoptagelse af levering  

 til LIC, meddelte tilsynet pålæg om at genoptage levering.
Dette pålæg er  

 efterkommet.
