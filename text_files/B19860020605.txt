 Efter § 13, stk. 1, nr. 2, og § 15, stk. 2, i lov nr. 115 af 31. marts  

 1982 om biavl fastsættes:
 § 1.  Levende bier, herunder bidronninger, må ikke  

 flyttes fra Jylland og Fyn med omliggende øer til øerne øst for Storebælt  

 eller til Samsø, Anholt og Læsø.
 Stk. 2.  Det i stk. 1 nævnte forbud omfatter tillige  

 flytning af yngeltavler i perioden fra 1. april til 30. september.
 Stk. 3.  Levende bier, herunder bidronninger, samt brugt  

 biavlsmateriel og vokstavlebygning må ikke flyttes til Bornholm.
 § 2.  Statens bisygdomsnævn kan tillade, at  

 avlsdronninger med ledsagebier undtages fra forbudet i § 1, såfremt en  

 undersøgelse har vist, at de pågældende bier ikke er angrebet af  

 Varroa-mider.
 § 3.  Overtrædelse af § 1 straffes med bøde.
 § 4.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 153 af 18.  

 april 1985 om forbud mod flytning af bifamilier m.v.
