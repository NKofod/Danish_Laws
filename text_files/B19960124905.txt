 I medfør af § 4, stk. 3, i lov om Lønmodtagernes Dyrtidsfond, jf.  

 lovbekendtgørelse nr. 281 af 1. maj 1995 med senere ændringer, fastsætter  

 arbejdsministeren følgende vedtægter for Lønmodtagernes Dyrtidsfond:
 § 1.  Lønmodtagernes Dyrtidsfond er en selvejende  

 institution, oprettet ved lov nr. 7 af 9. januar 1980 om Lønmodtagernes  

 Dyrtidsfond, med den opgave at forvalte og udbetale de midler, der hidrører  

 fra indbetalingerne til Arbejdsmarkedets Tillægspension i medfør af lov nr.  

 230 af 2. juni 1977 om midlertidig indbetaling fra staten til  

 Arbejdsmarkedets Tillægspension af visse dyrtidsportioner  

 (dyrtidsindbetalingsloven).
 Stk. 2.  Fondens værneting er København.
§ 2.  Bestyrelsen består af 21 medlemmer. 15 af  

 medlemmerne er de til enhver tid værende lønmodtagerrepræsentanter i  

 repræsentantskabet for Arbejdsmarkedets Tillægspension.
De øvrige 6 medlemmer  

 udpeges af finansministeren for 3 år ad gangen, således at 2 af medlemmerne  

 afgår hvert år; genvalg kan finde sted.
Af de af finansministeren udpegede  

 medlemmer udpeges 1 medlem efter indstilling af statsrevisorerne.
 Stk. 2.  Bestyrelsen fastsætter selv sin  

 forretningsorden.
 Stk. 3.  Bestyrelsen vælger af sin midte en formand samt  

 en næstformand, som i tilfælde af formandens forfald er stedfortræder for  

 denne.
 Stk. 4.  Bestyrelsen er beslutningsdygtig, når der i  

 mødet deltager såvel lønmodtagerrepræsentanter som medlemmer, udpeget af  

 finansministeren, og mindst 11 medlemmer deltager i mødet.
 Stk. 5.  Bestyrelsens beslutninger træffes ved  

 almindelige stemmeflerhed blandt de fremmødte.
§ 3.  Lønmodtagernes Dyrtidsfond tegnes af formanden i  

 forening med et andet bestyrelsesmedlem.
Bestyrelsen kan i øvrigt meddele  

 prokura.
§ 4.  Bestyrelsen nedsætter et forretningsudvalg  

 bestående af 4 medlemmer, herunder bestyrelsens formand, der tillige er  

 formand for forretningsudvalget.
Af forretningsudvalgets 3 øvrige medlemmer  

 vælges 2 medlemmer af og blandt lønmodtagerrepræsentanterne og 1 medlem af og  

 blandt de af finansministeren udpegede medlemmer.
 Stk. 2.  Spørgsmål, hvorom der ikke er enighed blandt  

 forretningsudvalgets medlemmer, skal forelægges bestyrelsen.
 Stk. 3.  Bestyrelsen ansætter en direktør til at forestå  

 den daglige ledelse.
 § 5.  Bestyrelsen fastsætter nærmere regler om  

 udbetaling af beløb efter loven.
 § 6.  Den daglige drift og virksomhed, herunder  

 udbetaling til de berettigede lønmodtagere i henhold til § 2 og § 3, stk. 1,  

 i lov om Lønmodtagernes Dyrtidsfond varetages af fonden med bistand af  

 administrationen af Arbejdsmarkedets Tillægspension efter nærmere aftale  

 mellem bestyrelsen og bestyrelsen for Arbejdsmarkedets Tillægspension.
 Stk. 2.  Aftalen skal indeholde de fornødne bestemmelser  

 om rammerne for Arbejdsmarkedets Tillægspensions bistand til Lønmodtagernes  

 Dyrtidsfond samt om den betaling, som Lønmodtagernes Dyrtidsfond skal yde  

 herfor til Arbejdsmarkedets Tillægspension.
§ 7.  Bestyrelsen skal forvalte Lønmodtagernes  

 Dyrtidsfonds midler i overensstemmelse med reglerne i § 6 og § 6 a i lov om  

 Lønmodtagernes Dyrtidsfond.
Bestyrelsen skal herved påse, at der ved  

 anbringelse af midler i aktier sker den fornødne koordination med tilsvarende  

 anbringelse af Arbejdsmarkedets Tillægspensions midler, jf. lov om  

 Lønmodtagernes Dyrtidsfond § 6, stk. 5, og lov om Arbejdsmarkedets  

 Tillægspension § 26, stk. 7.
§ 8.  Finanstilsynet fastsætter regler for  

 udarbejdelse af årsregnskabet.
Arbejdsministeren fastsætter regler for  

 værdiansættelse af fondens aktiver.
 § 9.  Fondens overskud tilskrives en gang årligt de  

 enkelte lønmodtageres konti i forhold til deres andel i den samlede formue.
§ 10.  Finanstilsynet udfærdiger nærmere forskrifter  

 om revisionens gennemførelse.
Bestyrelsen udnævner mindst 2 revisorer, hvoraf  

 mindst en skal være statsautoriseret revisor.
Revisorerne udnævnes for 3 år  

 ad gangen, men bestyrelsen kan dog til enhver tid trække udnævnelsen tilbage.
 § 11.  Fondens regnskabsår er kalenderåret.
 Stk. 2.  Vederlag til medlemmer af forretningsudvalg og  

 bestyrelse, fastsættes af bestyrelsen efter indstilling fra  

 forretningsudvalget.
 Stk. 3.  Efter årets udløb udarbejdes regnskab og  

 beretning for fondens virksomhed, som efter bestyrelsens godkendelse  

 indsendes til arbejdsministeren og Finanstilsynet.
 § 12.  Fonden er undergivet tilsyn af Finanstilsynet,  

 der er berettiget til at afkræve fondens bestyrelse og Arbejdsmarkedets  

 Tillægspension enhver oplysning, som Finanstilsynet anser for fornøden.
 Stk. 2.  Finanstilsynet afgiver indberetning om tilsynet  

 til arbejdsministeren og underretter fonden om indberetningens indhold.
 Stk. 3.  Til dækning af udgifterne ved Finanstilsynets  

 tilsyn i henhold til stk. 1 fastsætter Finanstilsynet et gebyr, der udredes  

 af fonden.
§ 13.  Denne bekendtgørelse træder i kraft den 1.  

 januar 1996 og har virkning for de beslutninger, bestyrelsen træffer efter  

 denne dato.
Samtidig ophæves bekendtgørelse nr. 1190 af 22. december 1995.
