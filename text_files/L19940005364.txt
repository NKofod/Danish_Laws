Den 28. oktober 1993 undertegnedes i København en overenskomst om miljøsamarbejde mellem sultanatet Oman og Danmarks regering.
Overenskomsten indeholder en hensigtserklæring om, at parterne bør tage passende initiativer til at udvikle et samarbejde på miljøområdet.
Samarbejdet kan udføres af offentlige myndigheder og private institutioner i det enkelte land.
Samarbejdet gælder områderne fast og farligt affald samt støj og inkluderer den nødvendige lovgivning samt kontrolforanstaltninger.
Parterne bør så vidt muligt hjælpe hinanden med eksperter,  

 informationsudveksling og træning.
Nationale koordinatorer er  

 Miljøministeriet i Oman og Miljøstyrelsen i Danmark.
I sig selv forpligter overenskomsten ingen af de to regeringer til  

 udveksling af projektmidler eller aktiviteter.
Konkrete forpligtelser  

 forudsætter, at det udtrykkeligt er skriftligt specificeret af begge parter.
 Overenskomsten løber i 5 år og fornyes herefter automatisk for 5 år ad  

 gangen, medmindre en af parterne skriftligt opsiger overenskomsten 6 måneder  

 før dennes udløbsdato.
 Overenskomsten trådte i kraft den 28. oktober 1993.
