Meddelelse  

 vedrørende tilrettelæggelse af friperioder for kvotalønnede organister (Til stiftsøvrighederne) I de senest udarbejdede standardregulativer for  

 lønrammelønnede organister er der i afsnit B åbnet mulighed for  

 tilrettelæggelse  

 af friperioder i kvotalønnede stillinger.
 Foranlediget af en henvendelse fra de forhandlingsberettigede  

 organisationer har der i Udvalget af 14. januar 1971 vedrørende  

 kirkefunktionærers lønforhold fundet en drøftelse sted vedrørende disse  

 friperioder.
 Som følge heraf har man fundet anledning til at henlede  

 stiftsøvrighedens opmærksomhed på problemet.
 Organister, hvis stillinger er kvoterede, forudsættes at kunne  

 disponere over den tid, for hvilken de ikke oppebærer løn fra kirken f.eks.  

 til  

 andet arbejde.
 Der skal derfor, såfremt organisten anmodes derom, i stillingens  

 regulativ optages bestemmelse om, hvilke friperioder inden for sædvanlig  

 arbejdstid organisten kan disponere over til anden beskæftigelse.
 Det bemærkes, at der ikke hermed er sket nogen ændring af de  

 hidtidige forhold på området, men alene en synliggørelse af problematikken  

 som  

 følge af de nye standardregulativer.
 Stiftsøvrigheden anmodes om at tage højde herfor i den løbende  

 vejledning, der ydes provstiudvalg, menighedsråd og ansatte.
