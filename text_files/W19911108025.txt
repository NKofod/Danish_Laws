 Civilretsdirektoratet kunne efter omstændighederne imødekomme  

 ansøgning om ganske lille bogstavændring af ansøgerens efternavn på et  

 foreliggende skriftligt hævdsgrundlag.
 I sagen havde ansøgerens far, farfar og oldefar alle båret ansøgerens  

 hidtidige efternavn, og ansøgningen kunne således ikke imødekommes i medfør  

 af navnelovens § 8, nr. 1.
 I dåbsattesten for ansøgerens fætter var angivet den ansøgte stavemåde  

 (både for fætteren og i forældrerubrikken). Imidlertid fremgik denne  

 stavemåde ikke af farbroderens fødsels- og dåbsattest, og det kunne lægges  

 til grund, at ansøgerens fætter var forkert navngivet.
 Forskellen på ansøgerens nuværende navn og det ansøgte (fætterens) var  

 ikke hørbar.
 Der forelå dog i sagen en tilstrækkelig skriftlig dokumentation for, at  

 ansøgeren havde vundet hævd på den pågældende stavemåde, og ansøgningen kunne  

 således efter omstændighederne imødekommes i medfør af navnelovens § 8, nr.  

 5.
