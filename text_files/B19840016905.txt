 I medfør af § 6, § 11, stk. 2, § 48 og § 56 i lov om miljøbeskyttelse,  

 jfr. lovbekendtgørelse nr. 663 af 16. december 1982, fastsættes:
 § 1.  Tilsynet med den statslige olierørledning, der  

 er etableret af det af Dansk Olie & Naturgas A/S oprettede datterselskab  

 Dansk Olierør A/S (DORAS), jfr. § 1, stk.5, i lov nr. 291 af 10. juni 1981 om  

 etablering og benyttelse af en rørledning til transport af råolie og  

 kondensat gennem Ribe og Vejle amtskommuner fra vestkysten ved Kjærgaard  

 plantage i Blåvandshuk kommune til raffinaderiet i Fredericia kommune, føres  

 af henholdsvis Ribe og Vejle amtsråd i vedkommende amtskommune.
 § 2.  Tilsynsmyndigheden, jfr. § 1, fører tilsyn med,  

 at DORAS overholder de vilkår, der er fastsat for olierørledningens  

 etablering og drift, samt at forbud og påbud overholdes.
Stk. 2.  Tilsynsmyndigheden fører tilsyn med  

 olierørledningens tilstand, herunder at der ikke opstår brud eller lækage på  

 ledningen eller risiko herfor.
Tilsynsmyndigheden fører endvidere tilsyn med,  

 at olierørledningen ikke udsætter omgivelserne for forurening.
 Stk 3.  Under udøvelsen af tilsynet har  

 tilsynsmyndigheden adgang til på offentlig eller privat ejendom at foretage  

 undersøgelser samt til at træffe de til forebyggelse eller fjernelse af  

 forurening nødvendige foranstaltninger.
 § 3.  Bliver amtsrådet opmærksom på forhold, der ikke  

 er i overensstemmelse med vilkårene for olierørledningens etablering og  

 drift, herunder brud, lækage eller andre forhold, der medfører udslip fra  

 ledningen eller risiko herfor, kan amtsrådet meddele påbud om afhjælpning  

 eller om andre nødvendige forholdsregler.
 Stk.2.  Såfrem der sker udslip fra olierørledningen,  

 skal DORAS efter vedkommende amtsråds anvisninger træffe de nødvendige  

 foranstaltninger til fjernelse af forureningen.
 Stk. 3.  Udgifter til foranstaltninger pålagt efter stk.  

 1 og 2 afholdes af DORAS.
 Stk. 4.  Er en beslutning om påbud eller forbud ikke  

 efterkommet inden den fastsatte frist, kan amtsrådet lade den pågældende  

 foranstaltning udføre for den ansvarliges regning.
 § 4.  Amtsrådets afgørelse efter denne bekendtgørelse  

 meddeles efter reglerne i miljøbeskyttelseslovens kapitel 10.
 § 5.  Amtsrådets afgørelser kan påklages til  

 miljøstyrelsen efter reglerne i miljøbeskyttelseslovens kapitel 11.  

 Miljøstyrelsen har den endelige administrative afgørelse.
 § 6.  Medmindre højere straf er forskyldt efter den  

 øvrige lovgivning, straffes med bøde den , der undlader at efterkomme påbud  

 efter § 3, stk. 1 og 2.
 § 7.  Bekendtgørelsen træder i kraft den 1. maj 1984.
