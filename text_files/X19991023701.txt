 Direktoratet fandt, at medlemmet havde genoptaget sin virksomhed den 2. og  

 3. marts 1996 og han havde haft en indtægt, idet han havde fanget fisk.  

 Forsøget kunne således ikke karakteriseres som  

 forgæves.
 Ankenævnet ændrede direktoratets afgørelse og fandt  

 medlemmet dagpengeberettiget til den 24. marts 1996 hvor havnen åbnede,  

 idet medlemmets fiskeri den 2. og 3. måtte anses for et  

 forsøg.
 Ankenævnet lagde vægt på, oplysningerne fra  

 Søværnets operative Kommando og oplysninger fra Havnefogden i  

 Marstal.
Genoptagelse af virksomhed efter midlertidig  

 afbrud p.g.a. ekstraordinær begivenhed Medlemmets fiskefartøj var indefrosset i Marstal havnen fra den 28.  

 januar 1996.
 Kassen fandt medlemmet dagpengeberettiget på grund af  

 ekstraordinær begivenhed fra den 5. februar 1996, hvor han havde haft 1  

 uges karenstid.
Af medlemmets dagpengekort for perioden 19. februar - 24. marts 1996  

 fremgik det, at medlemmet havde påført henholdsvis 4  timer  

 lørdag den 3. og 7 timer søndag den 4. marts 1996  og angivet  

 en indtægt på 437 og 739 kr.
Dagpengekortet var i øvrigt  

 udfyldt med A0" . Medlemmet ønskede ikke yderligere dagpengekort  

 tilsendt.
 Medlemmet havde oplyst,  at Marstal havn åbnede den 24. marts  

 1996.
 Kassen fandt at medlemmet havde genoptaget sit arbejde, idet han havde  

 haft indtægt under sit fiskeri den 2. og 3. marts 1996. Han var ikke  

 berettiget til dagpenge efter den 4. marts 1996.
 Medlemmet havde anført, at der var tale om et forsøg  

 på genoptagelse, hvilket han ifølge en artikel i Fiskeritidende  

 godt måtte.
 Direktoratet indhentede fra Søværnets operative Kommando  

 (SoK) yderligere oplysninger om ismeldingerne.
Søværnets operative Kommando frarådede den 12. februar  

 1996 svagtbyggede skibe med ringe motorkraft at gå fra havn.
Der vil  

 ikke blive ydet isbryderassistance.
 Direktoratet traf afgørelse den 26. november 1996. Ved denne  

 afgørelse fandt direktoratet, at medlemmet var berettiget til dagpenge  

 efter reglerne om udbetaling af dagpenge til selvstændige  

 erhvervsdrivende der er midlertidigt afskåret fra fortsat  

 virksomhedsudøvelse, fra den 5. februar 1996 til og med den 1. marts  

 1996.
 Direktoratet lagde ved afgørelsen til grund, at Marstal havn har  

 været tilfrosset fra den 21. januar 1996 og tiden frem, og at dette  

 skyldes en isvinter med vedvarende kuldegrader.
 Direktoratet lagde videre vægt på,  at medlemmet havde  

 genoptaget virksomheden den 2. og 3. marts 1996 og han havde haft en  

 indtægt,  idet han havde landet fisk, således at forsøget  

 ikke kan  karakteriseres som forgæves.
 Herved fandt direktoratet, at isforholdene i Marstal havn den 4. marts  

 1996 ikke kunne karakteriseres som en ekstraordinær begivenhed i  

 reglernes forstand.
 Direktoratet lagde ved afgørelsen vægt på, at en  

 særlig streng isvinter for fiskere med indefrosne fartøjer  

 medførte at disse var afskåret fra at drive fiskeri.
 Direktoratet henviste til arbejdsløshedsforsikringslovens § 57,  

 stk. 1, 3, og 6, direktoratets bekendtgørelse nr. 626 af 20. juni 1995  

 om udbetaling af dagpenge til selvstændige erhvervsdrivende, der  

 midlertidigt er afskåret fra fortsat virksomhedsudøvelse § 2,  

 stk. 1, 2 og § 3, stk. 1 og stk. 2, § 4 og § 5, samt vejledningen hertil.
Medlemmet anførte i sin klage, at hans kolleger ikke gik ud.
Han  

 forsøgte at genoptage sit arbejde.
Det var imidlertid meget  

 besværligt.
Han satte garn og han kunne således ikke undgå  

 at fange fisk.
Han fik ikke alle garnene med første dag på grund  

 af is og måtte ud næste dag for at få alle garnene op,  

 derfor landede han fisk 2 dage.
 Havnefogeden i Marstal havn oplyste, at havnen og farvandet var  

 tilfrosset, at sejlrendens koste lå under isen eller var drevet bort,  

 og at det eneste, der var åbent, var sejlrenden til  

 Rudkøbing.
 Ankenævnet fandt, at medlemmets fiskeri den 2. og 3. marts 1996  

 må anses for et forsøg på at genoptage den  

 selvstændige virksomhed.
 Ankenævnet havde lagt vægt på, at det fremgik af  

 oplysningerne fra Søværnets operative Kommando, at der den 1. og  

 7. marts 1996 forelå gunstigere meldinger om isforholdene, men at  

 situationen påny forværredes ifølge meldingen den 15.  

 marts 1996.
Ankenævnet lagde endvidere vægt på, at havnefogeden for  

 Marstal havn havde oplyst, at havnen var lukket til den 24. marts 1996 og kun sejlruten  

 til Rudkøbing var åben.
 Ankenævnet ændrede således Direktoratet for  

 Arbejdløshedsforsikringens afgørelse.
