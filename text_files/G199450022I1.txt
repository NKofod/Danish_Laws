Formålet med registeret er at lette kommunens/amtskommunens administration ved sagsbehandling i forbindelse med tildeling af hjælpemidler og boligindretning ifølge bistandsloven, udlån af hjælpemidler, koordinering af amtets og kommunens anvisning af hjælpemidler, herunder administration af genbrugsordning i henhold til særligt vilkår for kommunens/amtskommunens tilslutning til registeret samt udarbejdelse af rapporter/statistikker for ovennævnte område.
Personkreds: Registeret må kun indeholde oplysninger om personer, der har søgt om/modtaget hjælpemidler eller støtte til boligindretning (klienten), disses ægtefæller, kontaktpersoner og eventuelle værge, samt de implicerede sagsbehandlere.
 Ikrafttrædelsesdato: 01/02/1994. Erstatter tidligere forskrifter.
