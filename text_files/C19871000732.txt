 1. INDLEDNING.
Malaria kan med stor sikkerhed forebygges ved regelmæssig indtagelse af  

 malariaforebyggende midler.
Disse skal findes i medicinkisterne om bord i  

 skibe, der besejler områder med risiko for malariasmitte.
 I bekendtgørelse nr. 14 af 12. januar 1976, som er optrykt som bilag til  

 denne meddelelse, er bestemt, at der til søfarende, der ansættes til  

 tiltrædelse om bord i skibe, der befinder sig i malariaområde, af rederen  

 skal udleveres malariaforebyggende midler til mindst en uges forbrug.
 Fratræder den søfarende inden der er forløbet 4 uger fra sidste ophold i  

 malariaområdet, skal skibsføreren udlevere malariaforebyggende midler til den  

 resterende del af 4 ugers perioden.
I skibe, der forventes at anløbe havn eller red i malariaområder (se  

 kortbilag), skal skibsføreren sørge for, at besætningen har let adgang til  

 malariaforebyggende midler.
Direktoratet anbefaler, at der til opfyldelse af  

 dette krav anbringes malariaforebyggende midler i messerne.
Emballagen skal  

 mærkes tydeligt med lægemidlets navn, at det drejer sig om et  

 malariaforebyggende middel, samt med angivelse af dosering.
II.
SKIBSMEDICINKISTEN.
 I skibsmedicinkisten findes 2 malariaforebyggende midler:
KLOROKINFOSFATTABLETTER 250 mg Tablets of chloroquine phosphate 0,25 g PROGUANILTABLETTER 0,1 g Tablets of proguanil hydrochloride 0,1 g KLOROKIN: Klorokinfosfat anvendes i alle malariaområder.
--------------------------------------------------------------------- --------------------------------------------------------------------- Malariaforebyggelse med klorokin bør PÅBEGYNDES EN UGE FØR ANKOMST til  

 malariaområdet.
 Hvis dette ikke er muligt, tages den første dosis snarest - før eller  

 efter ankomst - og malariaforebyggelsen fortsætter herefter med een ugentlig  

 dosis.
 Malariamidlet indtages under hele opholdet i malariaområdet og FORTSÆTTES  

 INDTIL 4 UGER EFTER AFREJSE fra malariaområdet.
 Tabletterne indtages på samme dag hver uge, bedst efter morgenmåltidet.
 Bivirkninger ved indtagelse af klorokin i de anbefalede doser er sjældne,  

 men der kan undertiden opstå kvalme og hudkløe.
 Klorokin kan uden risiko anvendes af gravide.
 Klorokinresistens:
I Sudan, Etiopien, Kenya, Tanzania, Mozambique, Angola, Gabon, Cameroun og  

 den nordligste del af vestkysten af Indien har nogle malaraparasitter nedsat  

 følsomhed overfor klorokin.
Derfor skal malariaforebyggelsen disse steder  

 foruden klorokin også omfatte proguanil.
I Braziliens amazonasområde i et område i Asien (fra Indiens østkyst og  

 til Vanuatu) kan der også forekomme malariaparasitter med nedsat følsomhed  

 overfor klorokin.
Disse steder er der imidlertid kun meget sjældent opstået  

 akut malaria hos danske rejsende, hvorfor det ikke anbefales at tage andre  

 midler end klorokin.
 PROGUANIL:
--------------------------------------------------------------------- --------------------------------------------------------------------- Proguanil bruges I SAMME PERIODE SOM KLOROKIN.
 Proguanil indtages DAGLIGT fra EN UGE FØR ANKOMST til klorokinresistent  

 område, DAGLIGT under hele opholdet og DAGLIGT INDTIL 4 UGER EFTER AFREJSE.
 Malariaforebyggende midler bør tages ABSOLUT REGELMÆSSIGT for at have  

 virkning.
 III ANDEN MALARIAFOREBYGGENDE MEDICIN.
Anvendelse af andre malariaforebyggende midler bør kun ske efter særlig  

 lægeordination.
Dette gælder også for det i skibsmedicinkisten værende  

 malariaforebyggende middel FANSIDARTABLETTER.
Det er vigtigt at være opmærksom på, at malariaforebyggelsen i sjældne  

 tilfælde kan svigte.
I tilfælde af febersygdom skal alle, der har opholdt sig  

 i malariaområder inden for de sidste 3 år, underette lægen om dette, så der  

 kan tages en blodprøve.
Enhver malaria er fuldt helbredelig, hvis den påvises  

 og behandles i tide.
Da malariaparasittens resistensforhold over for malariaforebyggende midler  

 kan variere, ikke blot geografisk, men også tidsmæssigt, skal man samtidig  

 indskærpe, at skibsledelsen før skibets anløb af havn i malariaområder bør  

 kontakte de lokale myndigheder for indhentelse af oplysninger om  

 malariaforholdene.
De indhentede oplysninger skal give kendskab til, hvilken  

 eller hvilke former for malaria, der aktuelt forekommer i området, samt  

 hvilke yderligere forebyggende foranstaltninger der eventuelt måtte være  

 nødvendigt at iværksætte.
 Ifølge den forannævnte bekendtgørelse skal skibsføreren og besætningens  

 tillidsmænd tilskynde besætningen til at indtage malariaforebyggende midler.
 Overtrædelse af bekendtgørelsen straffes med bøde.
 Opmærksomheden henledes i øvrigt på bestemmelserne om moskitonet i kapitel  

 II-3, § 22 i Skibstilsynets meddelelser »B«, Konventionsskibe og  

 kapitel II-3, regel 21 i Skibstilsynets meddelelser C, ikke-konventions  

 lastskibe.
Under ophold i havn eller på red i malariaområder skal skibsføreren sørge  

 for en effektiv myggebekæmpelse om bord f.eks. ved sprøjtning med et  

 effektivt og for mennesker ufarligt myggebekæmpelsesmiddel.
Er der tvivl om,  

 hvorvidt skibet befinder sig i et malariaområde, må forespørgsel herom rettes  

 til de stedlige havnemyndigheder.
IV.
I ØVRIGT.
 Direktoratet for søfarende vil være rederierne behjælpelig med  

 tilvejebringelse af oplysninger om malariarisikoen i de enkelte lande.
 Man anmoder om, at de i rederierne ansatte skibsførere gøres bekendt med  

 denne meddelelse.
Yderligere eksemplarer af meddelelsen kan fås ved henvendelse til  

 direktoratet for søfarende, H.C.
Andersens Boulevard 40, 1553 København V., telefon 01 15 48 15, lokal 215.
 Meddelelse 4/1985 er samtidig bortfaldet.
DIREKTORATET FOR SØFARENDE I FEBRUAR 1987 H.
ANDREASEN Bilag.
 HANDELSMINISTERIETS BEKENDTGØRELSE NR. 14 AF 12. JANUAR 1976.
 Bekendtgørelse om forebyggelse af malaria blandt søfarende.
 I medfør af § 54, stk. 3, og § 55, stk. 4, i sømandslov nr. 420 af 13.  

 juni 1973 fastsættes efter forhandling med sundhedsstyrelsen herved følgende:
 § 1.  Rederen skal, når en søfarende ansættes til  

 tiltrædelse om bord i skibe, der befinder sig i områder, hvor der er risiko  

 for infektion med malaria (malariaområder), sørge for udlevering af  

 malariaforebyggende midler til den pågældende til mindst 1 uges forbrug.
Stk. 2.  Til søfarende, der fratræder tjenesten i et  

 malariaområde, skal skibsføreren udlevere malariaforebyggende midler  

 tilstrækkeligt til 4 ugers forbrug.
Endvidere skal skibsføreren ved de  

 søfarendes fratrædelse uden for et malariaområde, inden der er forløbet 4  

 uger fra sidste ophold i sådant område, udlevere malariaforebyggende midler  

 for den resterende del af 4 ugers perioden.
 § 2.  I skibe, der forventes at anløbe havn eller red  

 i malariaområder, skal skibsføreren sørge for, at mandskabet har let adgang  

 til malariaforebyggende midler.
 Stk. 2.  Skibsføreren og mandskabets tillidsmænd skal  

 tilskynde mandskabet til at indtage midlerne 1 uge før ankomst til havn eller  

 red i malariaområder, under opholdet, samt 4 uger efter at skibet har forladt  

 området.
 § 3.  De malariaforebyggende midler udleveres gratis  

 til de søfarende.
 § 4.  Direktoratet for søfarende skal holde redernes  

 og de søfarendes organisationer underettet om, hvilke områder der af World  

 Health Organization (WHO) anses for malariaområder, ligesom direktoratet  

 efter forhandling med sundhedsstyrelsen udarbejder vejledning om forebyggelse  

 af malaria blandt søfarende i danske skibe.
 § 5.  Overtrædelse af denne bekendtgørelse straffes i  

 medfør af sømandslovens § 70 med bøde.
 § 6.  Bekendtgørelsen træder i kraft den 1. marts  

 1976.
 HANDELSMINISTERIET, DEN 12. JANUAR 1976.
 Erling Jensen.
/E.
Lysgaard.
