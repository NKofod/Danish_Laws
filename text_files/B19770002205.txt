 I medfør af færdselslov nr. 287 af 10. juni 1976 § 34, stk. 2, og § 118,  

 stk. 3, fastsættes:
§ 1 I lygtetændingstiden skal ridende være afmærket i overensstemmelse med  

 stk. 2 og stk. 3.
Stk. 2.  Ved rytterens venstre ben skal være anbragt en  

 lygte, der lyser hvidt fremad og rødt bagud.
Lyset skal være synligt i mindst  

 150 meters afstand.
 Stk. 3.  Hesten skal om hvert ben være forsynet med et  

 reflekterende bånd af mindst 5 cm's bredde.
§ 2 Overtrædelse af § 1 straffes med bøde.
 § 3.  Bekendtgørelsen træder i kraft den 1. maj 1977.
 Justitsministeriet, den 20. januar 1977.
 Orla Møller.
/P.
Wiese.
