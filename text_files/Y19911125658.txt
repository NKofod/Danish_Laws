 Spørgsmål om, hvorvidt schweizisk separationsdom kan danne grundlag  

 for skilsmisse i Danmark.
 Ikke lagt vægt på, at de schweiziske regler afveg fra det tidsmæssige  

 krav i ægteskabslovens § 31.
 Statsamtet forelagde spørgsmålet for Civilretsdirektoratet om, hvorvidt  

 ægtefællernes ansøgning om skilsmisse her i Danmark kunne behandles på  

 grundlag af en schweizisk separationsdom, jf. ægteskabslovens § 31.
Civilretsdirektoratet undersøgte, hvorvidt den schweiziske domstol havde  

 været kompetent til at træffe afgørelse om separation, hvorvidt  

 separationsdommen var retskraftig, hvorvidt ægtefællerne kunne skilles her i  

 landet, jf. opløsningsbekendtgørelsens § 12, samt om ægtefællerne på baggrund  

 af separationsdommen ville have kunnet blive skilt i Schweiz.
Endvidere var  

 tidskravet i ægteskabslovens § 31 opfyldt og - uanset sådanne eventuelt  

 herfra afvigende tidskrav i schweizisk ret - kunne den schweiziske  

 separationsdom, idet ovennævnte kriterier var opfyldt, danne grundlag for  

 skilsmisse i Danmark i medfør af ægteskabslovens § 31.
