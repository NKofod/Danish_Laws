Betænkning afgivet af Skatteudvalget den  

 14. december 1999 Betænkning over Forslag til lov om afgift af polyvinylklorid  

 og ftalater (Pvc og visse blødgøringsmidler) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Dansk Industri, Foreningen af Statsautoriserede Revisorer, Greenpeace, Gulvbranchens Samarbejds- og Oplysningsforbund, Lynddahl Plast A/S, NKT, Plastindustrien i Danmark, Plastmo, Protan og Tagmateriale - Leverandørernes Brancheforening.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Skatteministeren har tilkendegivet følgende om  

 eventuel afgiftsfritagelse af blyfri kabler:
I forbindelse med behandlingen af lovforslaget har NKT  

 flere gange opfordret til, at blyfri kabler og ledninger friholdes for  

 afgift.
NKT's begrundelse for forslaget er, at der er en effektiv  

 indsamlingsordning, at blyfri pvc fra kabelskrot genanvendes og at afgivelsen  

 af ftalater vurderes til at være af mindre betydning.
 Da et af hovedformålene med loven er at friholde  

 affaldsstrømmene for pvc-affald, har NKT's forslag naturligvis givet  

 anledning til grundige overvejelser i både Miljø- og  

 Energiministeriet og Skatteministeriet.
 Miljøstyrelsen har oplyst, at der på flere  

 punkter, også hvad angår pvc-affald fra kabler, ikke er sket  

 opfyldelse af pvc-aftalen fra 1991. Der kan bl.a. peges på, at  

 pvc-affald fra kabler har været genanvendt som underlag på  

 ridebaner eller i skiltefødder, brønddæksler og slanger.  

 Efter pvc-aftalen kunne dette affald kun bruges til visse specifikt opregnede  

 produkter (rør, kabler, vinduer, tagrender, ovenlys og plader).
Det er endvidere Miljøstyrelsens opfattelse, at den  

 hidtidige indsamling og genanvendelse af blyfri kabler stammer fra  

 produktionsspild og montagefraklip.
Altså nye produkter og produkter,  

 som efter lovforslaget vil være afgiftsfrie.
Med hensyn til den tekniske håndtering af pvc-affald  

 fra kabler anfører Miljøstyrelsen, at NKT ikke tidligere har  

 været i stand til at genanvende pvc-affald fra brugte kabler i  

 produktionen af nye kabler, men at der er givet støtte til et  

 pilotprojekt.
Endvidere anføres, at Miljøstyrelsen ikke har  

 oplysninger om, at branchen er i stand til at adskille blyholdigt pvc-affald  

 fra blyfrit og om de blyfri kabler kan genanvendes i produktionen af nye  

 kabler.
Desuden har Miljøstyrelsen ikke oplysninger om, hvor meget af  

 pvc-affaldet fra kabler, som ikke kan genanvendes på grund af rester af  

 andet materiale.
 Disse forhold må naturligvis tages i betragtning,  

 når mulighederne for at imødekomme NKT s forslag om  

 afgiftsfritagelse for pvc-afgiften af blyfri kabler og ledninger  

 vurderes.
 Skal en afgiftsfritagelse komme på tale, er det  

  nødvendigt at opstille følgende krav:
 * Der skal være etableret en tilfredsstillende  

 indsamlingsordning for pvc-affald fra kabler, og det indsamlede affald skal  

 håndteres optimalt.
 * Det skal dokumenteres, at det er muligt at adskille  

 blyfri kabler fra blyholdige, når de bliver til affald.
 * Indsamlet blyfrit pvc-affald fra brugte kabler skal  

 genanvendes til nye kabler, der ligeledes er omfattet af  

 indsamlingsordningen.
 Opfyldelsen af disse krav kan ikke ske inden lovforslagets  

 vedtagelse fredag den 17. december 1999.
 Jeg har derfor sammen med miljø- og  

 energiministeren  oplyst NKT om, at såfremt NKT sammen med branchen  

 over for Miljøstyrelsen dokumenterer, at disse krav er overholdt inden  

 den 1. marts 2000, vil jeg fremsætte lovforslag om at fritage blyfrie  

 kabler og ledninger for pvc-afgift.
 Endelig er det i brevet til NKT tilkendegivet, at det  

 forudsættes, at branchen fortsætter arbejdet med at finde og  

 udvikle alternative og miljøvenlige produkter, sådan som det  

 f.eks. skete med NKT s udvikling af blyfrie kabler.
 Skatteministeren har tilkendegivet følgende om  

 regenereret pvc:
Der har under udvalgsbehandlingen flere gange været  

 rejst spørgsmål om afgiftspålæggelsen af regenereret  

 pvc.
Jeg er enig i, at ud fra et miljøsynspunkt forekommer dette ikke  

 optimalt.
Ved et tidligere høringsnotat af 16. juni 1999 fra  

 Skatteministeriet var der lagt op til, at virksomhederne kunne betale en  

 reduceret afgift for rør, vinduer, døre og staldinventar, hvis  

 produkter indeholdt en vis mængde regenereret pvc.
Siden er rør,  

 vinduer og døre blevet fritaget for afgiften.
 Ved den nuværende udformning af afgiften er der ikke  

 afgift på anvendelsen af produktionsspild, da afgiften lægges  

 på færdigvaren, og der kan opnås godtgørelse for  

 montagespild, hvis dette afleveres på et godkendt anlæg.
Ved den nuværende udformning af afgiftsforslaget er  

 det ikke fundet muligt eller hensigtsmæssigt at opnå  

 afgiftsnedsættelse ved anvendelse af regenereret pvc.
Det er der flere  

 årsager til:
* Der findes i dag stort set intet regenerat uden bly.  

 Anvendelsen af blyholdigt regenerat er ikke ønskelig, da det vil  

 medføre en diffus spredning af tungmetaller.
Ved den kommende  

 blybekendtgørelse fra Miljø- og Energiministeriet bliver  

 anvendelsen af regenerat indeholdende bly forbudt.
Dog vil der i  

 særlige tilfælde blive givet tilladelse til kontrolleret  

 genanvendelse af regenerat indeholdende bly.
* Teknisk kan det være vanskeligt at måle  

 indholdet af regenerat i et færdigt produkt.
I tilfælde hvor  

 regeneratet er indkapslet er det muligt at bestemme mængden.
Iblandes  

 regeneratet ny pvc er en måling af indholdet af regenerat yderst  

 vanskelig.
Begge genanvendelsesmetoder forekommer i dag.
* Afgiften har bl.a. til formål at reducere  

 mængden af pvc, som forbrændes eller deponeres.
Afgiften er lagt  

 på produkterne der i dag ikke udsorteres i tilstrækkeligt omfang  

 med henblik på genanvendelse.
Problemerne ved forbrænding og  

 deponering er de samme ligegyldigt om produkterne indeholder regenerat eller  

 udelukkende ny pvc.
Det er således ikke på nuværende  

 tidspunkt fundet muligt at finde en afgiftsmodel, som kan fremme anvendelsen  

 af regenereret pvc på en tilstrækkelig hensigtsmæssig  

 måde.
Ved den kommende revision af loven vil Miljø- og  

 Energiministeriet og Skatteministeriet nøje undersøge og  

 overveje, hvorledes loven kan justeres, således at en  

 miljømæssigt forsvarlig anvendelse af regenerat fremmes mest  

 muligt.
 Skatteministeren har tilkendegivet følgende om  

 revision af loven:
 I bemærkningerne til lovforslaget er det  

 anført, at loven vil blive taget op til revision efter 2 år, det  

 vil sige i 2002. Regeringen vil samtidig tilkendegive, at man til enhver tid  

 er parat til at foreslå ændringer, såfremt der udvikles nye  

 realistiske alternativer til pvc eller ftalater eller på anden  

 måde sker afgørende ændringer i muligheden for at  

 begrænse anvendelsen af disse materialer.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et mindretal inden for mindretallet (Socialistisk  

 Folkepartis og Enhedslistens medlemmer af udvalget) tilslutter sig  

 lovforslaget i henhold til finanslovforslaget, idet mindretallet  

 tilkendegiver:
 Mindretallet vil fremover arbejde for, at afgiften  

 på pvc og ftalater udvides, f.eks. således, at hård pvc  

 anvendt i rør, døre og vinduer, undervognsbehandlinger,  

 presenninger til køretøjer, T-shirts m.v. med påtryk og  

 legetøj omfattes af afgiften.
 Et andet mindretal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod ændringsforslag nr. 2 og 3 og stemme  

 hverken for eller imod ændringsforslag nr. 1.
 Et tredje mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme for ændringsforslag nr. 1 og imod  

 ændringsforslag nr. 2 og 3.
Et mindretal (Venstres, Det Konservative Folkepartis,  

 Dansk Folkepartis, Centrum-Demokraternes og Frihed 2000 s medlemmer af  

 udvalget) bemærker, at mindretallet ikke kan støtte  

 lovforslaget.
L 69 er et rent fiskalt forslag, som ifølge  

 finanslovforslaget skal indbringe et provenu i statskassen, og mindretallet  

 finder ikke, at lovforslaget er miljømæssigt begrundet.
Det er  

 ikke godtgjort, at der er miljømæssige aspekter i pvc- og  

 ftalateranvendelsen, og i øvrigt mener mindretallet, at lovforslaget  

 burde have afventet undersøgelsesresultaterne vedrørende  

 miljøspørgsmålene i EU-regi.
Lovforslagets regler om,  

 hvornår varer, som indeholder afgiftspligtige komponenter, skal  

 afgiftsbelægges, er konkurrenceforvridende for danske virksomheder.  

 Lovforslaget vil ramme skævt i de berørte brancher, og et  

 så kompliceret lovforslag burde undergives en længere og  

 grundigere behandling i udvalget.
Et fjerde mindretal (Kristeligt Folkepartis medlem  

 af udvalget) indstiller lovforslaget til forkastelse ved 3.  

 behandling.
Mindretallet vil stemme for ændringsforslag nr. 1 og imod  

 ændringsforslag nr. 2 og 3.
 Kristeligt Folkeparti finder, at lovforslaget overvejende  

 er et fiskalt forslag, der har store negative virkninger for erhvervslivet.  

 De af regeringen anførte miljøgevinster synes små og kan  

 ikke opveje lovforslagets negative erhvervsvirkninger.
Ændringsforslag Af	skatteministeren, tiltrådt af et flertal (S, SF,  

 RV, EL, KRF og FRI):
Til § 2 1) »25 pct.« ændres til: »10  

 pct.« Til bilag 1 Af	skatteministeren, tiltrådt af et mindretal (S,  

 SF, RV og EL):
 2) Efter punkt 9 indsættes som nyt punkt:
» Punkt 10-13 bliver herefter punkt 11-14.
Til bilag 2 3) Sidst i tabellen for afgiftssatser for varer indeholdende  

 blød pvc indsættes:
» Tagrender og nedløbsrør henhørende under position  

 7216 i EU s kombinerede nomenklatur  og 7304, 7305 og 7306 i EU s kombinerede  

 nomenklatur 0,25 kr./kg 0,10 kr./kg « Bemærkninger Til nr. 1 I lovforslaget er grænsen for, hvornår en  

 vare, som indeholder afgiftspligtige komponenter, skal afgiftsbelægges,  

 sat til 25 pct.
Flere henvendelser peger på, at denne grænse er  

 sat for højt.
Det foreslås her, at satsen sænkes til 10  

 pct.
Grænsen sænkes efter ønske fra danske  

 virksomheder, som producerer komponenter, som ofte monteres i varer, der ikke  

 direkte er omfattet af afgiften, samt efter ønske fra danske  

 montagevirksomheder.
Grænsen sænkes, for at belastningen af  

 virksomhedernes konkurrenceevne på hjemmemarkedet mindskes mest  

 muligt.
 Ændringsforslaget medfører, at flere varer  

 bliver afgiftsbelagt ved import og hermed en større administrativ  

 byrde for virksomheder og myndigheder.
 Det er Skatteministeriets vurdering, at en yderligere  

 reduktion vil medføre ganske store administrative byrder for  

 importvirksomheder og myndigheder.
Den foreslåede ændring skønnes ikke at  

 have væsentlige provenumæssige konsekvenser, men vil formentlig  

 medføre et mindre merprovenu.
Der vil som nævnt være  

 øgede administrative konsekvenser for virksomhederne.
Til nr. 2 og 3 Ved lovforslaget er der lagt afgift på tagrender og  

 nedløbsrør, som indeholder pvc.
Skatteministeriet er blevet  

 gjort opmærksom på, at afgiften på tagrender og  

 nedløbsrør kan medføre en substitution til tagrender og  

 nedløbsrør af stål coated med pvc.
Dette er ikke  

 hensigtsmæssigt.
 Det foreslås her, at ståltagrender coated med  

 pvc afgiftsbelægges efter det gennemsnitlige pvc- og ftalatindhold.
 Den foreslåede ændring skønnes ikke at  

 have væsentlige provenumæssige konsekvenser.
