 I medfør af aktstykke 58, tiltrådt af et flertal i Finansudvalget den 8.  

 november 1995, fastsætter sundhedsministeren følgende forretningsorden for  

 det nævn, der skal udbetale kulancemæssig godtgørelse til Thule-arbejdere og  

 grønlændere m.fl.:
Thule-nævnet § 1.  Thule-nævnet består af en formand, der skal være  

 dommer, styrelseschefen for Den Sociale Ankestyrelse og en repræsentant  

 udpeget af Grønlands Hjemmestyre.
 Stk. 2.  Thule-nævnet bistås af et sekretariat, jf.  

 kapitel 3.
 § 2.  Nævnet behandler ansøgninger om kulancemæssig  

 godtgørelse i henhold til aktstykke nr. 58, som er tiltrådt af Finansudvalget  

 den 8. november 1995.
 § 3.  Ved nævnets behandling af en sag medvirker alle  

 nævnets medlemmer.
 Stk. 2.  Nævnets medlemmer kan dog møde ved  

 stedfortræder.
 § 4.  Nævnets formand tilrettelægger med  

 sekretariatets bistand nævnets arbejde og fastlægger mødedagene.
 § 5.  Nævnets møder er ikke offentlige.
Thule-nævnets sekretariat § 6.  Sundhedsministeriet stiller sekretariatsbistand  

 til rådighed for nævnet.
Sagsforberedelse § 7.  Ansøgning om godtgørelse indbringes for nævnet,  

 der bekræfter modtagelsen inden for 1 måned.
 § 8.  Når en ansøgning om godtgørelse er indbragt for  

 nævnet, påser sekretariatet, at ansøgeren har fremsendt de nødvendige  

 oplysninger.
 § 9.  Sekretariatet gennemgår sagerne og udarbejder om  

 nødvendigt en kort redegørelse for de omstændigheder, der påberåbes, samt  

 sagens bevisligheder.
Sagsafgørelser § 10.  Nævnet træffer beslutning om udbetaling af  

 godtgørelse på grundlag af det skriftlige materiale, herunder sekretariatets  

 redegørelse og den modtagne ansøgning om godtgørelse.
 Stk. 2.  Nævnet beslutter, om der skal træffes afgørelse  

 om udbetaling af godtgørelse på grundlag af en mundtlig eller skriftlig  

 forhandling i nævnet.
 § 11.  Nævnets afgørelser træffes ved stemmeflerhed.
 Stk. 2.  Nævnet kan dog bemyndige formanden til at  

 afgøre sager, der åbenbart ikke giver anledning til tvivl.
§ 12.  Nævnets afgørelse meddeles snarest muligt den,  

 som har ansøgt om godtgørelse.
Afgørelsen meddeles skriftligt.
Afgørelsen  

 underskrives af formanden for nævnet eller den, formanden bemyndiger hertil.
Ikrafttræden § 13.  Denne bekendtgørelse træder i kraft dagen efter  

 bekendtgørelsen i Lovtidende.
