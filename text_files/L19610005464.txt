 Under 26. juli 1961 er der i København blevet undertegnet en aftale  

 vedrørende vareudvekslingen mellem Danmark og Marokko i tiden 1. juli 1961  

 til 30. juni 1962 (jfr. udenrigsministeriets bekendtgørelse nr. 20 af 17.  

 april 1958, nr. 3 af 22. januar 1960 og nr. 75 af 2. december 1960,  

 lovtidende C). Aftalen har i oversættelse følgende ordlyd (den franske tekst  

 udelades):
 Vareudvekslingsaftale mellem kongeriget Danmarks regering og kongeriget  

 Marokkos regering.
 Den danske regering og den marokkanske regering, der ønsker at udvikle de  

 økonomiske og handelsmæssige forbindelser mellem de to lande på grundlag af  

 principper om lighed og gensidige fordele, er blevet enige om følgende  

 bestemmelser:
 Artikel I.
 I henhold til nærværende aftale anses for marokkanske varer, varer af  

 marrokkansk oprindelse og kommende fra Marokko og for danske varer, varer af  

 dansk oprindelse og kommende fra Danmark.
 Artikel II.
 Med henblik på at lette vareudvekslingen vil den danske regering og den  

 marokkanske regering give hinanden en så gunstig behandling som muligt med  

 hensyn til den gensidige udstedelse af import- og eksporttilladelser samt i  

 toldmæssig henseende.
 Artikel III.
 Vareudvekslingen mellem de to Kontraherende Parter skal foregå i  

 overensstemmelse med de vedføjede lister A og A 1 (marokkansk eksport) samt B  

 og B 1 (danske eksport), der udgør en integrerende del af nærværende aftale.
 Der kan endvidere med de kompetente marokkanske og danske myndigheders  

 samtykke foretages import eller eksport af varer af dansk eller marokkansk  

 oprindelse, der ikke er opført på nærværende aftales kontingentlister, eller  

 for hvilke kontingenterne måtte være udnyttet.
Importen i Danmark af liberaliserede eller globaliserede marokkanske  

 varer, særlig de i vedføjede liste A anførte, skal fortsat være undergivet  

 samme liberale behandling som hidtil.
Importen i Marokko af liberaliserede  

 eller globaliserede danske varer, særlig de i vedføjede liste B anførte, skal  

 fortsat være undergivet samme liberale behandling som hidtil.
 Artikel IV.
 De Kontraherende Parter skal, i den ud strækning det er påkrævet, snarest  

 muligt lade de kompetente myndigheder udstede de nødvendige import- og  

 eksporttilladelser i overensstemmelse med de i de to lande gældende love og  

 bestemmelser med henblik på en fuldstændig og harmonisk gennemførelse af  

 udvekslingen af de varer, der er opført på de i ovenstående artikel III  

 nævnte lister A 1 og B 1, dog under hensyn til den sæsonmæssige karakter af  

 visse varer.
 Artikel V.
 De to regeringers kompetente myndigheder skal hvert kvartal meddele  

 hinanden alle nødvendige oplysninger vedrørende vareudvekslingen og især de i  

 aftalen nævnte kontingenters udnyttelse.
 Artikel VI.
 En blandet kommission sammensat af repræsentanter for de to Kontraherende  

 Parter skal overvåge, at nærværende aftale bliver gennemført og fungerer på  

 bedste måde.
 Denne kommission vil træde sammen, hver gang en af de Kontraherende Parter  

 anmoder herom.
 Den blandede kommission skal tage alle skridt, der er nødvendige for at  

 fremme den hurtigste udvikling af de to landes økonomisk samarbejde og skal  

 have beføjelse til at ændre varelisterne og i givet fald træffe aftale om nye  

 lister for en yderligere periode af eet år.
 Artikel VII.
 Betaling for varer, der udveksles i henhold til nærværende aftale, skal  

 finde sted i konvertibel valuta.
 Artikel VIII.
 Nærværende aftale træder i kraft den 1. juli 1961 og skal være gyldig for  

 en periode af eet år.
 Den skal kunne fornyes ved stiltiende forlængelse fra år til år, sålænge  

 en af de Kontraherende Parter ikke skriftligt har opsagt den senest tre  

 måneder før dens udløb.
Udfærdiget i København, den 26. juli  

 1961 i to originale eksemplarer på fransk.
 For kongerige Danmarks regering:
(sign.) V.
Hoelgaard.
 For kongeriget Marokkos regering:
 (sign.) Abdallah Lamrani.
 LISTE A.
Saltede tarme Tørrede bælgfrugter Citrusfrugter Mandler og nødder Byg Havre Hirse Vegetabilsk krølhår Olivenolie Sardinkonserves Pickles Kapers i fustager Tomatsaft Klid oliekager Råfosfat Marmor Svovlkis Brunsten Superfosfat Rå huder Læder Kunsthåndværksprodukter og lædervarer Krydsfiner Kork, rå, granuleret, knust, pulveriseret Papir og karton Gulvtæpper og andre tæpper Læderfodtøj Saft, ekstrakter og koncentrater af citrusfrugter Druesagt Korkvarer Varer af presset kork Kurvemagerarbejder Gummifodtøj LISTE A 1.
 Marokkansk eksport til Danmark:
(i 1000 kr.) LISTE B.
Læggekartofler Fedtstoffer til industrielt brug Animalske og vegetabilske olier, hærdede Plantebeskyttelsesmidler drivremme og slanger af gummi Kobber- og tinvarer Dieselmotorer Motorer, turbiner, pumper og kompressorer Landbrugsmaskiner og -redskaber undtagen traktorer Skotøjsmaskiner Cementmaskiner Elektriske og elektroniske maskiner og apparater Skibsudstyr Malkekøer Mælkekonserves Smør Ost Saltede tarme, (ikke spiselige) Medicinalvarer Farver, lakker og maling isenkram LISTE B 1.
 Dansk eksport til Marokko:
(i 1000 kr.) Udenrigsministeriet, den 26. november  

 1961.
 J.O.Krag.
