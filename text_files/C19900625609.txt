 Det meddeles herved, at Finansministeriet og Teknisk Landsforbund den  

 8.marts 1990 har indgået medfølgende overenskomst om ansættelsesforholdene  

 for konserveringsteknikere ansat i staten.
 Overenskomsten har virkning fra 1. april 1989 og afløser overenskomst af  

 6. juli 1987.
 Indholdsmæssige ændringer i forhold til den hidtidige overenskomst er  

 markeret med streger i margenen.
 Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
Bemærkninger til de enkelte bestemmelser Til § 1.  Overenskomstens område 1. Overenskomsten er med virkning fra 1. april 1990  

 ændret til at omfatte konserveringsteknikere, der ansættes i nyoprettede  

 overenskomststillinger i staten.
Overenskomsten omfatter samtlige  

 statsinstitutioner, for hvilke Finansministeriet har kompetence til at  

 fastsætte løn- og ansættelsesvilkår.
 2. Der gøres opmærksom på, at Finansministeriet i  

 cirkulære af 28. september 1983 har fastsat bestemmelser om  

 genbesættelsestilbud til ledigblivende ikke-tjenestemandsansat personale i  

 staten.
Til § 3. Pension 3. Fra 1. april 1990 oprettes en pensionsordning.  

 Nærmere meddelelse om ordningens art og indhold vil blive udsendt senere.
Til § 4. Gruppelivsforsikring 4. På grundlag af udløst bonus pr. 1. april 1989 er  

 forsikringssummen fastsat til 75.000 kr.
Eventuelle senere ændringer i præmie  

 og forsikringssum vil blive meddelt særskilt.
 Til § 5. Arbejdstid mv.
5. Det understreges, at deltidsansattes arbejdstid med  

 et varsel svarende til et opsigelsesvarsel kan nedsættes forholdsmæssigt,  

 hvis nedsættelsen er sagligt begrundet i bevillingsmæssige,  

 arbejdstilrettelæggelsesmæssige eller andre forhold.
Nedsættelsen kan  

 maksimalt ske til 15 timer pr. uge.
 6. For så vidt angår pauser, der medregnes i  

 arbejdstiden, præciseres: at den ansatte ikke kan forlade arbejdsstedet i  

 sådanne pauser, at den ansatte i pausen er til rådighed for arbejdsgiveren,  

 samt at der ikke sker ændring i gældende regler om pausernes omfang.
Til § 13 og bilag 1, § 9. Afskedigelse 7. Der gøres specielt opmærksom på, at hovedaftalen i  

 § 8 og § 9 indeholder regler om afskedigelse af henholdsvis arbejdstagere og  

 tillidsrepræsentanter.
Disse regler om underretning af og forhandling med  

 organisationen skal følges.
 8. Eventuelle tvivlsspørgsmål vedrørende  

 overenskomsten forventes forelagt Finansministeriet.
9. Yderligere eksemplarer af overenskomsten vil af  

 vedkommende ministerium kunne fås ved henvendelse til Finansministeriet,  

 Administrations- og Personaledepartementets betjentstue, H.C.
Andersens  

 Boulevard 43, 1553 København V., telefon 33 92 33 44, lokal 24202 og 24286.
Finansministeriet Administrations- og Personaledepartementet Den 3. april 1990 P.M.V.
 E.B.
H.E.
Kristensen OVERENSKOMST FOR KONSERVERINGSTEKNIKERE I STATENS TJENESTE Overenskomstens område § 1.  Overenskomsten omfatter med virkning fra 1.  

 april 1990 konserveringsteknikere ansat i stillinger på overenskomstvilkår  

 ved samtlige statsinstitutioner samt institutioner, for hvilke  

 Finansministeriet har kompetence til at fastsætte løn- og ansættelsesvilkår.
 Indtil 1. april 1990 omfattes alene konserveringsteknikere ved  

 Nationalmuseet af overenskomsten.
 Stk. 2.  Konserveringsteknikere, som har gennemført  

 Kulturministeriets konservatorskoles uddannelse som konserveringstekniker -  

 eller som har gennemført en tilsvarende anerkendt konserveringsteknisk  

 uddannelse - og som udfører arbejde, der forudsætter denne uddannelse,  

 ansættes i henhold til funktionærloven og reglerne i denne overenskomst.
Stk. 3.  Overenskomsten omfatter ikke 1. tjenestemænd og ansatte på tjenestemandslignende  

 vilkår, 2. pensionerede tjenestemænd fra a) staten,  

 folkeskolen, folkekirken, b) kommuner, c) statsfinansierede virksomheder, d)  

 koncessionerede virksomheder.
3. andre pensionerede, der oppebærer egenpension fra  

 en pensionsordning, hvortil det offentlige har ydet bidrag til, og 4. personer, der er fyldt 70 år.
 Note 1. & 2.
Løn og indplacering § 2.  Konserveringsteknikere aflønnes efter  

 nedenstående skalatrin og efter den for perioden 1. april 1989 til 31. marts  

 1991 gældende lønjusteringsaftale for statens tjenestemænd.
Alle skalatrin er  

 2-årige.
 Efter overgangen til den ny skala fra. 1. april 1989, sker oprykning af  

 ansatte på skalatrin 25 til skalatrin 26 med oprykning til næste skalatrin 1.  

 april 1991. Ansatte på skalatrin 26 og 27 bevarer uændret oprykningsdato til  

 næste løntrin.
 Stk. 2.  Lønnen udbetales månedsvis bagud.
 Stk. 3.  Ancienniteten regnes efter det antal år, den  

 ansatte efter afsluttet uddannelse som konserveringstekniker på  

 konservatorskole har været beskæftiget som konserveringstekniker, idet  

 eventuel værnepligtstjeneste medtages ved beregningen, og således at  

 ancienniteten rundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har afsluttet eksamen på konservatorskolen.
Pension § 3.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
 Note 3.
Gruppelivsforsikring § 4.  Styrelsen indbetaler 19,03 kr. månedlig til  

 Forenede Gruppeliv som bidrag til gruppelivsforsikringen.
Forsikringssummen  

 er 50.000 kr., hertil kommer eventuel bonustilskrivning.
Beløbet udbetales  

 til nærmeste pårørende i tilfælde af den ansattes død inden udgangen af den  

 måned, hvor den pågældende fylder 67 år.
 Note 4.
 Arbejdstid mv.
 § 5.  Lønnen i § 2 forudsætter fuldtidsbeskæftigelse  

 svarende til en ugentlig arbejdstid på 38 timer (fra 1. september 1990: 37  

 timer) inkl. spisepause.
 Stk. 2.  For konserveringsteknikere med nedsat  

 arbejdstid reduceres lønnen i forhold til den nedsatte arbejdstid.
 Stk. 3.  Ved beregning af anciennitet for deltidsansatte  

 medregnes beskæftigelse før 1. april 1987 med en arbejdstid under halvdelen  

 af fuld arbejdstid i forhold til den nedsatte arbejdstid.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Note 5 og 6.
 Overarbejde mv.
 § 6.  Overarbejde bør så vidt muligt undgås.
 Stk. 2.  For beordret og kontrollabelt overarbejde ydes  

 der en timebetaling på 1/1976 (fra 1. september 1990: 1/1924) af den  

 pågældendes årsløn med tillæg for 1., 2. og 3. overtime af 50 pct. og for 4.  

 og følgende overtimer samt for overarbejde på søn- og helligdage af 100 pct.  

 Ved opgørelse af overarbejde sker beregning pr. påbegyndt 1/2 time, dog  

 således, at tilfældige, kortvarige overskridelser af arbejdstiden ikke  

 medregnes.
 Stk. 3.  Overarbejde skal dog så vidt muligt godtgøres  

 med frihed af samme varighed, som det præsterede overarbejde med tillæg i  

 fritid svarende til de i stk. 2 nævnte procentsatser.
Ferieregler § 7.  Konserveringsteknikere er omfattet af  

 ferieloven.
 Stk. 2.  Konserveringsteknikere, der holder ferie med  

 løn, er berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag, 2. udbetalt særlige feriegodtgørelse, 3. løn for merarbejde af den art, som er beskrevet i  

 stk. 6, samt 4. feriegodtgørelse (12,5 pct.) af løn for sådant  

 merarbejde.
 Stk 5.  Den særlige feriegodtgørelse udgør 1,5 pct. af  

 beregningsgrundlaget efter stk. 3 og 4.
 Stk. 6.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12,5 pct.
Stk. 7.  Til ansatte, der er berettiget til ferie med  

 løn, og som ved feriens afholdelse har anden arbejdstid end i de foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret har været  

 periodevise ændringer i den faste arbejdstid, tages der ved ferielønnens  

 beregning alene hensyn til arbejdstidsændringer af 1 måneds varighed og  

 derover.
Fridage og tjenestefrihed Fridage § 8.  Der tilkommer konserveringsteknikere fridage  

 efter de for tjenestemænd gældende regler.
Adgang til tjenestefrihed uden løn § 9.  Tjenestefrihed uden løn kan gives, når det ikke  

 strider mod institutionens interesse.
 Stk. 2.  Tjenestefrihed kan gives i indtil 5 år.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig til den pågældende i institutionen.
Ret til tjenestefrihed uden løn § 10.  Konserveringsteknikere har ret til  

 tjenestefrihed uden løn til de formål og af den varighed, der er nævnt i  

 Finansministeriets bekendtgørelse nr. 851 af 28. november 1986 om ret for  

 tjenestemænd til tjenestefrihed uden løn til nærmere afgrænsede formål.
Barns 1. sygedag § 11.  Institutionerne kan give den ansatte hel eller  

 delvis tjenestefrihed til pasning af et sygt barn, når 1. det er barnets første sygedag, 2. hensynet til barnets forhold gør det nødvendigt, 3. forholdene på tjenestestedet tillader det, 4. barnet er under 18 år, og 5. barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden en  

 indtægt, der svarer til den indtægt, som den pågældende ville have oppebåret  

 i sygdomstilfælde, idet der dog i denne fraværssituation ikke indgår de  

 særlige ydelser, som er omhandlet i Finansministeriets vejledninger om  

 udbetaling af visse særlige ydelser under sygdom, jf. cirkulæreskrivelse af  

 25. maj 1977 og 2. maj 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Graviditet, barsel og adoption § 12.  Konserveringsteknikere er omfattet af aftale af  

 5. september 1989 mellem Finansministeriet og Centralorganisationernes  

 Fællesudvalg om fravær fra arbejdet på grund af graviditet, barsel og  

 adoption.
Afskedigelse § 13.  Overenskomsten er omfattet af hovedaftalen  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 066/88).
 Note 7.
Befordringsgodtgørelse samt time- og dagpenge § 14.  Konserveringsteknikere har på tjenesterejser og  

 ved udstationering ret til befordringsgodtgørelse samt time- og dagpenge  

 efter de for tjenestemænd til enhver tid gældende regler og satser.
Arbejdstøj § 15.  Arbejdstøj udleveres i overensstemmelse med  

 institutionernes regulativ.
Forsikring mod arbejdsløshed § 16.  Institutionerne forpligter sig til fortrinsvis  

 at beskæftige medlemmer af en statsanerkendt arbejdsløshedskasse.
Tillidsmandsregler § 17.  Der gælder de mellem Finansministeriet og  

 Teknisk Landsforbund aftalte bestemmelser, jf. bilag 1.
Hovedaftale § 18.  Den mellem Finansministeriet og Statsansattes  

 Kartel pr. 20. juni 1988 indgåede hovedaftale finder anvendelse på denne  

 overenskomst.
 Note 8.
Overenskomstens varighed § 19.  Denne overenskomst gælder fra 1. april 1989 og  

 kan af enhver af parterne opsiges med 3 måneders varsel til en 31. marts -  

 dog tidligst til den 31. marts 1991.
 Stk. 2.  Enhver regulering af lønnen bortset fra  

 alderstillæg - stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
København, den 8. marts 1990 Teknisk Landsforbund Finansministeriet P.M.V.
Eske Pedersen Niels Paludan Bilag 1 Aftale om tillidsrepræsentanter mellem Finansministeriet og Teknisk Landsforbund Hvor vælges tillidsrepræsentant § 1.  I enhver institution eller - for større  

 institutioners vedkommende - enhver afdeling af denne udvælger de der  

 beskæftigede medarbejdere af deres midte en tillidsrepræsentant, som skal  

 være deres talsmand over for ledelsen eller dennes repræsentant.
 I institutioner eller afdelinger med fem medarbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige medarbejdere, der har arbejdet mindst 1 år på det  

 pågældende arbejdssted: hvor sådanne ikke findes i et antal af mindst fem,  

 suppleres dette tal blandt de medarbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle medarbejdere, som er beskæftiget i institutionen eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede  

 medarbejdere har stemt for vedkommende.
 Valget er i øvrigt ikke gyldigt, før det er blevet godkendt af Teknisk  

 Landsforbund og meddelt ledelsen for den pågældende institution, der dog  

 inden for en frist af 3 uger er berettiget til at gøre indsigelse mod valget.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med ledelsen udpeges en stedfortræder for tillidsrepræsentanten.
En  

 således udpeget stedfortræder har i funktionsperioden den samme beskyttelse  

 som den valgte tillidsrepræsentant, såfremt den pågældende opfylder  

 betingelserne for at blive valgt til tillidsrepræsentant i henhold til § 2.
Samarbejde § 5.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 6.  Tillidsrepræsentanten kan, når en eller flere af  

 medarbejderne ønsker det, forebringe deres klager eller henstillinger for  

 ledelsen, dog kun såfremt sagen ikke bliver ordnet tilfredsstillende ved  

 dennes repræsentant på arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen: men det er tillidsrepræsentantens og vedkommendes  

 arbejdskammeraters pligt at fortsætte arbejdet uforstyrret, idet man afventer  

 resultat af organisationens behandling af sagen.
Funktion i arbejdstiden § 7.  Udførelsen af de tillidsrepræsentanten  

 påhvilende hverv skal ske på en sådan måde, at det er til mindst mulig gene  

 for tillidsrepræsentantens produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffes aftale med ledelsen eller  

 dennes repræsentant.
Klubformand § 8.  Hvis medarbejderne i en institution, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 9.  Ved en tillidsrepræsentants afskedigelse følges  

 reglerne i hovedaftale af 20. juni 1988 mellem Finansministeriet og  

 Statsansattes Kartel, Overenskomstsektionen.
