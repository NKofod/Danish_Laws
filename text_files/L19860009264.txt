 Ved noteveksling af 17. august og 2. oktober 1984 i Washington, D.C., er  

 der mellem Danmark og Amerikas forenede Stater truffet en aftale, hvorefter  

 danske lystfartøjer, der er ankommet til en amerikansk havn med henblik på  

 videre sejlads i amerikanske farvande, af vedkommende amerikanske  

 toldkontorer efter begæring kan få udstedt en »cruising license«.
 Efter opnåelse af en »cruising license« vil danske lystfartøjer  

 ved efterfølgende anløb af amerikanske havne ikke skulle melde sig til de  

 amerikanske toldkontorer for at foretage ind- og udklareringer.
 Aftalen trådte i kraft den 21. september 1984.
