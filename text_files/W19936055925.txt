Konkurrenceankenævnet stadfæstede den 5. juli 1993 sin afgørelse,  

 hvorefter Konkurrencerådet kun delvis imødekom AFA JCDecaux A/S' begæring om  

 aktindsigt i korrespondance vedrørende en sag om reklamefinansieret  

 byinventar.
Som begrundelse for kun at give delvis aktindsigt havde  

 Konkurrencerådet henvist til, at de udeladte oplysninger kun vedrørte forhold  

 set fra en konkurrerende markedsaktørs side og i relation til denne  

 markedsaktørs forhold.
Endvidere henviste Konkurrencerådet til, at klageren ikke havde et  

 tilstrækkeligt berettiget krav på at blive informeret herom set i relation  

 til den økonomiske skade i form af øget konkurrencepres, denne konkurrent  

 ville lide.
Endelig lagde Konkurrencerådet vægt på, at klageren som part i  

 sagen havde modtaget det notat, som havde dannet grundlag for Rådets  

 beslutning.
 Ankenævnet stadfæstede afgørelsen med henvisning til de grunde, der  

 var anført af Rådet.
År 1993, den 5. juli, afsagde Konkurrenceankenævnet i sagen j.nr.  

 93-11.558 AFA JCDecaux A/S ctr.
Konkurrencerådet sålydende K E N D E L S E:
 1. Ved skrivelse af 17. februar 1993 har advokat Jørgen Schouby på vegne  

 AFA JCDecaux A/S klaget over, at Konkurrencerådet ikke har imødekommet hans  

 begæring af 3. februar 1993 om aktindsigt, men den 5. februar 1993 oplyste,  

 at man snarest muligt ville vende tilbage til erklæringen.
 Efter at have modtaget delvis aktindsigt den 25. februar 1993 har advokat  

 Schouby ved skrivelse af 3. marts 1993 påstået, at anmodningen om aktindsigt  

 burde være imødekommet fuldt ud.
 Konkurrencerådet har påstået afgørelsen stadfæstet.
 2. Klagerens argumentation.
 Klageren har anført, at rådet med henvisning til forvaltningslovens § 15,  

 stk. 1, har udeladt væsentlige passager, der gør væsentlige afsnit i de  

 breve, der er meddelt aktindsigt i, uforståelige.
Der er tale om breve, hvori en anden aktør på markedet for  

 reklamefinansieret byinventar argumenterer for, at rådet skal foretage  

 foranstaltninger i henhold til konkurrencelovens §§ 11-14 over for klageren.  

 Rådet har oplyst, at man har taget oplysningen til efterretning, og ved ikke  

 at meddele aktindsigt fuldt ud, umuliggøres klagerens stillingtagen til  

 grundlaget for rådets vurdering.
Klageren har således ikke haft mulighed for  

 at kommentere den juridiske argumentation, som en anden aktør på markedet har  

 anført over for rådet.
 At det skulle være mindre betænkeligt, at rådet ikke har meddelt fuld  

 aktindsigt, fordi rådet har sendt klageren det notat om markedsforholdene,  

 som har dannet grundlag for rådsbeslutning, er kun tilfældet, såfremt notatet  

 er identisk med de udeladte passager.
 3. Rådets argumentation.
 Rådet har anført, at i de udeladte passager i de breve, hvori der er  

 meddelt aktindsigt, er der anført nogle markeds- og konkurrencemæssige  

 forhold, som hersker på markedet for reklamefinansieret byinventar.
Afgiveren af oplysningerne, der er konkurrent til klageren, har over for  

 rådet tilkendegivet, at oplysningerne skulle betragtes som fortrolige.  

 Oplysningerne vedrører forhold set fra denne markedsaktørs side og i relation  

 til dennes egne forhold.
Klageren har ikke et tilstrækkeligt berettiget krav  

 på at blive informeret herom set i relation til den økonomiske skade i form  

 af øget konkurrencepres, denne konkurrent ville lide.
 Hertil kommer, at klageren som part i sagen har modtaget det notat, som  

 har dannet grundlag for rådsbeslutning.
 4. Nævnets bemærkninger.
 Af de grunde, der er anført af rådet, og idet det af klageren anførte ikke  

 giver grundlag for et andet resultat, stadfæster ankenævnet rådets afgørelse.
 Konkurrencerådets afgørelse af 25. februar 1993 om delvis aktindsigt  

 stadfæstes.
 (* 1) Konkurrencerådet:
