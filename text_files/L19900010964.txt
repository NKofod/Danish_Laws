Den 15. oktober 1990 undertegnedes i København en overenskomst mellem Danmark og Bolivia om konsolidering af Bolivias gæld til Danmark.
Overenskomsten er i overensstemmelse med de retningslinier for restrukturering af Bolivias gæld (Agreed Minute on the Consolidation of the Debt of the Republic of Bolivia), om hvilke der blev tilvejebragt enighed under multilaterale forhandlinger, som fandt sted i Paris den 15. marts 1990.
 Konsolideringsprocenten er aftalt til 100 for ubetalte afdrag og renter,  

 der forfaldt og forfalder fra 1. januar 1990 til 31. december 1991,  

 hidrørende fra den dansk-bolivianske gældsomlægningsaftale af 27. februar  

 1987. De konsoliderede beløb skal afbetales i 12 lige store halvårlige rater  

 begyndende den 30. juni 1999 med sidste afdrag den 31. december 2004.
I overenskomsten udgør hele konsolideringen ca. 8 millioner kroner.
Fra  

 dansk side tilbød man Bolivia en rentenedsættelse på 3,5 procent point, som  

 fradrages markedsrenten og som for de forfaldne beløb indtil 31. december  

 1990 blev aftalt til 9,0 procent for de i aftalen involverede beløb, der  

 oprindelig var kontraheret i DEM.
Fra 1. januar 1991 blev renten for DEM  

 aftalt til LIBOR (London Interbank Offered Rate) + 0,5 %. Den koncessionelle  

 rente er et resultat af den henstilling, som fremkom på det verdensøkonomiske  

 topmøde i Toronto i juni 1988.
