I henhold til kgl.
Resolution af 4. Juni 1945 undertegnedes paa Danmarks  

 Vegne den 26. Juni 1945 i San Francisco følgende Overenskomst:
AFSLUTTEDE AF REGERINGERNE REPRÆSENTEREDE PAA DE FORENEDE NATIONERS  

 KONFERENCE VEDRØRENDE MELLEMFOLKELIG ORGANISATION Regeringerne repræsenterede paa de Forenede Nationers Konference i Byen  

 San Francisco vedrørende mellemfolkelig Organisation, Som har bestemt, at en mellemfolkelig Organisation, der skal kaldes de Forenede Nationer, skal oprettes, Som i Dag har undertegnet de Forenede nationers Pagt, og Som i Afventning  

 af Pagtens Ikrafttræden og Oprettelsen af de Forenede Nationer som bestemt i  

 Pagten har besluttet, at der skal oprettes en Kommission under Navn af de  

 Forenede Nationers Forberedelseskommission til Udøvelse af visse Funktioner  

 og Udførelse af visse Opgaver, ER ENIGE om følgende:
 1. Der oprettes herved en Kommission under Navn af de  

 Forenede Nationers Forberedelseskommission med det Formaal at træffe  

 foreløbige Foranstaltninger til Plenarforsamlingens, Sikkerhedsraadets, det  

 økonomiske og sociale Raads og Formynderskabsraadets første Samlinger, til  

 Oprettelse af Sekretariatet og til Sammenkaldelse af de mellemfolkelige  

 Domstol.
2. Kommissionen skal bestaa af een Repræsentant for  

 hver af de Regeringer, der har undertegnet Pagten.
Kommissionen skal selv  

 fastsætte sin Forretningsorden.
 Kommissionens Funktioner og Beføjelser skal, naar den ikke er samlet,  

 udøves af et Forretningsudvalg sammensat af Repræsentanterne for de  

 Regeringer, som nu er repræsenteret i Konferencens Forretningsudvalg.  

 Forretningsudvalget skal nedsætte saadanne Udvalg, som maatte være nødvendige  

 til Lettelse af dets Arbejde, og skal benytte sig af Personer med særlig  

 Sagkundskab og Erfaring.
3. Kommissionen skal bistaas af en administrerende  

 Sekretær, der skal udøve de Beføjelser og udføre de Opgaver, som Kommissionen  

 maatte bestemme, samt af det Personale, som maate udkræves.
Dette Personale  

 skal saavidt muligt være sammensat af Embedsmænd, der udnævnes til dette  

 Formaal af de deltagende Regeringer paa Opfordring af den administrerende  

 Sekretær.
 4. Kommissionen skal:
a. sammenkalde Plenarforsamlingen til dens første Samling; b. forberede den foreløbige Dagsorden for Organisationens Hovedorganers  

 første Samlinger samt forberede Dokumenter og Forslag angaaende alle Sager  

 paa disses Dagsorden; c. udarbejde Forslag angaaende mulig Overførelse af visse af  

 Folkeforbundets Funktioner, Virksomheder og Aktiver, som det maatte anses for  

 ønskeligt for den nye Organisation at overtage paa nærmere aftalte Vilkaar; d. undersøge de Spørgsmaal, der knytter sig til Fastsættelsen af Forholdet  

 mellem særlige mellemfolkelige Regeringsorganisationer og Institutioner paa  

 den ene Side og Organisationen paa den anden; e. udsende Indbydelser til at udpege Kandidater til den mellemfolkelige  

 Domstol i Overensstemmelse med Bestemmelserne i Domstolens Statut; f. udarbejde Forslag vedrørende Ordning af organisationens Sekretariat; og g. foretage Undersøgelser og udarbejde Forslag med Hensyn til Stedet for  

 Organisationens faste Sæde.
5. De Udgifter, som Kommissionen afholder, og  

 Udgifterne i Anledning af Sammenkaldelsen til Plenarforsamlingens første  

 Samling skal bæres af det Forenede Kongerige Storbritannien og Nord-Irlands  

 Regering eller, saafremt Kommissionen fremsætter Anmodning derom, med  

 Deltagelse af andre Regeringer.
Alle saadanne Forskud fra Regeringer kan  

 fradrages deres første Bidrag til Organisationen.
6. Kommissionen skal have sit Sæde i London.  

 Kommissionen skal holde sit første Møde i San Francisco umiddelbart efter  

 Afslutningen af de Forenede Nationers Konference vedrørende mellemfolkelig  

 Organisation.
Forretningsudvalget skal indkalde Kommissionen til Samling igen  

 saasnart som muligt, efter at organisationens Pagt er traadt i Kraft, og  

 naarsomhelst den derefter anser en saadan Samling for ønskelig.
 7. Kommissionen skal ophøre at eksistere, saasnart  

 organisationens generalsekretær er valgt, paa hvilket Tidspunkt Kommissionens  

 Ejendom og Arkiver skal overføres til Organisationen.
8. Amerikas Forenede Staters Regering skal være den  

 foreløbige Depositar for det originale Dokument, der indeholder disse  

 midlertidige Aftaler i de fem Sprog, i hvilke det er underskrevet, og skal  

 beholde dette i sin Varetægt.
Behørigt bekræftede Kopier af dette skal  

 tilstilles Signatarstaternes Regeringer.
Amerikas Forenede Staters Regering  

 skal overgive den administrerende Sekretær Originalen ved hans Udnævnelse.
 9. Dette Dokument skal faa Virkning fra i Dag og skal  

 staa aabent for Underskrift af de Stater, der har Ret til at være oprindelige  

 Medlemmer af de Forenede nationer, indtil Kommissionen opløses i  

 overensstemmelse med Punkt 7.
 TIL BEKRÆFTELSE HERAF har undertegnede Repræsentanter, behørigt  

 bemyndigede i denne Anledning, underskrevet dette Dokument i det engelske,  

 franske, kinesiske, russiske og spanske Sprog, idet alle Tekster er lige  

 autentiske.
SKET i Byen San Francisco den seksogtyvende Juni, Nittenhundrede og  

 Femogfyrre. (* 1) Hvilket herved bringes til almindelig Kundskab.
 Udenrigsministeriet, den 22. November  

 1945.
 Gustav Rasmussen.
 (* 1) Overenskomsten er undertegnet af Repræsentanterne for de samme  

 Stater, der har undertegnet Pagten for de Forenede Nationer, se  

 Bekendtgørelse af Dags Dato.
