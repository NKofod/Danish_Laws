Skrivelse om regulering af renteydelser m.v. pr. 1. april 2020 efter lov om erstatning til besættelsestidens ofre I medfør af § 33 i lov om erstatning til besættelsestidens ofre, jf. lovbekendtgørelse nr. 279 af 14. marts 2013, foretages følgende reguleringer:
 Oprindelige beløb for løbende renter forhøjes med 4.203,65 pct.
 Erstatningen for invaliditet sammenholdt med modtagerens øvrige indtægt kan maksimalt udgøre 550.872 kr. årligt.
 Erstatningen til efterladte ægtefælle/samlever sammenholdt med modtagerens øvrige indtægt kan maksimalt udgøre 344.304 kr. årligt.
 Begravelseshjælp for dødsfald indtruffet 1. januar 2020 og senere udgør 13.670  kr.
