Tilladelse til anpartserhvervelse af en landbrugsejendom, uanset at  

 der ikke forelå slægtskab mellem medejerne.
Der var tale om specialproduktion  

 med stort investeringsbehov og med betydning for løsning af erhvervsproblemer  

 i et lille ø-samfund.
 I skrivelse af 28. oktober 1988 har De for Jens Bak Rasmussen påklaget den  

 af Jordlovsudvalget i skrivelse af 30. september 1988 trufne afgørelse,  

 hvorved der meddeltes afslag på ansøgning fra Deres klient om dispensation  

 til erhvervelse af landbrugsejendommen, matr. nr. 14 a  Bybjerg By, Orø.
 Ejendommen er af areal 12,8032 ha med ejendomsværdi 1.100.000 kr., heraf  

 grundværdi 215.000 kr.
De har i skrivelse af 22. juli 1988 ansøgt Jordlovsudvalget om erhvervelse  

 af en anpart i ovennævnte ejendom.
Det fremgår af ansøgningen, at Deres  

 klient ikke opfylder uddannelseskravet i henhold til landbrugsloven og ikke  

 har til hensigt at tage fast bopæl på ejendommen.
 Jordlovsudvalget meddelte afslag på det ansøgte med den begrundelse, at  

 ansøgeren Jens Bak Rasmussen ikke er beslægtet med ejendommens hidtidige  

 ejer Henning Reenberg, hvorfor landbrugslovens § 18a, stk. 1, nr. 1 ikke er  

 opfyldt.
De har i Deres klageskrivelse af 28. oktober 1988 fremført nødvendigheden  

 af, at Deres klient indgår i sameje med Henning Reenberg for at sikre en  

 tilstrækkelig finansiering af ålefarmens fortsatte drift.
Det anføres videre,  

 at der er tale om en alternativ landbrugsdrift, som må anses for ønskelig i  

 det pågældende erhvervsområde, et lille ø-samfund.
Jordlovsudvalget har været hørt over Deres klage.
Udvalget har i skrivelse  

 af 17. november 1988 indstillet at afgørelsen fastholdes.
Jordlovsudvalget  

 finder ikke, at der er fremført nye oplysninger, der kan begrunde en ændret  

 afgørelse.
 Det stedlige medlem af jordbrugskommissionen, Svend Jørgensen, har i en  

 udtalelse af 30. august 1988 anbefalet det ansøgte under henvisning til, at  

 det drejer sig om et lille ø-samfunds erhvervsproblemer, samt at der til  

 jordene ikke er interesserede købere.
 Den af Jordlovsudvalget trufne afgørelse er i overensstemmelse med  

 retningslinierne for landbrugslovens administration.
Landbrugsministeriet finder imidlertid at måtte lægge vægt på, at der er  

 tale om specialproduktion, ålefarm, og at den fortsatte drift kræver  

 betydelige investeringer.
Ministeriet lægger desuden vægt på, at det ikke har  

 været muligt at finde købere til jorderne.
Endelig har det betydning for  

 sagen, at der er tale om et lille ø-samfund.
 Landbrugsministeriet meddeler på dette grundlag tilladelse i medfør af  

 landbrugslovens § 18a, stk. 4, til Jens Bak Rasmussens erhvervelse af en  

 anpart i landbrugsejendommen matr. nr. 14 a  Bybjerg By, Orø. Tilladelsen er  

 betinget af, at den nuværende ejer af ejendommen, Henning Reenberg, iøvrigt  

 fortsat opfylder lovens betingelser, for at være ejer af den pågældende  

 ejendom.
 Jordlovsmyndighederne forbeholder sig at kunne meddele Jens Bak Rasmussen  

 påbud om, at genafhænde den omhandlede anpart i ejendommen, såfremt  

 åleproduktionen ophører eller væsentligt formindskes.
 Det forhold, at tilladelsen er betinget, er ikke til hinder for skødets  

 lysning uden frist, jfr. landbrugslovens § 26, stk. 2.
 P.M.V.
 e.b.
