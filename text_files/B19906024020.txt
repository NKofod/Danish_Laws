Indledning 1. Dette regelværk omhandler krav til nye fiskeskibe  

 med en bruttotonnage på 20 eller derover.
Det er planen, at regelværket inden  

 for den nærmeste fremtid skal udbygges til også at omfatte eksisterende  

 skibe.
Regelværket vil således efterhånden omfatte alle bestemmelser, der  

 gælder for fiskeskibe af den nævnte størrelse.
Nødvendige supplerende  

 ændringer til gældende bestemmelser vil blive offentliggjort i Meddelelser  

 fra Søfartsstyrelsen og først indgå i forskriften ved næste revision.
2. Regelværket består af en teknisk forskrift af  

 generel karakter samt et antal bilag, der er benævnt »kapitler«.  

 Den tekniske forskrift indeholder en opstilling af de kapitler, der til  

 enhver tid er gældende.
Kapitlerne indeholder de egentlige tekniske og  

 operationelle krav til skibene.
Kapitlerne udgør hver for sig en helhed, og  

 på forsiden er udstedelsesdatoen angivet.
 3. Ved fremtidige ændringer, der vil finde sted, når  

 et rimeligt stort antal ændringer er påkrævet, vil det kapitel, hvori der  

 foretages ændringer, blive udskiftet i sin helhed, og oversigten over  

 gældende kapitler i den tekniske forskrift vil tilsvarende blive rettet op.
 4. Bestemmelserne i kapitel XXI er udformet på basis  

 af den internationale konvention om forebyggelse af forurening fra skibe  

 (MARPOL) 1973 med tilhørende protokol (1978) med senere ændringer.
 5. Der er ikke som for visse af de andre regelværker  

 krav om, at denne forskrift forefindes om bord i de skibe, der er omfattet af  

 regelværket.
 Teknisk forskrift for fiskeskibes bygning og udstyr m.v.
 I medfør af § 2, stk. 5, § 3, § 8, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 584 af 29. september 1988, og efter  

 bemyndigelse i bekendtgørelse nr. 570 af 26. september 1988 fastsættes:
 1. Forskriften omfatter fiskeskibe med en  

 bruttotonnage på 20 eller derover, hvis køl er lagt eller som befinder sig på  

 et tilsvarende konstruktionsstadium på eller efter ikrafttrædelsen af denne  

 forskrift.
 2. De nærmere regler om skibenes bygning og udstyr  

 m.v. er optrykt i form af kapitler, som bilag til denne forskrift.
 Kapitlerne er:
3. Skibe, der (bortset fra reparationer efter havari)  

 gennemgår større reparationer, ombygninger og forandringer og udrustes i  

 forbindelse hermed og/eller får ændret fartsområde fra et beskyttet til et  

 mindre beskyttet farvand, skal opfylde de i kapitlerne foreskrevne krav i det  

 omfang, Søfartsstyrelsen anser dette for rimeligt og praktisk muligt.
Dette  

 gælder også skibe, der ombygges fra passager- eller lastskibe til fiskeskibe.
4. Søfartsstyrelsen kan under særlige omstændigheder  

 tillade afvigelser fra de i kapitlerne indeholdte bestemmelser.
En sådan  

 afvigelse skal fremgå af det pågældende skibs tilsynsbog.
 5. Overtrædelse af denne forskrift straffes med bøde  

 eller hæfte.
 6. Forskriften træder i kraft den 1. august 1990.
 Søfartsstyrelsen, den 23. juli 1990.
