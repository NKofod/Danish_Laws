Resumé En advokat bad på vegne af sine klienter ministeriet om at  

 genoptage en sag om opholdstilladelse.
Advokaten rettede gentagne gange  

 henvendelse til ministeriet og erindrede om sagen.
Ombudsmanden kritiserede  

 at  

 sagen  bortset fra et enkelt telefonopkald til advokatens kontor   

 lå  

 uekspederet i ca. 16 måneder, at ministeriet ikke besvarede advokatens  

 rykkere, og at ministeriet heller ikke gav ham underretning om at sagen trak  

 ud  

 eller orienterede ham om hvorfor sagen ikke blev færdigbehandlet.  

 Ombudsmanden  

 modtog efterfølgende oplysning fra ministeriet om at anmodninger om  

 genoptagelse  

 i sager af den foreliggende art nu som udgangspunkt skal behandles inden en  

 måned. (J.nr. 2003-2989-643).
Ministeriet for Flygtninge, Indvandrere og Integrations  

  

 sagsbehandlingstid i forbindelse med  

 anmodning om  

  

 genoptagelse af sag om opholdstilladelse A søgte den 29. august 2000 via den danske ambassade i Sarajevo  

 om opholdstilladelse på baggrund af ægteskab indgået med den herboende B.
 Udlændingestyrelsen meddelte den 6. juli  

 2001 A  

 afslag på ansøgningen.  

 Udlændingestyrelsens afgørelse og sagsbehandlingstid blev den 12. juli 2001  

 påklaget til Indenrigsministeriet der den 3. april 2002 stadfæstede  

 styrelsens  

 afgørelse.
 Ved brev af 18. april 2002 til integrationsministeren  

 forespurgte parrets advokat om ministeriets afgørelse af 3. april 2002 var i  

 overensstemmelse med praksis og anførte i den forbindelse en række  

 omstændigheder der efter hans opfattelse talte for at meddele A  

 opholdstilladelse.
 Ved breve af 14. maj og 21. juni 2002 til Ministeriet for  

 Flygtninge, Indvandrere og Integration bragte advokaten sagen i erindring.
 Af et telefonnotat af 8. august 2002 udarbejdet i ministeriet  

 fremgik blandt andet følgende:
Ringet til advokaten   Oplyst, at IM vil besvare anmodningen  

 i løbet af september måned,   Ved breve af 10. og 24. oktober 2002 til ministeriet fremsendte  

 advokaten nye oplysninger til sagen.
 Den 25. november 2002 og 25. februar 2003 rykkede advokaten  

 ministeriet for en afgørelse i sagen og for oplysning om hvornår sagen kunne  

 forventes afsluttet.
Ved breve af 23. maj og 1. juli 2003 til ministeriet bragte  

 advokaten atter sagen i erindring.
Han fremsendte samtidig yderligere  

 dokumentation til brug for sagens behandling.
Den 15. august 2003 traf ministeriet afgørelse.
Ministeriet  

 henholdt sig til sin afgørelse af 3. april 2002. Vedrørende  

 sagsbehandlingstiden  

 skrev ministeriet således:
Ministeriet skal beklage den lange sagsbehandlingstid,  

 herunder at det ikke har været muligt at overholde den udmeldte  

 sagsbehandlingstid,  

 samt at ministeriet ikke tidligere har besvaret flere af Deres henvendelser i  

 sagen. Den 26. august 2003 klagede advokaten til mig.
Han anførte at  

 afgørelsen ikke var i overensstemmelse med myndighedernes praksis på området,  

 og at hans forespørgsel til ministeriet herom ikke var blevet besvaret, og  

 bad  

 mig udtale mig om hvorvidt sagsbehandlingen i ministeriet var i  

 overensstemmelse  

 med god forvaltningsskik.
 Den 5. september 2003 bad jeg Ministeriet for Flygtninge,  

 Indvandrere og Integration om en udtalelse, blandt andet vedrørende  

 sagsbehandlingen i forbindelse med ministeriets afgørelse af 15. august 2003.
 I udtalelse af 14. november 2003 skrev ministeriet følgende for  

 så vidt angår sagsbehandlingen:
 Ministeriet skal henvise til beklagelsen af sagsbehandlingen og  

 sagsbehandlingstiden i afgørelsen.
Ministeriet kan oplyse, at ministeriets 1. Udlændingekontor   

 blandt andet på baggrund af sagsforløbet i den konkrete sag  har  

 erindret  

 sagsbehandlerne om indholdet af punkt 206-208 i vejledning om  

 forvaltningsloven.  

 Ministeriet kan endvidere oplyse, at ministeriet for tiden overvejer tiltag,  

 der skal sikre en mere hensigtsmæssig prioritering af behandlingen af  

 anmodninger om genoptagelse. Ved brev af 21. november 2003 vedlagt kopi af ministeriets  

 udtalelse bad jeg advokaten om hans eventuelle bemærkninger til sagen.
Jeg  

 modtog den 1. december 2003 advokatens svar.
 Jeg udtalte herefter følgende om ministeriets  

 sagsbehandlingstid i forbindelse med sagen:
Ombudsmandens udtalelse  Der er ikke i forvaltningsloven fastsat generelle bestemmelser om en  

 myndigheds sagsbehandlingstid.
Spørgsmålet om hvornår den forløbne tid  

 overskrider det acceptable, kan derfor ikke besvares generelt.
Ud over den  

 samlede sagsbehandlingstid må man tage andre forhold i betragtning, herunder  

 sagens karakter, omfanget af de undersøgelser myndigheden skal foretage, den  

 sædvanlige sagsbehandlingstid samt de løbende ekspeditioner i sagen.
De rettede den 18. april 2002 henvendelse til Ministeriet for Flygtninge,  

 Indvandrere og Integration og bragte ved breve af 14. maj og 21. juni 2002  

 sagen i erindring.
Den 8. august 2002 blev De telefonisk oplyst om at  

 ministeriet ville besvare anmodningen om genoptagelse af sagen i løbet af  

 september måned.
 Herefter fulgte en periode på godt et år hvor ministeriet efter det oplyste  

 ingen ekspeditioner foretog trods henvendelser fra Dem henholdsvis 10.  

 oktober, 24. oktober og 25. november 2002 samt 25. februar, 23. maj og 1.  

 juli 2003.
 I perioden fra den 18. april 2002 til den 15. august 2003   

 altså knap 16 måneder  foretog ministeriet således kun én ekspedition,  

 nemlig  

 en telefonisk henvendelse til Deres kontor.
 Punkterne 206-208 i Justitsministeriets vejledning om  

 forvaltningsloven har følgende ordlyd:
 206.  

  

 Hvis en  

 forvaltningsmyndighed som følge af sagens karakter eller den almindelige  

 sagsbehandlingstid  

 for den pågældende myndighed ikke kan træffe afgørelse inden kortere tid  

 efter sagens modtagelse, bør myndigheden give den, der er part i sagen,  

 underretning om, hvorpå sagen beror og så vidt muligt oplysning om, hvornår  

 myndigheden regner med, at afgørelsen kan foreligge.
 207.  

  

 Myndigheden bør  

 endvidere give den, der er part i sagen, underretning, når behandlingen af  

 den  

 konkrete sag på grund af særlige omstændigheder vil tage længere tid end  

 sædvanligt.
208.  

  

 Rykkerskrivelser  

 fra den, der er part i sagen, og som er rimeligt begrundet i  

 sagsbehandlingstiden,  

 bør i almindelighed besvares med det samme.
Besvarelsen bør indeholde  

 oplysning om, hvorpå sagen beror og så vidt muligt oplysning om, hvornår  

 myndigheden regner med, at afgørelsen kan foreligge. Ministeriet har i udtalelsen af 14. november 2003 over for mig  

 henvist til beklagelsen af sagsbehandlingen og sagsbehandlingstiden i  

 afgørelsen af 15. august 2003.
Efter min opfattelse har ministeriets sagsbehandling været meget  

 beklagelig.
Ved min vurdering heraf har jeg særligt lagt vægt på at sagen  

   

 bortset fra et enkelt telefonopkald  henlå uekspederet i perioden fra  

 den 18.  

 april 2002 til den 15. august 2003, at ministeriet ikke besvarede Deres  

 ganske  

 mange rykkere, og at ministeriet heller ikke gav Dem underretning(er) om at  

 sagen trak ud, eller orienterede Dem om hvorpå sagen beroede. Jeg gjorde ministeriet bekendt med min opfattelse, og jeg  

 bemærkede i den forbindelse over for ministeriet at jeg havde noteret mig at  

 ministeriet havde erindret sagsbehandlerne om indholdet af punkt 206-208 i  

 Justitsministeriets vejledning om forvaltningsloven, og at ministeriet  

 overvejede tiltag til sikring af en mere hensigtsmæssig prioritering af  

 behandlingen af anmodninger om genoptagelse.
Jeg bad ministeriet underrette  

 mig om udfaldet af disse overvejelser.
 I brev af 11. marts 2004 oplyste ministeriet herefter følgende:
 Indtil den 5. februar 2004 blev anmodninger om genoptagelse af  

 sager, hvori ministeriets 1. Udlændingekontor havde truffet afgørelse som  

 klageinstans, behandlet efter samme principper  og dermed med samme  

 gennemsnitlige sagsbehandlingstid  som almindelige klagesager i  

 kontoret.
 Pr. 5. februar 2004 er proceduren for behandling af sådanne  

 anmodninger ændret.
