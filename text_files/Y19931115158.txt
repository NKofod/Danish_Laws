 Orientering fra Civilretsdirektoratet til statsamterne og Københavns  

 Overpræsidium på Skarrildhus 1993 om beløbsgrænser i bekendtgørelse om fri  

 proces § 4.
 Meddelt, at der ikke gælder faste beløbsgrænser for afgørelser efter §  

 4. Afgørelsen må træffes efter et skøn, hvori indgår forældrenes  

 indtægtsforhold, omkostningerne ved sagen og sagens karakter.
 Orientering om beløbsgrænser i bekendtgørelsens § 4.
 En af betingelserne for at meddele fri proces er, at ansøgeren ikke uden  

 at lide væsentlige afsavn kan betale de omkostnin ger, der er forbundet med  

 sagen.
 Det fremgår af bekendtgørelsens § 4, at hvis ansøgeren er under 18 år, kan  

 der tages hensyn til forældrenes økonomiske forhold.
I Betænkning 1113/87 udtaler udvalget om § 4, at »det må bero på et  

 konkret skøn i den enkelte sag, om der bør tages hensyn til forældrenes  

 økonomiske forhold.
Skønnet bør dog efter udvalgets opfattelse udøves på en  

 sådan måde, at der kun lægges vægt på forældrenes økonomiske forhold, hvis de  

 er særligt gode.« Bestemmelsen skal naturligvis ses i sammenhæng med forældrenes  

 forsørgelsespligt.
Denne pligt indebærer, at forældrene efter evne skal  

 betale rimelige udgifter for barnet.
Der gælder således ikke en fast beløbsgrænse for afgørelser efter § 4.  

 Afgørelsen må træffes efter et skøn, hvori indgår forældrenes  

 indtægtsforhold, omkostningerne ved sagen og sagens karakter.
Ved det sidste  

 tænkes der på, at det med hensyn til visse sager gælder, at det er særligt  

 vanskeligt at acceptere, hvis forældrene opgiver sagen på grund af risikoen  

 for sagsomkostninger.
Der tænkes her navnlig på sager om personskade hos  

 barnet.
 Civilretsdirektoratets seneste praksis er udtryk for, at hvis  

 omkostningerne ved sagen er 20-25.000 kr. eller mere, skal der kun gives  

 økonomisk afslag, hvis forældrenes indkomstgrundlag er 400-450.000 kr.  

 Vedrører sagen personskade hos barnet eller andre forhold, hvor der er ganske  

 særlig grund til, at sagen ikke må opgives på grund af risikoen for  

 sagsomkostninger, er grænsen for et økonomisk afslag 500-600.000 kr.
 Beløbsgrænsen ligger imidlertid ikke mere fast, end at der altid må  

 foretages en konkret vurdering i den enkelte sag, hvor der særligt må lægges  

 vægt på sagens karakter, sagsgenstandens størrelse og sagsomkostningerne,  

 sammenholdt med forældrenes indkomst.
 Er den umyndige flyttet hjemmefra, og klarer den pågældende sig uden  

 økonomisk hjælp fra forældrene, vil der ofte være grund til ikke at tage  

 hensyn til forældrenes økonomiske forhold.
