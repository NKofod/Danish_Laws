 I henhold til § 15, stk. 2 og 3, i skattestyrelsesloven (lovbekendtgørelse  

 nr. 177 af 21. april 1983, som ændret ved lov nr. 107 af 28. marts 1984)  

 bestemmes følgende:
§ 1.  I det omfang der ikke af landsskatteretten,  

 ligningsrådet, et amtsligningsråd eller et skatteråd er taget stilling til en  

 skatteansættelse, kan ligningskommissionen tage skatteansættelsen op til  

 prøvelse og ændring efter udløbet af fristen i skattestyrelseslovens § 3,  

 stk. 5. Ændring af en skatteansættelse vil dog ikke kunne foretages i de  

 tilfælde, hvor Stk. 2.  Ligningskommissionerne er ved udøvelsen af  

 deres beføjelser i medfør af denne bekendtgørelse pligtige at følge  

 ligningsrådets og statsskattedirektoratets anvisninger såvel med hensyn til  

 den formelle fremgangsmåde som med hensyn til selve ligningens gennemførelse,  

 jfr. skattestyrelseslovens § 14, stk. 1.
 Stk. 3.  Ligningskommissionerne kan efter udløbet af  

 fristen i skattestyrelseslovens § 3, stk. 5, foretage nye ansættelser, hvor  

 sådanne med urette ikke er foretaget tidligere, f.eks. på grund af fejl eller  

 udeladelser i mandtalslisten m.v.
Stk. 4.  Når en ligningskommission optager en  

 skatteansættelse til prøvelse og ændring i medfør af stk. 1 eller foretager  

 en ny ansættelse i medfør af stk. 3, skal vedkommende amtsskatteinspektorat  

 (statsskattedirektoratet) underrettes om den påtænkte ansættelse.
De nærmere  

 regler for denne underretning fastsættes af statsskattedirektoratet.
 § 2.  Skyldrådene kan under iagttagelse af  

 bestemmelserne i vurderingslovens afsnit G ændre vurderingsrådenes  

 ansættelser og fordelinger af ansatte værdier som led i deres revision efter  

 vurderingslovens § 35, stk. 1, litra b, herunder på foranledning af generelle  

 anvisninger fra ligningsrådet og statsskattedirektoratet.
 Stk. 2.  Det i stk. 1 anførte gælder dog ikke i det  

 omfang, der af landsskatteretten, ligningsrådet eller et skyldråd er taget  

 stilling til en ansættelse.
 Stk. 3.  Skyldrådene og vurderingsrådene er ved  

 udøvelsen af deres beføjelser i medfør af denne bekendtgørelse pligtige at  

 følge ligningsrådets og statsskattedirektoratets anvisninger såvel med hensyn  

 til den formelle fremgangsmåde som med hensyn til selve vurderingens  

 gennemførelse, jfr. skattestyrelseslovens § 14, stk. 1.
Stk. 4.  Vurderingsrådene kan foretage nye ansættelser,  

 hvor sådanne med urette ikke er foretaget.
Statsskattedirektoratet skal  

 underrettes om den påtænkte ansættelse.
 Stk. 5.  Statsskattedirektoratet kan bestemme, at en  

 ændring i medfør af stk. 1 eller en ny ansættelse i medfør af stk. 4 alene  

 skal have fremtidig skattemæssig virkning.
 § 3.  De beføjelser, Københavns ligningskommission er  

 tillagt ved bekendtgørelse nr. 12 af 2. januar 1979 af forretningsorden for  

 ligningskommissionen i København samt regler om ligningskommissionens  

 organisation § 13, opretholdes.
 § 4.  Bekendtgørelsen træder i kraft den 1. juli 1984.
