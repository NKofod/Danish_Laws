Fremsat den 22. marts 2000 af  

 skatteministeren (Ole Stavad) Forslag til Lov om ændring af  

 selskabsskatteloven (Skattefritagelse af Arbejdsmarkedets  

 Erhvervssygdomssikring m.v.) § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 senest ved § 4 i lov nr. 959 af 20. december 1999, foretages  

 følgende ændringer:
 1. I § 3, stk. 1, indsættes som nr. 12:
 »12) Arbejdsmarkedets Erhvervssygdomssikring.«.
 2. I § 10, stk. 2, 3. pkt., ændres »de  

 statslige told- og skattemyndigheder« til: »den skatteansættende  

 myndighed«.
 3. I § 13, stk. 12, 2. pkt., ændres  

 »realrenteafgift« til: »skat efter pensionsafkastbeskatningsloven«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1, har virkning fra og med den 1. januar  

 1999.
 Stk. 3. § 1, nr. 2, har virkning for indgivelse af  

 meddelelser dagen efter bekendtgørelse i Lovtidende.
 Stk. 4. § 1, nr. 3, har virkning fra og med  

 indkomståret 2000.
Bemærkninger til lovforslaget Almindelige bemærkninger Lovforslaget indeholder en ændring af  

 selskabsskattelovens regler om skattefritagelse, idet disse udvides til at  

 omfatte Arbejdsmarkedets Erhvervssygdomssikring (AES). AES er en selvejende  

 institution oprettet ved lov nr. 278 af 13. maj 1998 med virkning fra den 1.  

 januar 1999. Herved blev erhvervssygdomsområdet udskilt fra  

 forsikringsregi.
Institutionen er ikke omfattet af Rådets direktiv nr.  

 92/49/EØF (3. skadesforsikringsdirektiv) eller lov om  

 forsikringsvirksomhed, og Finanstilsynet er tilsynsmyndighed for så  

 vidt angår AES´s finansielle opgaver.
AES´s formål er lovbestemt,  

 jf. bekendtgørelse nr. 1058 af 17. december 1998 af lov om sikring mod  

 følger af arbejdsskade, og institutionens opgave er at udbetale  

 erstatninger m.v. til ansatte, der har pådraget sig en erhvervssygdom  

 eller en pludselig løfteskade.
Det foreslås endvidere, at reglerne i  

 selskabsskattelovens § 10, stk. 2, ændres, således at  

 meddelelse om omlægning af indkomståret altid skal gives til den  

 skatteansættende myndighed.
Herved sikres, at meddelelse om  

 omlægning af indkomståret i de tilfælde, hvor  

 omlægningen er begrundet i specielle forhold, der gør sig  

 gældende for selskabet eller foreningen m.v., jf. selskabsskattelovens  

 § 10, stk. 2, 1.- 3. pkt., og i andre tilfælde, jf.  

 § 10, stk. 2, 4. pkt., sker til samme myndighed.
 Endelig indeholder lovforslaget en konsekvensændring  

 af selskabsskattelovens § 13, stk. 12, som følge af  

 ophævelsen af realrenteafgiftsloven.
Provenumæssige konsekvenser Princippet i ordningen er, at  

 årets præmieindtægter skal modsvare udgifterne til de  

 skader, der sker i året.
Da nogle af erstatningerne sker i form af  

 løbende udbetalinger over en årrække, skal der  

 hensættes en del af årets præmieindtægt hertil.
Disse  

 hensættelser udgiftsføres i AES s regnskab og indgår  

 således ved præmiefastsættelsen.
Der er imidlertid ikke  

 skattemæssig fradragsret på hensættelsestidspunktet, men  

 først ved udbetalingen.
Herved får AES en positiv skattepligtig  

 indkomst i opbygningsfasen med deraf følgende skattebetaling.
I et ligevægtsforløb, hvor årets  

 nytilgang af hensættelser svarer til udbetalingerne vedr. skader i  

 tidligere år, vil der være skattemæssig balance.
Ved en  

 afvikling af AES vil der fremkomme et skattemæssigt underskud, som det  

 ikke vil være muligt at udnytte.
AES vil herved komme til at betale  

 skat, uanset om summen af de skattepligtige indkomster over hele levetiden er  

 nul.
 Denne skat vil være utilsigtet, da den ikke ville  

 være fremkommet i et egentligt forsikringsselskab, der er omfattet af  

 fradragsreglerne i selskabsskattelovens § 13, stk. 2. Det  

 foreslås derfor at skattefritage AES.
Det fremgår af AES s regnskab for 1999 og budget for  

 2000, at hensættelserne vokser med op mod 100 mill. kr. årligt  

 som følge af, at årets bidrag overstiger årets  

 erstatningsudbetalinger.
Gældende regler vil udløse en skat  

 på ca. 30 mill. kr. heraf.
Denne skat bortfalder ved  

 skattefritagelsen.
 Lovforslaget har ikke i øvrigt provenumæssige  

 konsekvenser.
Administrative konsekvenser Lovforslaget skønnes ikke at have  

 nævneværdige administrative konsekvenser for staten, kommunerne  

 eller amtskommunerne.
Administrative og økonomiske konsekvenser for erhvervslivet Lovforslaget skønnes ikke at have økonomiske  

 eller administrative konsekvenser for erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Sammenfatning af lovforslagets  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Den foreslåede skattefritagelse af AES indebærer,  

 at der gives afkald på et utilsigtet merprovenu i  

 størrelsesordenen 30 mill. kr. årligt.
Administrative konsekvenser for stat, amter og  

 kommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 apekter.
Høring Den foreslåede ændring i selskabsskatteloven  

 om skattefritagelse af AES har været på høring i  

 Finanstilsynet, Finansministeriet, Konkurrencestyrelsen, Socialministeriet,  

 Udenrigsministeriet, Justitsministeriet og AES, hvilket ikke gav anledning  

 til bemærkninger.
Bemærkninger til lovforslagets enkelte  

 bestemmelser Til § 1 Til nr. 1 Efter de gældende regler er AES omfattet af  

 selskabsskattelovens § 1, stk. 1, nr. 6, og dermed skattepligtig af  

 en eventuel erhvervsmæssig indkomst samt fortjeneste eller tab ved  

 afhændelse, afståelse eller opgivelse af formuegoder, der har  

 eller har haft tilknytning til den erhvervsmæssige virksomhed.
AES har ikke - modsat forsikringsselskaber - fradrag for  

 beløb, der hensættes til dækning af forpligtelser overfor  

 de sikrede, og der er først adgang til at fradrage forpligtelserne  

 på det tidspunkt, hvor der er opstået en endelig, retlig  

 forpligtelse til at betale den pågældende erstatning.
Derved har  

 AES ikke mulighed for resultatudjævning, uanset at institutionen  

 budgetterer med et regnskabsmæssigt resultat på 0 kr.
Under hensyn til, at AES´s formål er fastsat af  

 lovgivningsmagten, og at indtægterne dermed udelukkende kan anvendes  

 til institutionens formål, foreslås det at undtage AES fra  

 skattepligt.
Herved sidestilles AES med Arbejdsmarkedets Tillægspension  

 og Lønmodtagernes Dyrtidsfond, der i medfør af  

 selskabsskattelovens § 3, stk. 1, allerede er fritaget for  

 beskatning.
Til nr. 2 Efter de gældende regler skal selskaber og  

 foreninger m.v., der ønsker at omlægge et tidligere benyttet  

 indkomstår til et andet indkomstår efter selskabsskattelovens  

 § 10, stk. 2, 1. og 2. pkt., give meddelelse herom til de statslige  

 told- og skattemyndigheder, jf. § 10, stk. 2, 3. pkt.  

 Omlægningen kan ske, når denne er begrundet i forhold, der  

 gør sig gældende for selskabet eller foreningen m.v.,  

 såsom hensyn til sæson, brancheændring, personaleferie, nye  

 forretningsforbindelser eller koncerntilhørsforhold.
I andre  

 tilfælde end disse skal der ved omlægning af indkomstår  

 indhentes tilladelse fra skatteministeren, jf. § 10, stk. 2, 4.  

 pkt.
Skatteministerens beføjelse til at give tilladelse efter  

 § 10, stk. 2, 4. pkt., er ved  

 sagsudlægningsbekendtgørelsen udlagt til den  

 skatteansættende myndighed, jf. § 2 B i bekendtgørelse nr.  

 1070 af 17. december 1999 om sagsudlægning.
Der vil således i de  

 situationer, hvor den skatteansættende myndighed er den kommunale  

 skattemyndighed, være tale om, at det er den statslige told- og  

 skattemyndighed, der skal have meddelelse om omlægninger efter 3. pkt.,  

 mens det er til den kommunale skattemyndighed, der skal indgives  

 ansøgning om tilladelse til omlægning efter 4. pkt.
 For at sikre, at det er den samme myndighed, der er  

 involveret ved selskaber og foreningers m.v. omlægning af  

 indkomstår efter både 3. og 4. pkt., foreslås det, at  

 meddelelse om omlægningen af indkomståret skal gives til den  

 skatteansættende myndighed for selskabet for det indkomstår, der  

 ønskes omlagt.
Til nr. 3 Som en konsekvens af ophævelsen af  

 realrenteafgiftsloven skal 26 pct.-skatten, jf. § 2 i  

 lovbekendtgørelse nr. 638 af 2. august 1999 om beskatning af visse  

 pensionskapitaler m.v., der afløser realrenteafgiften, efter forslaget  

 indgå i beregningen efter selskabsskattelovens § 13, stk. 12.  

 Der er således tale om konsekvensændring som følge af  

 ophævelsen af realrenteafgiftsloven.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
§ 1, nr. 1, har virkning fra den 1. januar 1999. Da  

 AES er stiftet med virkning fra den 1. januar 1999, indebærer  

 forslaget, at institutionen fritages for skattepligt med virkning fra  

 institutionens første indkomstår.
Da den foreslåede  

 ændring er begunstigende, findes det ikke betænkeligt at  

 tillægge ændringen virkning fra et tidspunkt forud for  

 ikrafttrædelsen.
§ 1, nr. 2, har virkning for indgivelse af  

 meddelelser dagen efter bekendtgørelse i Lovtidende.
Meddelelse, der  

 indgives til de statslige told- og skattemyndigheder inden denne dato,  

 færdigbehandles af disse myndigheder.
 § 1, nr. 3, har virkning fra og med  

 indkomståret 2000.
Bilag Lovforslaget sammenholdt med gældende ret Gældende ret Lovforslaget § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 senest ved § 4 i lov nr. 959 af 20. december 1999, foretages  

 følgende ændringer:
 § 3. Undtaget fra skattepligten er:
 1)	Staten og dens institutioner, jf. dog § 1, stk. 1, nr. 2 b  

 og 2 d.
 2)	Kommunerne og kommunale virksomheder og institutioner.
 3)	Anerkendte trossamfund og kirkelige institutioner, oprettet i  

 tilslutning til disse eller til folkekirken.
4)	Havne, herunder lufthavne, der er åbne for offentlig trafik,  

 samt elektricitets-, gas-, vand- og fjernvarmeværker, når  

 adgangen til leverance fra værket står åben for alle inden  

 for det område, hvori værket arbejder, alt for så vidt  

 havnens eller værkets indtægter - bortset fra normal forrentning  

 af en eventuel indskudskapital - ifølge vedtægtsmæssig  

 bestemmelse udelukkende kan anvendes til havnens eller værkets  

 formål.
Foretagender, der fordeler elektricitet til forbrugerne,  

 sidestilles med elektricitetsværker, selv om de ikke fremstiller  

 elektricitet.
 5)	Skoler, hospitaler, sygehuse, statsanerkendte rekonvalescenthjem,  

 døgninstitutioner for børn og unge og offentligt godkendte  

 opholdssteder for børn og unge, biblioteker under offentligt tilsyn og  

 offentligt tilgængelige museer, alt for så vidt de er selvejende  

 institutioner, og indtægterne udelukkende kan anvendes til den  

 pågældende institutions formål.
 6)	Landsbyggefonden samt boligorganisationer, der er godkendt af  

 kommunalbestyrelsen til at udøve almennyttig boligvirksomhed, for  

 så vidt indtægterne - bortset fra normal forrentning af en  

 eventuel indskudskapital - ifølge vedtægtsmæssig  

 bestemmelse udelukkende kan anvendes til fremme af alment boligbyggeri eller  

 lignende af boligministeren godkendt formål.
 7)	Danmarks Nationalbank.
 8)	Arbejdsmarkedets Tillægspension.
9)	Pensionskasser, der er undergivet tilsyn efter loven om tilsyn med  

 firmapensionskasser eller efter lov om forsikringsvirksomhed.
Andre  

 pensionskasser er undtaget fra skattepligten, for så vidt  

 skatteministeren i hvert enkelt tilfælde træffer bestemmelse  

 herom.
 10)	De foreninger, der er afgiftsfri i henhold til lov nr. 246 af 9.  

 maj 1917 om landboforeningers og husmandsforeningers auktioner m.m., jf. lov  

 nr. 80 af 4. marts 1949. Fritagelsen gælder dog kun for indtægt  

 ved de pågældende foreningers almindelige  

 vedtægtsmæssige virksomhed, men ikke for indtægt ved drift,  

 udlejning eller bortforpagtning af fast ejendom eller ved anden  

 virksomhed.
 11)	De i lov om sanering nævnte saneringsselskaber, hvis  

 vedtægter er godkendt af boligministeren, såfremt det i  

 vedtægterne er bestemt, at indtægterne - bortset fra normal  

 forrentning af en eventuel indskudskapital - udelukkende kan anvendes til  

 saneringsformål.
 12)	(Ophævet ved lov nr. 1072 af 20. december 1995).
 1. I § 3, stk. 1, indsættes som nr. 12:
 »12) Arbejdsmarkedets Erhvervssygdomssikring.«.
 13)	Lønmodtagernes Dyrtidsfond.
 14)	Bedriftssundhedstjenester omfattet af § 1, stk. 1, nr. 1,  

 2 eller 6, såfremt de pågældende selskaber eller foreninger  

 alene driver bedriftssundhedstjeneste i overensstemmelse med de regler, der  

 er fastsat i medfør af § 13, stk. 3, i lov om  

 arbejdsmiljø, og såfremt indtægterne herved ifølge  

 vedtægtsmæssig bestemmelse udelukkende kan anvendes til de  

 formål med bedriftssundhedstjenester, der er fastsat i de nævnte  

 regler.
 15)	De i lov om byfornyelse og boligforbedring nævnte  

 byfornyelsesselskaber, hvis vedtægter er godkendt af boligministeren,  

 såfremt det i vedtægterne er bestemt, at indtægterne -  

 bortset fra normal forrentning af en eventuel indskudskapital - udelukkende  

 kan anvendes til at bistå kommunalbestyrelsen og ejere med at  

 forberede, tilrettelægge og gennemføre byfornyelses- og  

 boligforbedringsarbejder efter reglerne i lov om byfornyelse og  

 boligforbedring.
 16)	TV 2's landsdækkende virksomhed og de regionale virksomheder,  

 TV 2-fonden samt det i § 31 i lov om radio- og fjernsynsvirksomhed  

 nævnte aktieselskab.
 17)	Industrialiseringsfonden for Udviklingslandene, Investeringsfonden  

 for Østlandene og Investeringsfonden for Vækstmarkeder.
§ 10 --- Stk. 2. Et tidligere benyttet indkomstår kan  

 vælges omlagt til et andet indkomstår, hvis det er begrundet i de  

 forhold, der gør sig gældende for selskabet eller foreningen  

 m.v., såsom hensyn til sæson, brancheændring,  

 personaleferie, nye forretningsforbindelser eller  

 koncerntilhørsforhold.
Omlægning af et indkomstår kan kun  

 ske, såfremt alle indkomstperioder kommer til beskatning, og  

 såfremt intet indkomstår efter reglerne i stk. 1, 6. og 7.  

 pkt., hverken overspringes eller dubleres.
Selskabet eller foreningen m.v.  

 skal inden udløbet af det indkomstår, der ønskes omlagt,  

 give meddelelse herom til de statslige told- og skattemyndigheder.  

 Skatteministeren kan give tilladelse til omlægning af et tidligere  

 benyttet indkomstår begrundet i andre forhold i selskabet eller  

 foreningen m.v.
Ansøgning herom skal indsendes inden udløbet af  

 det indkomstår, der ønskes omlagt.
 2. I § 10, stk. 2, 3. pkt. ændres »de  

 statslige told- og skattemyndigheder« til: »den skatteansættende  

 myndighed«.
§ 13.--- Stk. 12. Hvis summen af udbytter og avancer som opgjort efter  

 stk. 8, 10 og 11 er negativ, fragår beløbet ved  

 opgørelsen af de pågældende udbytter og avancer for  

 efterfølgende indkomstår.
Overstiger summen udbetalinger,  

 hensættelser og realrenteafgift, som nævnte i stk. 8, 1.  

 pkt., medregnes det overskydende beløb i efterfølgende  

 indkomstår.
 3. I § 13, stk. 12, 2. pkt. ændres  

 »realrenteafgift« til: »skat efter pensionsafkastbeskatningenloven«.
