 I medfør af §§ 14, 22 og 66,stk. 5, i færdselslov nr. 153 af 24. Maj 1955  

 fastsætter justitsministeriet følgende om udenlandske køretøjers benyttelse i  

 Danmark og om udenlandske motorførere.
I.
Benyttelse af udenlandske køretøjer.
§ 1 Stk. 1.  Motorkøretøj og side- og påhængsvogn hertil,  

 der ikke er indregistreret i Danmark, og hvis ejer eller bruger har bopæl i  

 udlandet, samt cykel med eller uden hjælpemotor, hvis bruger er hjemmehørende  

 i udlandet, kan indpassere i Danmark og benyttes her under midlertidigt  

 ophold, uden at opfylde de i færdselsloven og de i medfør af denne lov givne  

 forskrifter om køretøjers indretning og udstyr, såfremt køretøjet er  

 indrettet i overensstemmelse med de i den internationale færdselskonvention  

 af 19. september 1949, jfr. bekendtgørelse af 2. marts 1956 (lovtidende C),  

 indeholdte krav til køretøjers indretning og udstyr og opfylder kravene i §§  

 42 og 45 i færdselslov nr. 153 af 24. maj 1955 om køretøjers bredde, længde,  

 højde og vægt.
 Stk. 2.  Told- og afgiftsfri benyttelse af ikke her i  

 landet indregistreret motorkøretøj under midlertidigt ophold her i landet er  

 betinget af, at brugeren har fast bopæl i udlandet.
 Stk. 3.  For kørsel med motorkøretøj, der er indrettet  

 eller benyttes til befordring af 8 personer (føreren indbefattet) eller  

 derover, jfr. lov nr. 131 af 23. marts 1948 om international omnibuskørsel m.  

 v. samt for kørsel med motorkøretøj, der benyttes til befordring af gods,  

 jfr. lov nr. 232 af 25. maj 1951 om international godskørsel med  

 motorkøretøjer, gælder tillige de særlige af ministeren for offentlige  

 arbejder herom fastsatte bestemmelser.
§ 2 Et motorkøretøj og en cykel med hjælpemotor, der er hjemmehørende i  

 udlandet, skal endvidere for at kunne benyttes i Danmark være  

 ansvarsforsikret i overensstemmelse med færdselslovens § 66.
§ 3 Stk. 1.  Udenlandsk motorkøretøj, der benyttes i Danmark  

 uden at blive registreret her, skal være registreret i dets hjemland.
Det  

 skal bagpå være forsynet med et registreringsnummer og et nationalitetsmærke.
 Stk. 2.  Såfremt et motorkøretøj medfører påhængsvogn,  

 skal også denne bagpå være forsynet med nationalitetsmærke og  

 registreringsnummer, der kan være det samme som det trækkende køretøjs eller  

 et særligt for påhængsvognen.
Stk. 3.  Registreringsnummeret skal bestå enten af tal  

 eller af tal og bogstaver.Tallene skal være arabiske tal og bogstaverne  

 latinske.
Når andre bogstaver eller tal benyttes, skal de gentages med  

 arabiske tal og latinske bogstaver.
 Stk. 4.  Nummeret skal være læseligt i normalt dagslys i  

 en afstand af 20 meter.
Stk. 5.  Når registreringsnummeret findes på en særlig  

 plade, skal denne anbringes i lodret eller næsten lodret stilling og i et  

 plan, der er vinkelret på køretøjets længdeakse.
Når nummeret er fastgjort  

 til eller påmalet selve køretøjet, skal dette være på en lodret eller næsten  

 lodret flade på bagsiden af køretøjet.
Stk. 6.  Nationalitetsmærket skal bestå af fra et til  

 tre store latinske bogstaver.Bogstaverne skal have en mindste højde af 80 mm  

 og en stregbredde af mindst 10 mm.
Bogstaverne skal males med sort farve på  

 hvid bund af elliptisk form med vandret hovedakse.
Stk. 7.  Hvis nationalitetsmærket består af tre  

 bogstaver, skal ellipsens dimensioner være mindst 240 mm i bredde og 145 mm i  

 højde.
Dimensionerne kan nedsættes til 175 mm i bredde og 115 mm i højde,  

 hvis mærket består af mindre end tre bogstaver.
Ved nationalitetsmærker til  

 motorcykler kan ellipsens dimensioner, uanset om det består af et, to eller  

 tre bogstaver, nedsættes til 175 mm i bredde og 115 mm i højde.
 Stk. 8.  Om nationalitetsmærkets anbringelse gælder  

 reglen i stk. 5.
 Stk. 9.  En fortegnelse over de forskellige landes  

 nationalitetsmærker er optaget som bilag til bekendtgørelsen.
II.
Kontrol med udenlandske motorkøretøjer m.v., der indpasserer i Danmark.
§ 4 Stk. 1.  Alle motorkøretøjer og cykler med hjælpemotor,  

 der indkommer fra udlandet, skal fremstilles for toldopsynet ved indpassagen.
 Stk. 2.  For køretøjer, der anvendes til kørsel i  

 henhold til lov nr. 131 af 23 marts 1948 om international omnibuskørsel m.v.  

 og lov nr.232 af 25. maj 1951 om international godskørsel med motorkøretøjer  

 gælder tillige de af ministeren for offentlige arbejder fastsatte  

 bestemmelser for indkørsel i Danmark.
§ 5 Stk. 1.  Den kontrollerende myndighed bør for  

 motorkøretøjer, som ikke er indregistreret her i landet, påse, at køretøjet  

 er forsynet med registreringsnummer og nationalitetsmærke som foran anført,  

 jfr. dog § 7. Som dokumentation for, at køretøjet er i forskriftsmæssig  

 stand, kan den kontrollerende myndighed kræve forevist en af vedkommende  

 myndighed i køretøjets hjemland eller af en dertil bemyndiget forening  

 udstedt registreringsattest, der skal indeholde oplysning om køretøjets  

 registreringsnummer, fabrikantentens navn eller varemærke, hans  

 identifikations- eller serienummer, datoen for køretøjets første  

 indregistrering og fulde navn og bopæl for den, der har ansøgt om attestens  

 udstedelse.
 Stk. 2.  Lige med den i stk. 1 nævnte  

 registreringsattest stilles de i henhold til den internationale konvention af  

 24. april 1926 angående kørsel med motorkøretøjer, jfr. bekendtgørelse nr.  

 241 af 9. august 1930, udstedte internationale kørecertifikater under  

 forudsætning af, at de er udstedt indenfor det sidste år.
 Stk. 3.  For motorkøretøjer indregistreret i Finland,  

 Norge eller Sverige kan der kun kræves forevist for finske køretøjer  

 »registerutdrag«, for norske køretøjer »vognkort« og for  

 svenske personmotorvogne og motorcykler og dertil hørende påhængs- eller  

 sidevogne »automobilskattekvittering« og for andre svenske  

 motorkøretøjer og påhængsvogne sådan kvittering eventuelt i forbindelse med  

 »besiktningsinstrument« eller »typintyg« med påtegnet  

 registreringsbevis.
 Stk. 4.  Forevisning af bevis for indregistreringen ved  

 køretøjets indpassage her i landet bør kun kræves, såfremt toldvæsenet eller  

 politiet i det enkelte tilfælde har interesse i at gøre sig bekendt med  

 attestens indhold.
§ 6 Stk. 1.  Såfremt en af de foran anførte betingelser ikke  

 er opfyldt, skal køretøjet ved indpassagen til landet henvises til hos den  

 nærmeste politimyndighed at blive forsynet med danske nummerplader.
 Stk.2.  De nævnte plader - grænsenummerplader - er  

 udført med hvide tal på sort bund og med kendingsbogstavet i rødt med en smal  

 hvid kant.
 Stk. 3.  Politiet kan betinge køretøjets forsyning med  

 grænsenummerplader af, at det forinden synes og godkendes af en af  

 justitsministeriets motorsagkyndige.
§ 7 Stk. 1.  Dersom et motorkøretøj, der ikke er  

 indregistreret her i landet, indføres af en her i landet fast bosiddende  

 person, og denne ved indpassagen her til landet erklærer, at køretøjet straks  

 agtes indregistreret på hans hjemsted, kan politiet tildele det et sæt  

 prøveskilte og tillade, at det med disse køres direkte til hjemstedet.
 Stk. 2.  Med hensyn til forudgående syning af køretøjet  

 finder § 6, stk. 3, tilsvarende anvendelse.
 Stk. 3.  Det er en betingelse for anvendelse af  

 prøveskilte, at det forinden dokumenteres for politiet, at indførselstold af  

 køretøjet er erlagt.
§ 8 Stk. 1.  Uindregistreret cykel med hjælpemotor, hvis  

 motor ikke er forsynet med dansk typegodkendelsesmærke, jfr. § 40, stk. 1 og  

 4, i bekendtgørelse nr. 198 af 24. juni 1955 om køretøjers indretning og  

 udstyr, må ikke uden indregistrering indpassere her i landet, såfremt motoren  

 er i stand til at fremdrive cyklen med større hastighed end 30 km/t på  

 vandret vej.
 Stk. 2.  Såfremt cyklen ikke er af en type, der politiet  

 bekendt er forsynet med en motor, der er typegodkendt her i landet, bør  

 føreren af cyklen afkræves en skriftlig erklæring om, at den opfylder den i  

 stk. 1 nævnte hastighedsbetingelse.
 Stk. 3.  Såfremt det er politiet bekendt, at cykler af  

 visse fabrikater kan opnå større hastighed end 30 km/t, skal det nægte  

 sådanne cykler tilladelse til at køre her i landet uden indregistrering,  

 medmindre føreren i det enkelte tilfælde kan dokumentere, at motoren er  

 ændret således, at den ikke kan give cyklen en hastighed på over 30 km/t.
Stk. 4.  Dersom en cykel med hjælpemotor ikke opfylder  

 den i stk. 1 nævnte hastighedsbetingelse, betragtes den som motorcykel.  

 Bestemmelserne i §§ 6 og 7 finder da tilsvarende anvendelse.
Køretøjet bør  

 dog altid synes af en motorsagkyndig, forinden nummerplader udleveres.
 Stk. 5.  Uindregistreret cykel med hjælpemotor, der er  

 hjemmehørende i udlandet, må ved kørsel her i landet ikke være forsynet med  

 et sæde, der er beregnet til befordring af et barn, og den må ikke have  

 tilkoblet en påhængs- eller sidevogn.
 Stk. 6.  Reglerne i stk. 1-4 finder ikke anvendelse på  

 cykler med hjælpemotor, der indpasserer fra Finland, Norge eller Sverige.
§ 9 Stk. 1.  Toldvæsenet påser, at der for motorkøretøjer og  

 cykler med hjælpemotor foreligger en her i landet gyldig lovpligtig  

 ansvarsforsikring efter følgende regler.
Stk. 2.  For alle køretøjer, der er indregistrerede i  

 Finland, Norge eller Sverige, hæfter Dansk Forening for international  

 Motorkøretøjsforsikring i henhold til aftale med justitsministeriet for det  

 ansvar, der indenfor den lovpligtige ansvarsforsikring måtte blive pådraget  

 ved køretøjets benyttelse her i landet.
For disse køretøjer kræves følgelig  

 intet særligt bevis for, at forsikringen er i orden, men toldvæsenet påser  

 blot, at køretøjet er indregistreret i Finland, Norge eller Sverige.
Til  

 godtgørelse heraf må forevises enten internationalt kørecertifikat, udstedt i  

 et af de tre lande, eller for finske køretøjers vedkommende finsk  

 »registerutdrag« (rekisteriote) for norske køretøjers vedkommende  

 norsk køretilladelse (vognkort) og for svenske køretøjers vedkommende  

 automobilskattekvittering.
 Stk. 3.  For andre i udlandet hjemmehørende  

 motorkøretøjer og for uindregistrerede cykler med hjælpemotor skal der  

 forevises et af justitsministeriet godkendt forsikringskort (Carte  

 d'Assurance). Toldvæsenet påser, at forsikringskortet er udfyldt som gældende  

 for det indpasserede motorkøretøj, at det er underskrevet, og at forsikringen  

 er i kraft.
III.
Udenlandske førere af motorkøretøjer.
§ 10 Stk. 1.  Personer bosiddende i udlandet kan under  

 midlertidigt ophold her i landet føre motorkøretøj uden at have dansk  

 førerbevis, dersom de er i besiddelse enten af et i overensstemmelse med den  

 internationale konvention af 24. april 1926 eller anneks 10 i den  

 internationale færdselskonvention af 19. september 1949 udfærdiget  

 internationalt førerbevis, eller af et i deres hjemland gyldigt førerbevis  

 udfærdiget med latinske bogstaver og forsynet med fotografi.Sådant førerbevis  

 giver dog ikke ret til at føre et her i landet registreret køretøj i  

 erhvervsmæssig trafik.
 Stk. 2.  Det i stk. 1 omhandlede nationale førerbevis  

 giver kun indehaveren ret til at føre et sådant motorkøretøj her i landet,  

 som det berettiger ham til at føre i hans hjemland.
§ 11 Stk. 1.  Den kontrollerende myndighed påser, at en  

 udenlandsk motorfører er i besiddelse af fornødent førerbevis.
Stk. 2.  Er dette ikke tilfældet, kan han af politiet få  

 tilladelse til midlertidigt at føre motorkøretøj her i landet.
En sådan  

 tilladelse kan af politiet betinges af, at andrageren, foruden at fremskaffe  

 de for udstedelsen af dansk førerbevis sædvanlige attester, aflægger en  

 køreprøve for vedkommende sagkyndige.
 Stk. 3.  Et i Finland, Norge eller Sverige udfærdiget  

 midlertidigt førerbevis berettiger indehaveren til under midlertidigt ophold  

 her i landet at føre motorkøretøj af samme art, som førerbeviset omfatter.
IV.
Forskellige bestemmelser.
§ 12 Stk. 1.  Anmeldelse mod føreren eller ejeren (brugeren)  

 af et udenlandsk motorkøretøj for begåede overtrædelser af  

 færdselslovgivningen skal indgives til politiet på det sted, hvor  

 lovovertrædelsen er begået.
Såfremt forfølgning ikke kan ske straks, sender  

 politiet - efter omstændighederne telefonisk eller telegrafisk - underretning  

 til overtoldinspektoratet i København, toldkamrene i Esbjerg, Frederikshavn,  

 Gedser, Grenå, Hirtshals, Helsingør, Korsør, Padborg og Tønder med anmodning  

 om at standse køretøjet ved eventuel udpassage.
Når et motorkøretøj i henhold  

 til sådan underretning standses af toldvæsenet, giver dette det stedlige  

 politi meddelelse om standsningen samt om, hvem der har begæret den, og  

 politiet drager da omsorg for, at sagen afgøres i overensstemmelse med  

 reglerne i færdselslovens § 69, stk. 3.
 Stk. 2.  Såfremt et motorkøretøj ønskes udført over  

 andre end de i foregående stykke nævnte udførselssteder, må udpassage ikke  

 tillades, forinden den stedlige toldmyndighed ved henvendelse - der eventuelt  

 bør ske telefonisk eller telegrafisk på ejerens (brugerens) bekostning - til  

 et af de nævnte toldsteder, har sikret sig, at der ikke foreligger nogen  

 anmeldelse vedrørende køretøjet.
§ 13 Ved udenlandske motorkøretøjers udpassage skal toldvæsenet undersøge, om  

 der foreligger anmeldelse vedrørende køretøjet.
For de i § 9, stk. 3, nævnte  

 køretøjer skal toldvæsenet derhos afkræve føreren eller ejeren (brugeren)  

 bevis for, at der har været lovpligtig forsikring i kraft for køretøjet under  

 hele dets ophold her i landet.
Præsteres sådant bevis ikke, løses nyt  

 forsikringskort hos toldvæsenet for det manglende tidsrum.
§ 14 Stk. 1.  Såfremt et udenlandsk motorkøretøj skifter ejer  

 (bruger) under dets ophold her i landet, skal såvel den tidligere som den nye  

 ejer (bruger) gøre anmeldelse herom til toldkammeret på sit opholdssted (i  

 København centralregistret for udenlandske motorkøretøjer).
 Stk. 2.  Såfremt motorkøretøjet indregistreres på  

 almindelig måde her i landet, skal den indregistrerende myndighed påse, at  

 der har været forsikring i kraft for det under hele dets ophold her i landet  

 og i benægtende fald påse, at forsikringskort for det manglende tidsrum løses  

 hos toldvæsenet, samt at den i loven om afgift af motorkøretøjer m.v.  

 omhandlede afgift er betalt.
§ 15 Stk. 1.  Denne bekendtgørelse træder i kraft den 4.  

 marts 1956.
 Stk. 2.  Samtidig ophæves §§ 54 og 70-76 i  

 justitsministeriets bekendtgørelse nr. 192 af 30. juni 1932 om  

 motorkøretøjer.
 Bilag.
 Fortegnelse over nationalitetsmærker.
 Justitsministeriet, den 2. marts 1956.
Hans Hækkerup. / E.
Stamm.
