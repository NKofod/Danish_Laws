Til samtlige bygningsmyndigheder Skrivelse vedrørende partshøring i klagesager efter byggeloven Efter forvaltningslovens § 19 må der ikke træffes afgørelse i en sag, før  

 myndigheden har gjort parten bekendt med oplysninger vedrørende sagens  

 faktiske omstændigheder, som parten ikke kan antages, at være bekendt med, at  

 myndigheden er i besiddelse af.
Endvidere skal parten have lejlighed til at  

 fremkomme med en udtalelse.
 I klagesager efter byggeloven har Byggestyrelsen således efter  

 forvaltningslovens § 19 som hovedregel pligt til at gøre en klager bekendt  

 med kommunens/amtsrådets udtalelse over sagen samt give klageren mulighed for  

 at fremsætte kommentarer hertil.
 For at lette høringsproceduren samt hindre, at sagsbehandlingstiden  

 forøges unødigt, skal Byggestyrelsen anmode bygningsmyndighederne om, når  

 myndighederne afgiver udtalelse til Byggestyrelsen i sådanne klagesager,  

 samtidig at sende en kopi af udtalelsen til klageren.
 Ovennævnte procedure vil fremover fremgå af Byggestyrelsens  

 høringsskrivelser.
Pdv eb ELSEBETH JARL Fuldm.
