Dispensationer -  

 procedure ved salg af aktier til det udstedende selskab Det er besluttet at forenkle proceduren ved  

 bevilling af dispensation efter ligningslovens § 16 A og § 16 B.
Forenklingen  

 omfatter strukturerede tilbagesalg af aktier til det udstedende selskab, hvor  

 selskabet er børsnoteret og hvor tilbagesalget sker gennem et pengeinstitut  

 eller anden fondshandler.
 Kompetencen til at bevilge dispensationer efter  

 ligningslovens §16 A og B er hos det udstedende selskabs skatteansættende  

 myndighed, jf. bekendtgørelse nr. 520 af 25. juni 2002 om myndighedsinddeling  

 og sagsudlægning  


  

 (sagsudlægningsbekendtgørelsen) § 12 og § 13.
Det pengeinstitut eller den fondshandler, der  

 forestår tilbagekøbet, kan inden tilbagesalget påbegyndes ansøge om  

 dispensation for opkøb af det antal aktier, tilbagesalget forventes at  

 omfatte.  

 Såfremt betingelserne for dispensation efter ligningslovens §16 A, stk. 2  

 eller  

 16 B, stk. 2 er opfyldt meddeler den skatteansættende myndighed dispensation,  

 således at sælger (pengeinstituttet eller fondshandleren) beskattes efter  

 regler  

 i aktieavancebeskatningsloven.
Dispensationen indebærer tillige, at det  

 udstedende selskab (køber) ikke skal indeholdes udbytteskat, jf.  

 kildeskattelovens § 65.
 Når tilbagekøbet er afsluttet informerer  

 modtageren af dispensationen (pengeinstituttet eller fondshandleren) den  

 bevilgende myndighed om omfanget af tilbagekøbet.
