Skriftlig fremsættelse (12. december  

 2001) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v. og realkreditloven  

 (Nedsættelse af den kommunale grundkapital) (Lovforslag nr.
L 29).
Regeringens overordnede mål med boligpolitikken er  

 at sikre balancen på boligmarkedet.
Der skal være et reelt valg  

 mellem ejer- og lejerboliger i Danmark.
Det indgår i regeringsgrundlaget "Vækst,  

 velfærd - fornyelse", at regeringen vil videreføre  

 byggeriet af støttede almene udlejningsboliger.
Regeringen vil derfor  

 med dette lovforslag søge aftalen med kommunerne om kommunernes  

 økonomi for 2002 gennemført for så vidt angår  

 nedsættelsen af grundkapitalen i det almene byggeri.
Det foreslås derfor, at den kommunale grundkapital i  

 forbindelse med opførelsen af nyt alment byggeri nedsættes fra  

 14 pct. til 7 pct. af anskaffelsessummen.
For at undgå risikoen for en  

 opbremsning af byggeriet i 2001 foreslås det, at ændringen  

 får virkning for alle tilsagn afgivet fra datoen for kommuneaftalens  

 indgåelse den 15. juni 2001 og frem til den 14. juni 2004.
Lovforslaget indebærer for årene 2002-2004 en  

 samlet offentlig merudgift på 234 mio. kr. pr. år opgjort til  

 nutidsværdi, fordelt med en statslig merudgift på 578 mio. kr. og  

 en kommunal mindreudgift på 344 mio. kr.
Som led i kommuneaftalen  

 reduceres det kommunale bloktilskud ikke med denne mindreudgift.
For 2001 er  

 lovforslaget samlet set udgiftsneutralt for det offentlige, men  

 finansieringsændringen indebærer statslige merudgifter på  

 op til 213 mio. kr. opgjort til nutidsværdi og en tilsvarende kommunal  

 mindreudgift.
De kommunaløkonomiske konsekvenser i 2001 skal  

 forhandles med de kommunale parter, dvs. optages som et punkt på det  

 kommunale lov- og cirkulæreprogram.
Forslaget vurderes ikke at have nævneværdige  

 administrative konsekvenser for det offentlige.
De økonomiske og  

 administrative konsekvenser for erhvervslivet er under vurdering i et  

 fokuspanel i Erhvervs- og Selskabsstyrelsens regi.
Forslaget vurderes  

 endvidere ikke at have miljømæssige konsekvenser eller  

 administrative konsekvenser for borgerne.
Forslaget indeholder ingen  

 EU-retlige aspekter.
Lovforslaget foreslås at træde i kraft dagen  

 efter offentliggørelse i Lovtidende.
Det foreslås samtidig, at  

 forslaget har virkning for tilsagn, som er meddelt eller som meddeles i  

 perioden 15. juni 2001 til 14. juni 2004.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
