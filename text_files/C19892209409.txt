(Til rektorerne for lærerseminarierne) I henhold til bekendtgørelse nr. 369 af 11. juni 1986 om uddannelse af  

 lærere til folkeskolen § 22, stk. 3, fastsætter direktoratet herved følgende  

 bestemmelser:
Almindelige bestemmelser § 1.  Rektor forestår prøvernes afholdelse i  

 overensstemmelse med reglerne i bekendtgørelsen og de nedenfor fastsatte  

 bestemmelser.
 § 2.  Såsnart godkendelse af eksamensstoffet  

 foreligger, meddeler rektor dette til læreren (lærerne). Læreren (lærerne)  

 oplyser derefter de studerende om det godkendte eksamensstof og om de  

 tilladte hjælpemidler.
 § 3.  Rektor sørger for, at de studerende forud for  

 hver eksamenstermin får mulighed for at gøre sig bekendt med bestemmelserne i  

 dette cirkulære.
 § 4.  Det er de studerendes eget ansvar at gøre sig  

 bekendt med reglerne for prøvernes afholdelse, herunder navnlig §§ 12-22.
Opgavernes/spørgsmålenes tilvejebringelse  

 og forsendelse § 5.  Direktoratet udsender de centralt stillede  

 skriftlige og praktiske opgaver, således at de er rektor i hænde senest 3  

 dage før afholdelsen af de pågældende prøver.
Rektor kontrollerer straks  

 efter modtagelsen, at tidsangivelserne på opgavekuverterne er i  

 overensstemmelse med planen for skriftlig eksamen, og at det anførte antal  

 eksemplarer er tilstrækkeligt.
I tilfælde af fejl eller mangler underretter  

 rektor straks direktoratet herom.
§ 6.  Ved skriftlige prøver med lokalt stillede  

 opgaver afleverer eksaminator senest 3 uger før prøvens afholdelse forslag  

 til et opavesæt til rektor, ledsaget af oplysninger om prøvens varighed og om  

 tilladte hjælpemidler.
I fag, hvor der afholdes sygeeksamen uden for de  

 ordinære eksamensterminer, afleveres forslag til to opgavesæt (blanket nr.
S  

 4014). Rektor sender straks derefter forslaget/forslagene til censor (blanket  

 nr.
S 4012). Eventuelle forhandlinger om opgaverne foregår direkte mellem  

 censor og eksaminator.
Censor sender de godkendte opgaver direkte til  

 eksaminator senest 5 dage efter modtagelsen.
 Stk. 2.  Opgaverne sendes som anbefalet brev.
§ 7.  Ved mundtlige og praktisk/mundtlige prøver  

 afleverer eksaminator senest 3 uger før prøvens afholdelse forslag til  

 eksamensspørgsmål til rektor (blanket nr.
S. 4006). Varighed af eventuel  

 forberedelsestid samt de i forberedelsestiden tilladte hjælpemidler oplyses  

 på blanketten.
Omfatter eksamensspørgsmålene tekster m.v., vedlægges disse.  

 Tillige vedlægges eventuelle duplikater, oversigter og lignende, som er  

 udleveret til de studerende.
Rektor sender straks forslag og eventuelle bilag  

 til censor (blanket nr.
S 4011). Eventuelle forhandlinger om spørgsmålene  

 foregår direkte mellem censor og eksaminator.
Censor sender de godkendte  

 spørgsmål til eksaminator senest 5 dage efter modtagelsen.
 Stk. 2.  Eksamensspørgsmålene sendes som anbefalet brev.
Tilsyn med prøverne § 8.  Rektor (eller stedfortræder) forestår tilsynet  

 med de skriftlige og praktiske prøver og med forberedelsen til de mundtlige  

 prøver.
I eksamensperioden har rektor (eller rektors stedfortræder) overopsyn  

 med samtlige eksamenslokaler.
Stk. 2.  Rektor sørger for, at der udarbejdes en plan  

 for tilsynet med eksaminanderne i de enkelte eksamens- og  

 forberedelseslokaler.
Tilsynet udøves fortrinsvis af de ved seminariet  

 ansatte lærere.
En lærer eller dennes pårørende kan dog normalt ikke føre  

 tilsyn med prøver i fag, hvori læreren selv underviser.
Rektor kan efter  

 behov antage lønnet medhjælp som tilsynsførende.
Et eksemplar af dette  

 cirkulære udleveres til de tilsynsførende.
 § 9.  Ved de skriftlige prøver placeres eksaminanderne  

 i så stor afstand fra hinanden, at ingen eksaminand kan gøre sig bekendt med  

 materiale, der findes på de øvrige eksaminanders pladser.
Stk. 2.  Antallet af tilsynsførende i hvert lokale skal  

 være mindst 2. Hvis antallet af eksaminander i et lokale overstiger 20, skal  

 der yderligere være en tilsynsførende for hver påbegyndt 15 eksaminander.
Det  

 nødvendige antal tilsynsførende fremgår af nedenstående tabel:
 Stk. 3.  De tilsynsførende skal være til stede i  

 eksamenslokalet 20 minutter før prøvens begyndelse for at anvise  

 eksaminanderne deres pladser.
Stk. 4.  De tilsynsførende skal under prøven have deres  

 opmærksomhed henvendt udelukkende på eksaminanderne.
Det påhviler de  

 tilsynsførende at kontrollere, at ingen eksaminand anvender ikke-tilladte  

 hjælpemidler.
Må en eksaminand nødvendigvis forlade lokalet under prøven,  

 skal denne ledsages af en tilsynsførende.
 Stk. 5.  De tilsynsførende må ikke meddele  

 eksaminanderne nogen oplysning om opgaven, dens forståelse eller besvarelse.
§ 10.  Rektor (eller rektors stedfortræder) sørger for  

 tilsyn med samtlige forberedelseslokaler under de mundtlige prøver.
Såfremt  

 et forberedelseslokale er fælles for flere eksaminander, føres tilsynet i  

 lokalet.
Eksaminator har ansvaret for, at eksaminanderne i forberedelsestiden  

 kun har adgang til de tilladte hjælpemidler.
Afvikling af prøverne § 11.  Ved de skriftlige og praktiske prøver åbner  

 rektor (eller rektors stedfortræder) opgavekuverten på det fastsatte  

 tidspunkt og opgaverne fordeles til eksaminanderne.
Når opgaverne er omdelt,  

 sikrer de tilsynsførende sig, at eksaminanderne har fået, hvad de skal have.  

 Overskydende eksemplarer af opgaven obevares i eksamenslokalet indtil prøvens  

 afslutning.
 § 12.  Ved de skriftlige prøver kan eksaminanden ved  

 besvarelsen af opgaven vælge mellem 2 fremgangsmåder:
 Uanset den valgte fremgangsmåde må besvarelsen afleveres i en så læselig  

 og overskuelig form, at enhver tviv om, hvad ekaminanden fremlægger til  

 bedømmelse, er udelukket.
 Stk. 2.  Opgaven besvares normalt på selvkopierende  

 papir (blanketterne S. 4020 - S. 4024). Besvarelsesarkene deles af  

 eksaminanden i de hvide originalark, der samles i den hvide afleveringsmappe  

 (blanket S. 4017), og de gule kopiark, der samles i den gule afleveringsmappe  

 (blanket S. 4017A).
 Stk. 3.  Inden aflevering af den skriftlige besvarelse  

 til en tilsynsførende kontrollerer eksaminanden, at alle løsblade er forsynet  

 med navn og studienummer, og at besvarelsesarkene er fortløbende nummerede.
Stk. 4.  Aflevering af skriftlige besvarelser sker ved,  

 at de tilsynsførende afhenter disse fra eksaminandernes pladser.
De  

 tilsynsførende kontrollerer, at alle papirer er forsynet med navn og  

 studienummer, og at antallet af bilag svarer til det på afleveringsmappen  

 anførte.
Anvendt kladdepapir, annullerede besvarelser m.v. afleveres  

 ligeledes.
Efter aflevering skal eksaminanden straks forlade lokalet.
Ved  

 aflevering før prøvens * afslutning må eksaminanden ikke medtage den  

 udleverede opgave eller andre eksamenspapirer.
Ingen eksaminand må forlade  

 sig plads, før den tilsynsførende har noteret på afleveringsmapperne, at  

 besvarelsen er modtaget.
 Stk. 5.  Ved de praktiske prøver mærkes  

 arbejdet/arbejderne med eksaminandens navn og studienummer, inden aflevering  

 finder sted.
§ 13.  Rektor (eller rektors stedfortræder) indpakker  

 straks efter prøvens afslutning besvarelserne forsvarligt tillige med et  

 eksemplar af opgaven og en liste over de til prøven indstillede eksaminander  

 med angivelse af eventuelt fravær eller afbrydelse af eksamen.
Pakken/brevet  

 forsynes med oblat og sendes samme dag til censor som anbefalet pakke/brev.
 Stk. 2.  Anvendt kladdepapir, annullerede besvarelser og  

 lignende opbevares på seminariet i 4 uger ud over eksamensterminens  

 afslutning.
Stk. 3.  De skriftlige besvarelser afleveres på  

 studiekontoret umiddelbart efter afslutningen af eksamen i faget.
Seminariet  

 opbevarer besvarelserne i et år ud over de studerendes afsluttende eksamen.  

 Dog udleveres besvarelserne til de færdiguddannenede studerende, der måtte  

 ønske det.
I linifagene håndarbejde og sløjd kan de praktiske arbejder  

 udleveres til de studerende umiddelbart efter, at eksamen i faget er  

 afsluttet.
§ 14.  Ved alle prøver skal eksaminanden selv  

 medbringe skrive- og tegnerekvisitter og lignende samt de tilladte  

 hjælpemidler, medmindre disse efter aftale mellem faglæreren og de studerende  

 stilles til rådighed af seminariet.
Ved praktiske prøver får eksaminanden  

 udleveret de nødvendige materialer.
 § 15.  Det tillades eksaminander, der fremsætter ønske  

 herom, at benytte egen skrivemaskine ved besvarelsen af skriftlige opgaver.  

 Eksaminander, der anvender skrivemaskine, anbringes i et lokale for sig.  

 Eventuelle klager over gensidig forstyrrelse som følge af maskinskrivning vil  

 ikke kunne imødekommes.
 16. Tobaksrygning må ikke finde sted i  

 eksamenslokalerne, medmindre der kan stilles særlige lokaler til rådighed for  

 eksaminander, der ønsker at ryge.
§ 17.  Under skriftlige og praktiske prøver og ved  

 forberedelsen til mundtlige prøver må eksaminanderne ikke henvende sig til  

 andre end de tilsynsførende.
Eksaminanderne må i reglen ikke forlade lokalet,  

 før den skriftlige besvarelse eller den praktiske opgave er afleveret, eller  

 før forberedelsen til den mundtlige prøve er afslutte.
Skulle en afbrydelse  

 imidlertid være nødvendig, kan en sådan tillades, jf. § 9, stk. 4.
De studerendes fremmøde § 18.  De studerende skal til alle prøver medbringe  

 gyldigt legitimationskort.
Fremmøde uden legitimationskort medfører, at den  

 studerende efter kontrol på seminariets studiekontor får udstedt et  

 legitimationsbevis gældende for en dag.
 § 19.  Tid og sted for prøvernes afholdelse  

 bekendtgøres ved opslag på seminariet senest tre dage forud.
Stk. 2.  Ved skriftlige og praktiske prøver åbnes  

 eksamenslokalet 15 minutter før prøvens begyndelsestidspunkt.
Alle  

 eksaminander må være på plads 5 minutter før prøvens begyndelse.
Møder en  

 eksaminand ikke til det fastsatte tidspunkt, kan rektor (eller rektors  

 stedfortræder) give den pågældende adgang, når denne anfører fyldestgørende  

 grunde for sin forsinkelse.
Stk. 3.  En skriftlig eller praktisk prøve må ikke for  

 nogen eksaminand udstrækkes ud over det til prøvens afslutning fastsatte  

 tidspunkt.
Hvis uforudsete omstændigheder nødvendiggør det, kan rektor dog  

 forlænge prøvetiden.
Stk. 4.  Ved mundtlige prøver, hvortil der gives  

 forberedelsestid, må denne ikke for nogen eksaminand udstrækkes ud over det  

 fastsatte tidspunkt for prøvens begyndelse.
Hvis uforudsete omstændigheder  

 nødvendiggør det, kan rektor dog forlænge forberedelsestiden.
Uregelmæssigheder under eksamen § 20.  Har en eksaminand uretmæssigt skaffet sig hjælp  

 fra andre, eller anvendt ikke-tilladte hjælpemider, jf. §§ 2, 6, 7 og 17,  

 eller udgivet en andens arbejde for sit, jf. bekendtgørelsen § 19, stk. 1, 2  

 og 4, skal rektor straks bortvise den studerende fra eksamen og indberette  

 sagen til direktoratet.
 Stk. 2.  Eksaminander, der måtte have hjulpet eller  

 forsøgt at hjælpe andre, bortvises ligeledes fra eksamen.
 Stk. 3.  Hersker der tvivl om, hvorvidt der foreligger  

 grund til bortvisning, kan rektor dog lade eksaminanden fortsætte eksamen,  

 men rektor skal da straks indberette sagen til direktoratet, der træffer  

 afgørelse om eventuel bortvisning.
 Stk. 4.  Bortvisning skal ske, selvom  

 uregelmæssighederne først konstateres efter den skriftlige eller praktiske  

 prøves afslutning.
§ 21.  Bortvisning fra eksamen medfører, at den  

 studerende afskæres fra at deltage i de resterende prøver i den pågældende  

 eksamenstermin, og at karaktererne i allerede aflagte prøver i  

 eksamensterminen bortfalder.
Eksaminanden henvises til at genindstille sig  

 til prøverne efter de almindelige regler herom (bekendtgørelsen, § 20).  

 Rektor kan dog bestemme, at den studerende tidligst kan genindstille sig  

 efter et år.
 Stk. 2.  Rektors afgørelse kan indbringes for  

 direktoratet, jf. bekendtgørelse, § 71.
 § 22.  Såfremt en studerende ønsker at klage over  

 forhold i forbindelse med en eksamens afvikling, rettes klagen til rektor,  

 der træffer afgørelse i sagen efter at have hørt censor og eksaminator.
 Stk. 2.  Fristen for klager er 4 uger fra  

 eksamensterminens afslutning.
 Stk. 3.  Rektors afgørelse kan indbringes for  

 direktoratet, jf. bekendtgørelsens § 71. Rektor medsender i så fald  

 udtalelser fra censor og eksaminator.
 § 23.  Cirkulæret har virkning fra eksamensterminen  

 januar 1990.
 Stk. 2.  Cirkulære af 3. december 1979 om afholdelse af  

 lærereksamen ophæves.
 Undervisnings- og Forskningsministeriet, Direktoratet for de Videregående  

 Uddannelser, den 28. september 1989.
 P.m.v.
 e.b.
