Mineralolieafgift   uddybningsfartøjer  

 mv.   godtgørelse Der har overfor styrelsen været rejst  

 spørgsmål om den afgifts- og godtgørelsesmæssige  

 stilling for motorbrændstof, der anvendes af specielle fartøjer  

 mv., der foretager uddybning af sejlrender, havneindløb mv., herunder  

 sejlads i relation til sådanne arbejder.
På den baggrund har  

 styrelsen fundet anledning til at udsende en meddelelse om styrelsens  

 opfattelse af dette.
 Lovgrundlag mv.
 Mineralolieafgiftslovens § 9, stk. 1, nr. 3, har  

 følgende ordlyd:
 "Der sker afgiftsfritagelse,  når en oplagshaver  

 leverer varer til brug om bord på skibe i udenrigsfart og  

 fiskerfartøjer på 5 BRT og derover, dog bortset fra  

 lystfartøjer".
 Mineralolieafgiftslovens § 9, stk. 4, nr. 1, har  

 følgende ordlyd:
 "Afgiften godtgøres af varer, der anvendes til  

 jernbane- og færgedrift og til erhvervsmæssig sejlads med andre  

 fartøjer end de i stk. 1, nr. 3 nævnte bortset fra  

 lystfartøjer".
Med de nævnte bestemmelser i mineralolieafgiftsloven  

 skete en implementering af artikel 8, litra 1c, i Rådets Direktiv 92/81  

 af 19. oktober 1992 om harmonisering af punktafgiftsstrukturen for  

 mineralolier, ifølge hvilken det enkelte medlemsland skal yde  

 afgiftsfritagelse for mineralolie, der leveres til anvendelse som  

 motorbrændstof med henblik på sejlads i EF-farvande (herunder  

 fiskeri), medmindre der er tale om lystsejlads.
Endvidere blev direktivets  

 artikel 8, litra 2b, implementeret, hvorefter det enkelte medlemsland kan yde  

 hel eller delvis afgiftsfrihed for mineralolie, der anvendes i forbindelse  

 med sejlads ad indre vandveje, bortset fra lystsejlads.
 Det bemærkes, at der ikke skete en implementering af  

 direktivets artikel 8, litra 2g, som giver mulighed for medlemslandene at yde  

 afgiftsfrihed for mineralolie i forbindelse med opmudring af vandveje og  

 havne.
 Lovbemærkningerne til de nævnte 2 bestemmelser  

 i mineralolieafgiftslovens § 9 (L 27 fremsat i Folketinget den 8. oktober  

 1992), lyder således:
 "Det er i den forbindelse præciseret, at  

 afgiftsfritagelsen  for skibe som hovedregel vedrører sejlads, og at  

 der derfor kan ske beskatning af aktiviteter om bord, der fx konkurrerer med  

 lignende aktiviteter på land, som ikke er fritaget for afgift".
Forhold i relation til Folketingets behandling af L 27 Skatteministeren har i brev af 3. december 1992 (bilag 16)  

 sendt et svar til Folketingets Skatteudvalg vedrørende sejlads med  

 ral- og sandsugere, der anvendes ved råstofindvinding til havs af bl.a.  

 kvalitetsmaterialer, der konkurrerer med produkter fra landbaserede  

 grusgrave, der indvindes på land.
Svaret tog bl.a. udgangspunkt i, at  

 de pågældende fartøjer foretager ral- og sandsugningen som  

 slæbesugning, dvs. under sejlads, og at indvindingen af grus og ral  

 blev flyttet gradvis længere væk fra kystområderne, dvs. at  

 der alt i alt var tale om et overvejende forbrug af olie til sejlads.  

 Konklusionen i svaret lyder således: "På baggrund af  

 ovenstående vil det ud fra en samlet vurdering næppe være  

 hensigtsmæssigt at søge gennemført en særlig  

 beskatning af indvindinger til søs for at udligne en forholdsvis  

 mindre forskel i konkurrencevilkårene, der i forvejen varierer  

 betydeligt.
Der er hermed navnlig lagt vægt på, at ral- og  

 sandsugning fremover må forventes pålagt yderligere  

 omkostninger".
Afgørelse på området Styrelsen har tidligere truffet afgørelse i en  

 konkret sag vedrørende et sandsugerfartøj, der bevægede  

 sig ved et wirespil.
Den altovervejende del af brændstofforbruget om  

 bord blev brugt i forbindelse med sandsugningen.
Styrelsen traf  

 afgørelse om, at der kun var fradrag for afgift af brændstoffet,  

 der anvendes ved sejlads/manøvreringen af fartøjet - men ikke  

 for sandsugningen.
Generel praksis for forbrug af olie i skibe Praksis for forbrug af olie i skibe i øvrigt er, at  

 der almindeligvis er fuld afgiftsfrihed for brændstof, der anvendes om  

 bord i skibe, dvs. både for brændstof, der anvendes ved sejlads  

 og brændstof, der anvendes i forbindelse med sideaktiviteter om bord  

 på skibet, i hvert fald  når forbruget knytter sig direkte til  

 skibets egentlige funktion og anvendelse som skib.
Dvs., at der i disse  

 tilfælde gøres en "slipstrømsbetragtning" gældende  

 for forbruget af olie til sideaktiviteter.
Styrelsens opfattelse Indledningsvis må det fastslås, at der skal  

 være tale om skibe/fartøjer for at være omfattet af  

 nævnte bestemmelser i mineralolieafgiftslovens § 9.
 Dette indebærer bl.a., at arbejdsredskaber, der  

 fungerer uafhængigt af skibets/fartøjets øvrige  

 funktioner, fx en gravemaskine, der er placeret på dækket af et  

 uddybningsfartøj, ikke er omfattet af reglerne i § 9 - men af reglerne  

 for motorbrændstof i mineralolieafgiftslovens § 11, stk. 2, 2. punktum,  

 der ikke giver adgang til afgiftsgodtgørelse.
Det er styrelsens opfattelse, at for fartøjer, der  

 er specielt indrettet til uddybningsopgaver, fx uddybning af sejlrender,  

 havne og havneindløb, er selve uddybningsaktiviteten en så  

 væsentlig funktion, at der ikke er grundlag for at karakterisere denne  

 som en sideaktivitet.
Det forhold, at visse uddybningsfartøjer er  

 indrettet med et lastrum, så fartøjet selv kan transportere  

 bundmateriale, der er suget/gravet op, ændrer ikke på dette  

 forhold.
 Dette indebærer, at der ikke kan opnås  

 afgiftsfrihed i medfør af mineralolieafgiftslovens § 9 for forbrug af  

 olie i forbindelse med sådanne uddybningsaktiviteter.
Der vil dog altid kunne opnås afgiftsfrihed for  

 olie, der anvendes i forbindelse med sejlads med sådanne  

 fartøjer.
Det gælder både sejlads til arbejdsstedet,  

 sejlads under arbejdet og sejlads fra arbejdsstedet.
 Med hensyn til et evt. forbrug af olie ved losning af  

 bundmaterialer, der er suget/gravet op, er det styrelsens opfattelse, at  

 dette forbrug knytter sig så tæt til uddybningsaktiviteten, at  

 aktiviteten ikke er omfattet af mineralolieafgiftslovens § 9. Opfattelsen  

 skal endvidere ses i lyset af, at direktivets artikel 8, litra 2g, ikke er  

 implementeret i mineralolieafgiftsloven.
