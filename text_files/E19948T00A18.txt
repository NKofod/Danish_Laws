A.18 Forarbejdning under toldkontrol A.18.1 Bevilling til forarbejdning under toldkontrol A.18.2 Toldskyld for indførselsvarerne A.18.3 Toldpræference A.18.4 Forenklet bevillingsudstedelse, forenklet  

 procedure A.18.5 Afslutning af proceduren A.18.6 Udveksling af oplysninger Formål Forarbejdning under toldkontrol giver mulighed for at lade ikke-EF-varer  

 underkaste behandlinger på EF's toldområde, uden at de forud er fortoldet og  

 overgået til fri omsætning.
 Når varerne efter behandlingen overgår til fri omsætning, pålægges de den  

 told og moms, der gælder for disse forarbejdningsprodukter.
 De specifikke handelspolitiske foranstaltninger, der måtte gælde for de  

 uforarbejdede varer, anvendes ikke, hvis disse foranstaltninger ikke gælder  

 for forarbejdningsprodukterne.
 Baggrunden for denne fritagelsesordning er, at bestemmelserne om den  

 fælles toldtarif og landbrugsafgifter i nogle tilfælde pålægger varer  

 økonomisk urimelige høje afgifter, der ikke svarer til varernes beskaffenhed  

 på indførselstidspunktet.
 Det klassiske eksempel herpå er indførsel af varer til skrot.
 Formålet med ordningen er at trække aktiviteter til EF uden at  

 tilsidesætte den beskyttelse af EF-producenterne, som den fælles toldtarif  

 yder.
 Ordningen gælder kun for de varer, der er anført i kolonne I på listen i  

 bilag 87 i gennemførelsesbestemmelserne, og som skal underkastes den  

 forarbejdning, der er anført i samme listes kolonne II.
Det legale grundlag Reglerne om forarbejdning under toldkontrol findes i toldkodeksens artikel  

 84-90, 130-136 og gennemførelsesbestemmelsernes artikel 496-502 og 650-669.
A.18.1 Bevilling til forarbejdning under toldkontrol TK art. 132 Der kan meddeles bevilling til den person, der udfører forarbejdningen,  

 eller som lader den udføre.
Betingelser TK art. 133 En bevilling kan kun meddeles:
1. til personer, der er etableret i EF, 2. hvis det er muligt at identificere indførselsvarerne i  

 forarbejdningsprodukterne, 3. hvis forarbejdningsvarerne ikke med økonomisk fordel kan føres tilbage  

 til den beskaffenhed, de havde, da de blev anbragt under ordningen.
 Ved økonomisk fordel forstås, at en erhvervsvirksomhed kan foretage  

 processen uden at lide et tab:
4. hvis anvendelse af ordningen ikke kan medføre fordrejning af  

 virkningerne af reglerne om oprindelse og af de kvantitative restriktioner  

 for indførte varer, 5. hvis ordningen kan bidrage til oprettelse eller opretholdelse af  

 forarbejdningsvirksomheder i EF uden at berøre væsentlige interesser hos  

 EF-producenterne.
A.18.2 Toldskyld for indførselsvarerne TK art. 135 Såfremt der opstår toldskyld for varerne før de har opnået den behandling,  

 som omhandlet i bevillingen, fastsættes denne toldskyld på grundlag af de  

 beskatningselementer, der gjaldt for indførselsvarerne på det tidspunkt, de  

 anbragtes under ordningen.
A.18.3 Toldpræference TK art. 136 I visse tilfælde kan fortoldningen af forarbejdningsvarerne ske efter en  

 lavere sats med henvisning til, at der for indførselsvarerne kunne indrømmes  

 præferencetoldbehandling.
A.18.4 Forenklet bevillingsudstedelse, forenklet procedure GB art. 656-659 Der er mulighed for at anvende ordningerne om forenklet  

 bevillingsudstedelse og forenklede procedure i forbindelse med forarbejdning  

 under toldkontrol.
A.18.5 Afslutning af proceduren GB art. 664 og 665 Afslutningsopgørelse Bevillingshaver skal senest 30 dage efter afslutningsfristens udløb  

 forelægge told- og skatteregionen en afslutningsopgørelse.
GB art. 666 Toldværdi Når forarbejdningsprodukterne overgår til fri omsætning, kan toldværdien  

 vælges fastsat efter forskellige principper.
GB art. 667 Handelspolitiske foranstaltninger I visse tilfælde kan de handelspolitiske foranstaltninger såsom  

 fremlæggelse af eventuel importlicens, indførselscertifikat,  

 indførselsbevilling eller oprindelsescertifikat finde anvendelse på de  

 forarbejdningsprodukter, der overgår til fri omsætning.
A.18.6 Udveksling af oplysninger For at sikre at der ikke udstedes bevillinger i strid med  

 EF-producenternes interesser skal der hver måned sendes meddelelse til  

 Kommissionen om de bevillinger, der er udstedt i medlemsstaterne.
