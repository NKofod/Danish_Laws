 Landsskatteretskendelse vedr. ægteskab indgået efter  

 påbegyndelse af afsoning af fængselsstraf. Ægteskabeligt samliv.
 Klagen vedrører spørgsmålet, om klageren  

 og hendes ægtefælle i indkomstårene 2000 og 2001, hvor ægtefællen afsonede en  

 fængselsstraf, var at anse som samlevende i skattemæssig forstand, jf.  

 kildeskattelovens § 4, stk. 1 og 2. Ægteskabet er indgået efter, at  

 ægtefællens  

 afsoning er begyndt.
Landsskatterettens afgørelse Den påklagede afgørelse ændres, idet  

 Landsskatteretten finder, at klageren og ægtefællen i 2000 og 2001 kunne  

 anses  

 som samlevende ægtefæller, jf. kildeskattelovens § 4.
Sagens oplysninger Klagerens repræsentant har over for  

 Landsskatteretten oplyst følgende vedrørende de faktiske forhold:
 Klagerens forhold til B, som hun blev  

 gift med i 1999, blev indledt i august 1998. Klageren boede på daværende  

 tidspunkt  

 i X sammen med sin datter.
B flyttede den 1. januar 1999 ind hos  

 klageren og datteren.
Han blev imidlertid ikke tilmeldt folkeregistret på  

 denne  

 adresse, men på en anden adresse i X, der dog reelt var fremlejet til én af  

 hans kammerater.
B blev anholdt i februar 1999, på et  

 tidspunkt hvor han og klageren havde planer om at indgå ægteskab.
Planerne om  

 ægteskab blev imidlertid udskudt,  

 da B i  

 de efterfølgende 4 måneder var varetægtsfængslet i isolation.
Klageren kontaktede på baggrund af  

 fængslingen kommunen for at få oplyst, om der var grundlag for at ændre  

 Bs  

 folkeregisteradresse, således at denne blev ændret til hendes adresse.  

 Kommunen  

 oplyste i første omgang, at de registreringsmæssige forhold var uden nogen  

 praktisk betydning.
Kommunen blev imidlertid den 8. marts 1999 ringet op af  

 politiet, der oplyste, at B aldrig har boet på den opgivne adresse, hvortil  

 der  

 blev ydet boligsikring, idet han rettelig havde boet hos klageren.
Kommunen  

 stoppede som følge heraf Bs boligstøtte med tilbagevirkende kraft fra  

 ansøgningstidspunktet,  

 og krævede ved afgørelse af 1. april 1999 tilbagebetaling af den samlede  

 ydede  

 boligstøtte for perioden fra den 1. januar 1999 til den 31. marts 1999.
 Isolationsfængslingen af B blev ophævet  

 primo juni 1999, men B blev i juni 1999 idømt en fængselsstraf på 4 år.
 Klageren og B blev viet den 29. juni  

 1999.
 Klageren kontaktede efter vielsen igen  

 kommunen med henblik på ændring af ægtefællens adresse, men kommunen svarede  

 igen, at det var uden betydning, at ægtefællen ikke havde  

 folkeregisteradresse  

 på hendes adresse.
 Ægtefællen havde under sin afsoning af  

 fængselsstraffen udgang hver tredje weekend med henblik på at besøge  

 familien.  

 Dette blev senere ændret til hver anden weekend.
Ægtefællen blev pr. 1. september 1999  

 tilmeldt folkeregistret på klagerens adresse.
Familien modtog herefter  

 adskillige repressalier og var udsat for hærværk.
Klageren og hendes datter  

 måtte som følge heraf forlade det fælles hjem, og de flyttede den 21.  

 december  

 1999 ind på et krisecenter.
Klageren og ægtefællen besluttede på  

 grund af omstændighederne at flytte fra X.
De blev i den forbindelse skrevet  

 på  

 venteliste i en boligforening, hvortil ægtefællen havde et boligbrev.  

 Klageren  

 fik i den forbindelse adressebeskyttelse.
Det Sociale Nævn i statsamtet hjemviste  

 ved brev af 22. december 1999 sagen vedrørende ægtefællens boligstøtte til  

 fornyet behandling i kommunen.
Hjemvisningen var begrundet i, at ægtefællen  

 ikke inden kommunens brev af 1. april 1999 var blevet orienteret om  

 henvendelsen  

 fra politiet og i, at han således ikke havde haft mulighed for at udtale sig  

 desangående.
 Familieterapeut C har i brev af 26.  

 september 2000 til socialrådgiver D i statsfængslet, udtalt følgende i  

 anledning af en anmodning fra ægtefællen om 14 dages orlov:
 B har en lille datter på 4 år.
 Jeg kender familien gennem knap 3 år og  

 i den tid har datteren oplevet mange ting som normalt ikke er oplevet af et  

 barn i den alder:
 Hun har været adskilt fra sin mor i en  

 længere periode, da hendes mor først var isolationsfængslet og dernæst  

 varetægtsfængslet.  

 Hun boede da i en plejefamilie.
 Far er i fængsel og har p.t. udgang hver  

 3. weekend, ellers er hendes kontakt til hendes far henvist til fængslet.
 Indtil for få måneder siden boede jun  

 med sin mor på et krisecenter, hvilket var en belastende tid for familien.
 Jeg oplever hende som en meget kvik  

 pige, der er ualmindelig selvhjulpen, en udvikling som har været nødvendig  

 for  

 hende, for at klare det pres og den uforudsigelige hverdag hun har haft.
Jeg ser hendes selvstændighed og krav om  

 selvstændighed på nogen punkter være udviklet som en 6 årig.
Det er meget  

 usundt.
Hun har behov for at være i nogle  

 forudsigelige og trygge rammer, så hun kan tage det med ro og ikke være nødt  

 til at klare så meget selv.
Hun har brug for en far der har mulighed for at  

 stille op, så hun kan få lov til at være lille.
 Hun er meget knyttet til far og jeg er  

 helt overbevist om, at det er vigtigt for hendes videre udvikling og trivsel,  

 at hun får en fornemmelse af, at hun er i en familie, hvor de voksne  

 kontinuerligt  

 er tilstede.
 Hun skal være storesøster om 3 måneder,  

 hvilket må tale for at hun får endnu mere behov for at far er hjemme så meget  

 som muligt.
 Klageren fødte den 8. januar 2001  

 ægteparrets søn, og parret fik den 15. juni 2001 tildelt en lejlighed på i Y.
Klageren blev syg den 3. maj 2001, og  

 ægtefællen søgte som følge heraf om afbrydelse af strafafsoningen.
Denne  

 afbrydelse  

 blev tildelt med virkning fra den 9. maj 2001 og indtil den 9. juni 2001.  

 Afbrydelsen skyldtes, at ægtefællen måtte tage ophold i familiens hjem for at  

 varetage arbejdet i hjemmet og tage sig af familiens to børn.
I efteråret 2001 søgte ægtefællen om lov  

 til at afsone sin reststraf i halvåbent fængsel med henblik på at bibeholde  

 kontakten  

 til familien.
Socialrådgiver i Y kommune, udarbejdede i den forbindelse  

 sålydende udtalelse:
 Jeg som er familiens socialrådgiver, kan  

 kun støtte Bs ansøgning om, at han får lov til at afsone sin rest straf  

 i ½  

 åben fængsel, eller i Z arrest, hvor kontakten til familien kan bibeholdes.
 Det kan oplyses, at den periode, hvor B  

 havde strafafbrydelse på grund af at hustruen var blevet smittet med  

 leverbetændelse, klarede B hjemmet og arbejdet med begge børn til  

 forvaltningens tilfredsstillelse, hans nær kontakt til børnene gav især  

 datteren et løft.
Begge børn har stort behov for, at den  

 gode kontakt bibeholdes.
Moderen lider af rengørings mani, som nemt kan tage  

 overhånd, men som B. er god til at støtte op om, så hun kan holde det på et  

 normalt  

 plan, men det kræver den nærkontakt, som er i ½ åbent fængsel.
. I foråret blev det på grund af familiens  

 frygt for genoptagelse af repressalier m.v. i samarbejde med politiet og  

 Direktoratet  

 for Kriminalforsorgen besluttet, at ægtefællens adresse midlertidigt skulle  

 registreres i X. Ægtefællen blev således pr. 15. marts 2001 registreret med  

 folkeregisteradresse i X.
Adressen blev imidlertid den 1. december 2001 igen  

 ændret til Y, hvor klageren og børnene uændret havde været tilmeldt.
I vinteren / foråret 2002 påbegyndtes en  

 udstationering af ægtefællen med henblik på hans løsladelse.
Socialrådgiver  

 har  

 i den forbindelse skrevet således til Arresthuset:
 Under henvisning til, at der er 2 små  

 børn i hjemmet, der skal køres ind i et normalt familiemønster, dels skal B  

 og  

 hustruen have fundet en hverdag igen, helst inden B starter på job.
Hvorfor udstationeringen støttes. Ægtefællen blev løsladt i april 2002.
Der er til brug for Landsskatterettens  

 behandling af sagen fremlagt kopi af afgørelse af 22. december 1999, truffet  

 af  

 Det Sociale Nævn statsamtet.
Afgørelsen, der er adresseret til klagerens  

 ægtefælle,  

 er begrundet således:
 Det Sociale Nævn hjemviser sagen til  

 fornyet vurdering i X Kommune, idet Det Sociale Nævn ikke har modtaget nogen  

 oplysninger om, på hvilket grundlag politiet har kunnet fastslå, at De ikke  

 har  

 boet på adressen i X i perioden 01.01.99  31.03.99.
Som sagen foreligger oplyst, har  

 kommunen uden videre lagt til grund, at De aldrig har boet i ovennævnte  

 lejlighed.
Der er ikke på nogen måde anført på hvilket grundlag, man er nået  

 til dette resultat. Af afgørelsen fremgår endvidere:
 Oplysninger og retsgrundlag, der har  

 ligget til grund for nævnets afgørelse:
 Sagsfremstilling:
Den 01.01.99 blev De tilmeldt  

 folkeregistret på adressen i X.
De blev bevilget boligstøtte til denne  

 lejlighed.
 Den 08.03.99 får Boligstøttekontoret en  

 opringning fra politiet, ved rn kriminalassistent, som oplyser, at De ikke  

 bor  

 og aldrig har boet på adressen, hvortil der blev ydet boligsikring.
Det oplyses fra politiet, at De bor på  

 en anden adressei X.
Det er en anden person, der bor i lejligheden med  

 boligstøtte.
Denne anden person har lovet politiet at få  

 meldt flytning på folkeregistret snarest.
Dette er dog ikke sket den 12.05.99  

 ifølge brev fra kommunen.
Som følge af ovennævnte oplysninger fra  

 politiet stopper kommunen Deres boligstøtte med tilbagevirkende kraft fra  

 ansøgningstidspunktet.
Ved brev af 01.04.99 kræver boligstøttekontoret  

 tilbagebetaling  

 af 4.973 kr., hvilket er den samlede ydede boligstøtte for perioden 01.01.99  

   

 31.03.99.
Ifølge sagens akter er De ikke inden  

 dette brev orienteret om henvendelsen fra politiet og har ikke haft mulighed  

 for at udtale Dem. Skatteankenævnets afgørelse Skatteankenævnet har ved den påklagede  

 afgørelse nægtet at anse klageren og ægtefællen som samlevende i relation til  

 kildeskattelovens § 4, stk. 1 og 2. Nævnet har derfor beskattet ægtefællerne  

 af  

 hver deres indkomst for indkomstårene 2000 og 2001.
 Nævnet har som begrundelse for  

 afgørelsen anført:
 Skatteankenævnet finder ikke, at De og  

 B har været samlevende, idet der ikke hverken i 1999, eller i de  

 efterfølgende  

 år, 2000 eller i 2001 inden for hvert af indkomstårene, herunder inden  

 udgangen  

 af disse, rent faktisk har været etableret en fælles husførelse.
 Ægtefællerne beskattes herefter hver af  

 deres indkomst for 2000 og 2001.
 Lovhenvisning: personskattelovens § 4,  

 stk. 1.
 Ved afgørelsen er henset til anvisningerne i  

 Ligningsvejledningen afsnit A.A.4.2 om den ægteskabelige samlivsstatus  

 Cirkulære nr. 135 af 4. november 1988 pkt. 18 og 19 om ægtefællers  

 indkomstopgørelse  

 samt til Landsskatterettens kendelse af 23. september 1996 om etablering af  

 samliv i skattemæssig henseende ved etablering af fælles husførelse.
 Skatteankenævnet finder, at sagen skal  

 afgøres ud fra en fortolkning af kildeskattelovens § 4 stk. 1 og 2, herunder  

 Personskattelovens § 10, stk. 3, om personfradrag.
Det afgørende er om klager har været  

 samlevende ægtefæller i indkomstårene.
I den forbindelse lægger  

 Skatteankenævnet vægt på, at der skal have været etableret et samliv i  

 skattemæssig  

 henseende ved etablering af fælles husførelse mellem parterne og at sagen  

 ikke  

 i sig selv kan afgøres ud fra de registrerede folkeregisteradresser, men skal  

 afgøres ud fra de faktiske forhold.
 Skatteankenævnet har bemærket, at  

 ægteskabet først indgås den 29. juni 1999 eller efter at strafafsoningen er  

 påbegyndt, samt at afsoningen er påbegyndt i februar 1999 og har vedvaret  

 indtil løsladelse i april 2002. Parterne har således som ægtefæller ikke  

 været  

 samlevende i 1999.
 Om der har været etableret en fælles  

 husførelse i tiden før ægteskabets indgåelse er i denne forstand uden  

 betydning  

 for sagen, da en sambeskatning alene er gældende for samlevende ægtefæller.  

 Samlevende  

 par uden for ægteskab er ikke omfattet af Kildeskattelovens § 4.
 Efter ægteskabets indgåelse bliver  

 parterne omfattet af Kildeskattelovens § 4 for 1999, men sambeskatning kan  

 kun  

 finde sted, såfremt ægtefællerne er samlevende jævnfør Kildeskatteloven § 4  

 stk. 2. I modsat fald beskattes hver af ægtefællerne af hver deres indkomst  

 jævnfør  

 Kildeskatteloven § 4 stk. 1.
 Om den adskillelse ægtefællerne har haft  

 er varig eller midlertidig finder Skatteankenævnet alene er af betydning,  

 såfremt ægtefællerne på et eller andet tidspunkt, har haft etableret en  

 fælles  

 husførelse.
Det forhold, at strafafsoningen har  

 været afbrudt i en periode i 2001 som følge af ægtefællens sygdom, anser  

 Skatteankenævnet ikke for at være af betydning i relation til hvorvidt  

 ægtefællerne er samlevende, da orlov i ægtefællens sygeperiode ikke  

 skattemæssigt kan sidestilles med en etablering af en fælles husførelse.
En  

 fælles husførelse kan først anses for etableret efter en løsladelse /  

 eventuelt  

 efter en udstationering, som ifølge det oplyste først sker i 2002.
Ud fra de foreliggende bilag som lægges  

 til grund som de faktiske forhold finder Skatteankenævnet ikke, at  

 ægtefællerne  

 på noget tidspunkt, hverken i 1999 som ægtefæller, eller i de efterfølgende  

 år  

 2000 og 2001 har været samlevende, idet der ikke inden for hvert af  

 indkomstårene, herunder inden udgangen af disse, rent faktisk har været  

 etableret en fælles husførelse mellem ægtefællerne. Klagerens påstand og argumenter Klagerens repræsentant har principalt  

 nedlagt påstand om, at klageren og hendes ægtefælle i indkomstårene 2000 og  

 2001 har været at anse som samlevende i skattemæssig henseende, jf.  

 kildeskattelovens  

 § 4.
Det er til støtte for den principale  

 påstand i første række gjort gældende, at klageren og hendes ægtefælle ved  

 udgangen af 2000 og 2001 var samlevende i skattemæssig henseende, jf.  

 kildeskattelovens  

 § 4, og at en midlertidig adskillelse af ægtefællerne i faktisk henseende på  

 tidspunktet for indgåelse af ægteskab er uden betydning for, at der mellem  

 parterne  

 ved ægteskabets indgåelse var etableret samliv i skattemæssig henseende.
Hun  

 har i den forbindelse anført, at selve indgåelsen af ægteskab skaber en  

 formodning for, at der er opstået et økonomisk og skattemæssigt fællesskab  

 mellem parterne.
Repræsentanten har til støtte for det  

 anførte bl.a. bemærket, at der ikke i kildeskattelovens § 4 eller i  

 forarbejderne til denne er indeholdt en nærmere definition af begrebet  

 samlevende i skattemæssig henseende.
Der er i bestemmelsen og i  

 forarbejderne  

 alene indeholdt negative afgrænsninger, der giver retningslinier for, hvornår  

 ægteskabeligt samliv i skattemæssig henseende må anses for ophævet.  

 Samlivsophævelse uden separation eller skilsmisse udgør i henhold hertil ikke  

 en samlivsophævelse i skattemæssig henseende før udgangen af det indkomstår,  

 i  

 hvilket ophævelsen af samlivet har fundet sted.
Ophævelse af samliv i faktisk  

 henseende udgør således ikke automatisk en ophævelse af samlivet i  

 skattemæssig  

 henseende.
Det er således understreget i forarbejderne, at der består en  

 forskel  

 mellem samliv i faktisk henseende og i skattemæssig henseende.
Det fremgår af cirkulære nr. 135 af 4.  

 november 1988 tilsvarende, at alene en varig adskillelse mellem ægtefæller  

 vil  

 medføre en ophævelse af samlivet i skattemæssig forstand.
En midlertidig  

 adskillelse  

 i faktisk henseende vil derimod ikke medføre samlivsophævelse i skattemæssig  

 forstand.
Denne fortolkning understøttes videre af, at det i  

 Ligningsvejledningen for 1999, afsnit A.4.2.3, er anført, at en faktisk  

 adskillelse mellem ægtefællerne alene medfører en ophævelse af samlivet i  

 skattemæssig  

 henseende,  

 i det omfang ophævelsen  

 skyldes en uoverensstemmelse mellem ægtefællerne.
Dvs. hvis der er tale om en  

 varig adskillelse.
Det fremgår direkte af Ligningsvejledningen, at Samlivet anses derfor som udgangspunkt  

 ikke for ophævet, hvis ægtefællerne lever faktisk adskilt som følge af deres  

 erhverv, fordi adskillelsen ofte vil være af midlertidig karakter.
Det samme  

 gør sig gældende, hvis den ene ægtefælle afsoner en længerevarende  

 fængselsstraf. Det i Ligningsvejledningen anførte er  

 funderet i en praksisændring, som blev gennemført i 1985 efter en henvendelse  

 fra en arbejdsgruppe under KRIM, vedrørende ægtefællers mulighed for at  

 overføre uudnyttede personfradrag, i det omfang den ene ægtefælle afsoner en  

 længerevarende fængselsstraf.
Henvendelsen og skattedirektoratets besvarelse,  

 der førte til, at samliv ikke længere anses som ophævet under fængselsophold,  

 er refereret i TfS 1985, nr. 604. Skattedirektoratets besvarelse understreger  

 synspunktet, at ophævelse af samlivet i faktisk henseende ikke nødvendigvis  

 medfører en ophævelse af samlivsforholdet i skattemæssig henseende.  

 Synspunktet  

 understreges ligeledes af Vestre Landsrets dom af 17. maj 1991, refereret i  

 TfS  

 1991, nr. 248 - af hvilken det fremgår, at alene en samlivsophævelse, der er  

 grundet i uoverensstemmelser, kan medføre ophævelse af samlivet i  

 skattemæssig  

 henseende  og af kendelse fra Landsskatteretten, refereret i LSRM 1966,  

 nr.  

 64.
Det må heraf modsætningsvis følge, at en  

 midlertidig, fysisk og ufrivillig adskillelse af parterne er uden betydning  

 for  

 vurderingen af, om der er indtrådt et skattemæssigt samliv mellem ægtefæller.  

 En midlertidig, fysisk og ufrivillig adskillelse på tidspunktet for  

 ægteskabets  

 indgåelse er således uden betydning for vurderingen af, hvorvidt der er  

 etableret et samliv i skattemæssig henseende mellem parterne.
Baggrunden  

 herfor  

 er, at indgåelsen af et ægteskab skaber en formodning for, at der er opstået  

 et  

 økonomisk og skattemæssigt interessefællesskab mellem ægtefællerne.
Selve  

 indgåelsen  

 af ægteskab medfører derfor, at der er etableret samliv i skattemæssig  

 henseende.
Af samme grund vil alene en samlivsophævelse i faktisk henseende  

 grundet uoverensstemmelser skabe en formodning for, at der ikke længere  

 består  

 et sådant økonomisk og skattemæssigt interessefællesskab mellem parterne,  

 hvorfor disse heller ikke længere vil være samlevende i skattemæssig  

 henseende.
 Repræsentanten har til støtte for den  

 principale påstand i anden række gjort gældende, at klageren og ægtefællen  

 allerede forud for fængslingen havde etableret samliv i faktisk henseende,  

 idet  

 ægtefællerne allerede forud for fængslingen havde etableret fælles husførelse  

 og fælles bopæl.
Hun har til støtte herfor anført, at det  

 var af personlige årsager, at klagerens nuværende ægtefælle ikke blev  

 tilmeldt  

 den fælles adresse, men valgte at lade sig registrere på en anden adressei X,  

 uanset at dette ikke var i overensstemmelse med de faktiske forhold.
Det er i  

 den forbindelse understreget, at de offentlige myndigheder  dels  

 politiet dels  

 Boligstøttekontoret  har truffet afgørelser, der støtter det forklarede  

 om, at  

 parret reelt forud for fængslingen var samlevende på klagerens adresse.
Der  

 er  

 herom henvist til afgørelsen vedrørende boligstøtte og til, at klagerens  

 tidligere samlever, nu ægtefælle, under sin strafafsoning havde udgang først  

 hver tredje, dernæst hver anden weekend med henblik på at besøge familien.  

 Der  

 er yderligere henvist til det fremlagte materiale fra familieterapeut og  

 socialrådgiver, der efter repræsentantens opfattelse dokumenterer, at der  

 bestod et tæt familiemæssigt forhold.
Et familieforhold, som  

 socialmyndighederne stedse søgte at understøtte og bevare trods fængslingen  

 af  

 faderen.
 Repræsentanten har for det tilfælde, at  

 Landsskatteretten på trods af den foreliggende dokumentation nægter at  

 anerkende,  

 at klageren og ægtefællen allerede i 1999 og var at anse som samlevende  

 ægtefæller i skattemæssig henseende, subsidiært nedlagt påstand om, at  

 klageren  

 og ægtefællen i indkomståret 2001 var samlevende i skattemæssig henseende,  

 jf.  

 kildeskattelovens § 4.
 Hun har til støtte herfor anført, at  

 ægtefællerne senest den 9. maj 2001 etablerede samliv i faktisk såvel som i  

 skattemæssig henseende, idet klagerens ægtefælle pr. 9. maj 2001 tog ophold i  

 familiens hjem for at varetage arbejdet i hjemmet og for at tage sig af  

 familiens børn.
 Det er i relation hertil understreget,  

 at strafafbrydelse i praksis alene tildeles, i det omfang den indsatte har et  

 hjem at tage ophold i.
Told- og Skattestyrelsens indstilling Told- og Skattestyrelsen har indstillet  

 den påklagede afgørelse stadfæstet.
Landsskatterettens bemærkninger og  

 begrundelse Bestemmelsen i kildeskattelovens § 4 er  

 formuleret således:
 Stk. 1. Ægtefæller beskattes hver af  

 deres indkomst.
 Stk. 2. For samlevende ægtefæller, der  

 begge er skattepligtige her til landet efter § 1, foretages opgørelsen af  

 deres  

 skattepligtige indkomst og beregningen af deres indkomstskat efter reglerne i  

 denne lovs afsnit III og efter personskatteloven.
 Stk. 3. Ved separation eller skilsmisse  

 mellem samlevende ægtefæller anses samlivet i skattemæssig henseende for  

 ophævet på tidspunktet for separationen eller skilsmissen.
 Stk. 4. Ved samlivsophævelse uden  

 separation eller skilsmisse anses samlivet i skattemæssig henseende for  

 ophævet  

 med udgangen af det indkomstår, i hvilket ophævelsen af samlivet har fundet  

 sted.
 Stk. 5. Genoptager ægtefæller samlivet  

 efter separation eller samlivsophævelse, anses samlivet også i skattemæssig  

 henseende for genoptaget på dette tidspunkt.
Stk. 6. Bortfalder skattepligten efter §  

 1 for en af ægtefællerne eller for begge, anses samlivet i skattemæssig  

 henseende for ophævet på tidspunktet for skattepligtens bortfald. Bestemmelsen fortolkes efter praksis  

 således, at sambeskatning forudsætter, at der er etableret samliv efter  

 ægteskabets indgåelse.
Dette følger bl.a. af Landsskatterettens kendelse af  

 23.  

 september 1996, der offentliggjort i TfS 1996, nr. 819.
 Klageren og ægtefællen skal således i  

 indkomstårene 2000 og 2001 beskattes af hver deres indkomst, medmindre det  

 kan  

 anses for godtgjort, at ægtefællerne efter ægteskabets indgåelse den 29. juni  

 1999 og inden udgangen af 2000 henholdsvis 2001 har etableret samliv i  

 skattemæssig henseende.
Samliv i skattemæssig henseende  

 forudsætter i henhold til juridisk litteratur og praksis, at ægtefællerne  

 efter  

 ægteskabets indgåelse har etableret fælles husførelse, jf. bl.a. den ovenfor  

 nævnte kendelse fra Landsskatteretten.
Det følger imidlertid tillige af  

 praksis, at det ikke er enhver form for manglende samliv, der medfører, at et  

 allerede etableret samliv mellem ægtefæller anses for ophørt i relation til  

 kildeskattelovens § 4, stk. 4. Det ægteskabelige samliv anses således ikke  

 for  

 ophørt i skattemæssig henseende som følge af, at den ene ægtefælle afsoner en  

 langvarig fængselsstraf, jf. den af repræsentanten påberåbte praksisændring,  

 der er offentliggjort i TfS 1985, nr. 604.
 Da det forhold, at den ene ægtefælle  

 afsoner en langvarig fængselsstraf, ikke er til hinder for, at et allerede  

 etableret ægteskabeligt samliv kan anses som bestående, må retten nære  

 betænkelighed ved antage, at fængsling i sig selv er til hinder for, at  

 ægteskabeligt samliv mellem ægtefæller kan etableres under afsoningen.
Ægtefællerne har boet sammen, før manden  

 bliver indsat og ægteskabet indgås.
Efter ægteskabets indgåelse er han  

 fortsat  

 fængslet, men har  bortset fra en kortvarig periode  bopæl på  

 samme adresse  

 som hustruen.
Han opholder sig på den fælles bopæl, når han har udgang fra  

 fængslet, og han fungerer som ægtefælle og familiefar, når fængselsopholdet  

 ikke forhindrer dette.
På denne baggrund anses det for godtgjort, at klageren  

 og ægtefællen i 2000 og 2001 har været samlevende ægtefæller i relation til  

 reglerne i kildeskattelovens § 4.
 Den påklagede afgørelse ændres derfor i  

 overensstemmelse med den principale påstand.
