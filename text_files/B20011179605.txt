Teknisk forskrift om rederiers kontaktpersoner  

 for eftersøgnings- og redningsmyndigheder I medfør af § 3, § 17, stk. 5, og § 32, stk. 4, i lov om sikkerhed  

 til søs, jf. lovbekendtgørelse nr. 554 af 21. juni 2000, og i  

 medfør af § 2, stk. 5, § 6, § 11, stk. 2, og § 28 i lov nr. 98 af 12.  

 marts 1980 om skibes sikkerhed m.v., med senere ændringer, og efter  

 samråd med Færøernes Landsstyre og Grønlands  

 Hjemmestyre, samt efter bemyndigelse fra erhvervsministeren  

 fastsættes:
Anvendelsesområde § 1. Denne forskrift omfatter danske,  

 færøske og grønlandske lastskibe med en længde  

 på 15 meter og derover eller et dimensionstal (længde x bredde)  

 på 100 og derover (Meddelelser fra Søfartsstyrelsens B, kapitel  

 IV, 1. januar 2001), som har en satellit EPIRB om bord, der fungerer i  

 Cospas-Sarsat systemet (406 MHz) eller i Inmarsat systemet (1,6 GHz).
Definitioner § 2. I denne forskrift forstås ved 1)	"Rederi": Ejeren af skibet eller en hvilken som helst  

 anden organisation eller person, som f.eks. operatøren eller bare-boat  

 befragteren, som har overtaget ansvaret for driften af skibet fra ejeren.
 2)	"EPIRB": En nødradiopejlsender (Emergency Position  

 Indicating Radio Beacon).
 3)	"Cospas-Sarsat": Et system af polært omkredsende  

 samt geostationære satellitter for modtagning og videresendelse af  

 nødalarmer fra satellit EPIRB er på 406 MHz samt bestemmelse af  

 disses geografiske position.
 4)	"Inmarsat": Et system af geostationære satellitter  

 over Ækvator til bl.a. modtagelse og videresendelse af  

 nødalarmer fra skibe på 1,6 GHz.
 5)	"MMSI" (Maritime Mobile Service Identity): Et 9-cifret  

 nummer, der identificerer skibet i visse satellit EPIRBs.
Oplysning om kontaktpersoner § 3. Rederiet skal for hvert skib oplyse navn,  

 adresse og telefonnummer på en kontaktperson i land, som  

 redningsmyndigheden kan kontakte for indhentning af yderligere oplysninger,  

 hvis skibet kommer i en nødsituation, eller hvis skibets EPIRB af  

 anden årsag aktiveres.
 Stk. 2. Herudover skal rederiet oplyse et alternativt  

 24-timers nødtelefonnummer på en kontakt i land.
 Stk. 3. Samme person kan være  

 kontaktperson/alternativ kontakt for flere skibe.
 Stk. 4. Sammen med oplysningerne i stk. 1-3 skal rederiet  

 oplyse rederiets navn og adresse, telefonnummer, skibets navn, kaldesignal og  

 MMSI   nummer.
 Stk. 5. Rederier, som er godkendte i henhold til kapitel  

 IX i Meddelelser fra Søfartsstyrelsen B om sikker skibsdrift (ISM),  

 kan i stedet for oplysningerne om kontaktpersoner på rederiet i henhold  

 til stk. 1 og 2, indsende de tilsvarende vagtnumre på rederiet, som er  

 optaget i rederiets SMS manual.
 § 4. De i § 3 nævnte oplysninger skal  

 meddeles til Flyvertaktisk Kommando (RCC Karup)1),  

 Kølvrå, 7470 Karup, hvor oplysningerne indlægges i et  

 register.
 Stk. 2. Oplysningerne i registret må alene anvendes  

 til indhentelse af yderligere informationer om skibet i en  

 nødsituation, eller hvis skibets EPIRB af anden årsag  

 aktiveres.
 § 5. Oplysningerne i registret skal holdes  

 løbende ajour, og rederier skal indsende rettelser til RCC Karup, hver  

 gang der er ændringer.
 Straffebestemmelse og ikrafttræden m.v.
 § 6. Et rederi, der undlader at indsende de  

 krævede oplysninger i §§ 3 og 5 til RCC Karup, straffes med bøde  

 eller hæfte.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Forskriften træder i kraft den 1. marts  

 2001.
 Stk. 2. Oplysningerne til registret, jf. § 3, skal første  

 gang indsendes til RCC Karup senest den 1. april 2001.
