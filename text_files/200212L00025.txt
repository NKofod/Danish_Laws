Fremsat den 2. oktober 2002 af  

 undervisningsministeren (Ulla Tørnæs) Forslag til Lov om ændring af lov om statens  

 voksenuddannelsesstøtte (SVU) (Bortfald af SVU til fagspecifikke kurser) § 1 I lov nr. 490 af 31. maj 2000 om statens voksenuddannelsesstøtte  

 (SVU) foretages følgende ændring:
 1. § 8, stk. 1, nr. 2, ophæves.
 Nr. 3 bliver herefter nr. 2.
§ 2 Loven træder i kraft den 1. januar 2003 og har virkning for  

 ansøgninger om SVU for en uddannelsesperiode, der begynder den 1.  

 januar 2003 eller senere.
Bemærkninger til lovforslaget Almindelige bemærkninger Lov nr. 490 af 31. maj 2000 om statens  

 voksenuddannelsesstøtte (SVU) (Folketingstidende 1999-2000:  

 Folketingets Forhandlinger, spalte 6707, 8407, 8736, tillæg A, spalte  

 7193, tillæg B, spalte 1075, tillæg C, spalte 1064), der  

 trådte i kraft den 1. januar 2001, foreslås ændret,  

 så der ikke længere kan gives SVU til fagspecifikke kurser  

 på videregående niveau.
1. Lovforslagets baggrund og indhold Efter kapitel 3 i den gældende lov om statens  

 voksenuddannelsesstøtte (loven) gives der SVU til kortuddannede til  

 forberedende voksenundervisning, almen voksenuddannelse, gymnasial uddannelse  

 og anden uddannelse på tilsvarende niveau.
Der gives endvidere efter  

 kapitel 4 SVU til videregående uddannelse, der udbydes efter lov om  

 åben uddannelse og tilrettelagt på heltid, herunder til  

 videregående voksenuddannelse, diplom- og masteruddannelser, og til  

 fagspecifikke kurser, dvs. korterevarende efteruddannelsesforløb i  

 form af kurser og lignende af 1-4 ugers varighed.
Fagspecifikke kurser, der udbydes under lov om åben  

 uddannelse samt på Arkitektskolen i Århus, består af  

 delelementer fra videregående uddannelser, som kan fastsættes  

 efter behov af udbyderinstitutionen.
Formålet med kurserne er faglig  

 ajourføring for personer, der tidligere har taget en kort, mellemlang  

 eller lang videregående uddannelse.
Kurserne bygger på elementer  

 i eksisterende kompetencegivende videregående uddannelser, som den  

 pågældende institution er godkendt til at udbyde.
De afsluttes  

 ikke med eksamen og er derfor ikke formelt kompetencegivende.
I det omfang  

 kurserne udbydes på heltid af mindst en uges varighed, er der efter de  

 gældende regler mulighed for at få SVU, hvis de øvrige  

 støttebetingelser er opfyldt.
I 2001 blev der ydet ca. 25 mio. kr. i SVU til ca. 3.600  

 deltagere i fagspecifikke kurser.
Beløbsmæssigt udgjorde  

 støtten til de fagspecifikke kurser ca. 15 pct. af den samlede  

 støtte efter loven, dvs. støtte til almen uddannelse efter  

 kapitel 3 og støtte til videregående uddannelse efter kapitel  

 4.
Lovforslaget indebærer, at SVU til fagspecifikke  

 kurser bortfalder.
Regeringen ønsker med lovforslaget i højere  

 grad at målrette den offentlige finansiering af leveomkostningerne mod  

 formel kompetencegivende uddannelse.
Lovforslaget medfører ikke  

 ændringer for kortuddannedes mulighed for at få SVU efter kapitel  

 3.
2. Lovforslagets økonomiske og administrative konsekvenser for  

 stat, kommuner og amtskommuner De samlede mindre udgifter som følge af forslaget  

 er skønnet til ca. 100 mio. kr. i 2003 og ca. 120 mio. kr. i hvert af  

 de følgende år.
Skønnet over mindre udgifter tager udgangspunkt i  

 det faktiske forbrug i 2001 i forhold til det budgetterede på  

 finansloven til de fagspecifikke kurser.
I skønnet er endvidere  

 medregnet de hidtidige forudsætninger på FL 2001 om den  

 forventede stigningstakt på ordningen.
På denne måde tages  

 der højde for, at der ved ordningens start i 2001 forventedes en vis  

 indkøringsperiode, før støtteordningen havde nået  

 sit naturlige niveau.
Afskaffelsen af SVU til de fagspecifikke kurser betyder,  

 at stat, kommuner og amtskommuner ikke længere vil kunne få  

 lønrefusion i forbindelse med medarbejderes eventuelle deltagelse i de  

 pågældende kurser.
De offentlige arbejdsgivere vil derfor  

 få merudgifter, i det omfang de fortsat ønsker at anvende  

 fagspecifikke kurser.
Da der er tale om tilbud, som staten har stillet til  

 rådighed, og da der ikke ligger nogen forpligtelse for de offentlige  

 arbejdsgivere til at anvende de fagspecifikke kurser, vil der ikke ske  

 justeringer i bloktilskuddet i forhold til kommuner og amtskommuner.
 Som følge af forslaget kan der forventes en mindre  

 lettelse i forbindelse med administrationen af ordningen i SUstyrelsen,  

 arbejdsløshedskasser og centre for information om videregående  

 uddannelser (ivu*C).
3. Lovforslagets økonomiske og administrative konsekvenser for  

 erhvervslivet Lovforslaget skønnes ikke at have nogle  

 administrative konsekvenser for erhvervslivet.
Heller ikke private arbejdsgivere vil længere have  

 mulighed for at få lønrefusion ved medarbejderes deltagelse i de  

 fagspecifikke kurser.
De private arbejdsgivere vil kun have udgifter svarende  

 til den manglende lønrefusionsudbetaling, i det omfang de fortsat  

 efterspørger de pågældende kurser.
4. Lovforslagets miljømæssige konsekvenser Lovforslaget har ingen miljømæssige  

 konsekvenser.
5. Lovforslagets administrative konsekvenser for borgerne Lovforslaget har ikke administrative konsekvenser i  

 forhold til borgerne.
6. Lovforslagets forhold til EU-retten Lovforslaget indeholder ikke EU-retlige aspekter.
7. Høring Udkast til ændring af lov om statens  

 voksenuddannelsesstøtte blev ved brev af 4. september 2002 sendt til  

 høring hos følgende:
Rigsrevisionen, Voksenuddannelsesrådet,  

 Arbejdsløshedskassernes Samvirke, Arbejdsløshedskassen for  

 Selvstændige, Dansk Arbejdsgiverforening, Dansk Industri,  

 Landsorganisationen i Danmark, Akademikernes Centralorganisation,  

 Funktionærernes og Tjenestemændenes Fællesråd, De  

 Danske Landboforeninger, Dansk Familielandbrug, Sammenslutningen af  

 Landbrugets Arbejdsgiverforeninger, Ledernes Hovedorganisation,  

 Håndværksrådet, Det Centrale Handicapråd,  

 Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Lærerseminariernes  

 Rektorforsamling, Rektorkollegiet, CVU-Rektorkollegiet, Handelsskolernes  

 Forstander- og Inspektørforening, Rektorforsamlingen for Teknika,  

 Rektorforsamlingen for de Sociale Højskoler,  

 Pædagogseminariernes Rektorforsamling, Rektorforsamlingen for  

 Sygeplejerskeuddannelsen.
Lovforslaget har desuden været til offentlig  

 høring på Undervisningsministeriets hjemmeside.
Vurdering af lovforslagets konsekvenser Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Der forventes en besparelse på 100 mio. kr. i 2003 og  

 120 mio. kr. i de følgende år.
 Der vil blive tale om merudgifter, i det omfang de offentlige  

 arbejdsgivere fortsat efterspørger fagspecifikke kurser.
Administrative konsekvenser for stat, kommuner og  

 amtskommuner Der forventes en mindre lettelse i SUstyrelsen,  

 arbejdsløshedskasserne og ivu*C Ingen Økonomiske konsekvenser for erhvervslivet Ingen Der vil blive tale om merudgifter, i det omfang de private  

 arbejdsgivere fortsat efterspørger fagspecifikke kurser.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten og international ret i  

 øvrigt Ingen EU-retlige aspekter Bemærkninger til de enkelte  

 bestemmelser Til § 1 Lovforslaget indebærer, at SVU til fagspecifikke  

 kurser bortfalder.
Der henvises i øvrigt til lovforslagets almindelige  

 bemærkninger.
Til § 2 Loven foreslås sat i kraft den 1. januar 2003.  

 Ændringen kommer til at omfatte ansøgninger om SVU for en  

 uddannelsesperiode, der begynder den 1. januar 2003 eller senere.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 490 af 31. maj 2000 om statens voksenuddannelsesstøtte  

 (SVU) foretages følgende ændring:
 § 8. Undervisningsministeren fastsætter nærmere  

 regler om, hvilke uddannelser der på følgende områder kan  

 gives SVU til:
 1)	Videregående uddannelse, der udbydes som åben  

 uddannelse, og som er omfattet af en uddannelsesbekendtgørelse.
 2)	Fagspecifikke kurser på tilsvarende niveau, jf. nr. 1, der  

 udbydes som åben uddannelse.
 3)	Supplerende uddannelsesaktiviteter med henblik på at opfylde  

 adgangskrav på uddannelser, hvor der er fastsat adgangskrav, og som er  

 udbudt efter § 2, stk. 2, i lov om åben uddannelse  

 (erhvervsrettet voksenuddannelse) m.v.
 1. § 8, stk. 1, nr. 2, ophæves.
 Nr. 3 bliver herefter nr. 2.
