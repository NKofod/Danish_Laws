Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af selskabsskatteloven  

 (Implementering af ændring af moder-/datterselskabsdirektivet  

 ) (Lovforslag nr.
L 27).
Rådet har den 22. december 2003 vedtaget et direktiv om  

 ændring af moder-/datterselskabsdirektivet.
Medlemsstaterne skal sætte de  

 nødvendige love og administrative bestemmelser i kraft for at efterkomme  

 direktivet senest den 1. januar 2005.
 En stor del af ændringsdirektivets bestemmelser er i  

 overensstemmelse med allerede gældende dansk skattelovgivning.
 Lovforslaget går ud på at gennemføre de ændringer i dansk  

 skattelovgivning, der er nødvendige for at efterkomme direktivet.
 Det foreslås, at kravet til den minimumsejerandel, som et  

 selskab (moderselskabet) skal have i et andet selskab (datterselskabet), for  

 at  

 kunne modtage skattefrit udbytte fra datterselskabet, nedsættes trinvist fra  

 de  

 gældende 20 pct. til 15 pct. fra 1. januar 2007 og  

 til 10 pct. fra 1. januar 2009. Herudover  

 foreslås et antal mindre justeringer.
 Nedsættelsen af minimumsejerandelen har betydning for danske  

 moderselskaber med danske eller udenlandske datterselskaber med en ejerandel  

 mellem 10 pct. og 20 pct., samt for udenlandske moderselskaber med danske  

 datterselskaber med sådanne ejerandele, medmindre kravet til ejerandel i den  

 danske dobbeltbeskatningsoverenskomst med moderselskabets hjemland i forvejen  

 er under 20 pct.
Gennemførelsen af ændringsdirektivet indebærer en lempelse  

 af den kædebeskatning af udbytter, der kan opstå, når et selskab ejer aktier  

 i  

 andre selskaber.
Dette forbedrer mulighederne for danske selskaber for at  

 indgå  

 i samarbejder og strategiske alliancer med andre selskaber.
I disse tilfælde  

 udveksles ofte mindre aktieposter.
Med den forbedrede mulighed for at modtage  

 skattefri udbytter, vil skattereglerne i færre tilfælde virke som en hæmsko  

 for  

 indgåelsen af sådanne samarbejder Gennemførelsen af ændringsdirektivet indebærer en  

 formindskelse af erhvervslivets administrative byrder, idet udbyttegivende  

 selskaber  når den minimumsejerandel, der kvalificerer et selskab til  

 at være  

 moderselskab henholdsvis datterselskab, nedsættes  i videre omfang end  

 efter  

 de gældende regler vil kunne undlade at indeholde udbytteskat.  

 Lovforslaget  

 skønnes ikke i øvrigt at  

 have administrative konsekvenser for erhvervslivet.
 Idet jeg i øvrigt henviser til bemærkningerne til  

 lovforslaget, skal jeg  

 anbefale  

 forslaget til tingets velvillige behandling.
