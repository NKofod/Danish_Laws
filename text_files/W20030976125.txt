Kendelse fra Pressenævnet i sag nr. 2003-6-88 [En mand  K] har klaget til Pressenævnet over en artikel i  

 Børsen den 18. august 2003, idet han finder, at god presseskik er tilsidesat.
 I artiklen, der havde overskriften   

  

 Staten knockouter selskabstømmere  

  

 , hed det:
»Syv sejre og nul nederlag i de seneste fem måneder.
Der er ikke  

 længere meget at rafle om, når Skatteministeriet møder selskabstømmerne ved  

 landets domstole.
Det viser en ny liste fra Told & Skat.
Skatteministeriet har  

 i alt vundet 120 juridiske dyster med selskabstømmere, tabt 11 og fået fire  

 uafgjort, men de seneste fem måneder er det altså blevet til lutter sejre.
 Søren  

  Vilhelmsen, chefkonsulent i Told- og  

 Skattestyrelsen understreger overfor Børsen, at der ikke længere er  

 principiel  

 usikkerhed om noget som helst.
Staten har hentet over 2,1 mia. kroner inklusive renter tilbage,  

 efter at kassen var blevet lænset gennem lyssky selskabshandler i starten af  

 1990erne.
Her var selskabstømmere, sælgere, banker og rådgivere alle  

 med til  

  

 fiske  

  

 penge flere mia. kr. ud af statskassen.
Metoden var  

 den, at selskabstømmerne købte selskaber til klar overkurs for derefter at  

 tømme selskabet for midler uden at betale den skyldige skat.
 Der er højst et par hundrede millioner kroner ude at svømme  

 endnu, fastslår  

  Søren  

  Vilhelmsen.
 Både advokater, revisorer og myndigheder har tidligere peget på,  

 at bankerne har nølet i afviklingen af sagerne, men de seneste år har  

 bankerne  

 slået hul på sparegrisen og betaler penge tilbage til at dække hullet i  

 statskassen.
Der er faldet dom i langt de fleste større tømmersager, og selve  

 tømmerne har fået lange straffe.
Det gælder for eksempel  

  

 byretsdomme  

  

 på syv års fængsel til personer som A, B, C og D.
Dommene er dog anket til  

 landsretten, hvor personer som E, F og K allerede har fået lange straffe på  

 fire til seks år.« Artiklen var ledsaget af en illustration af, hvorledes selskabstømmersagerne  

 er blevet afgjort ved domstolene.
Klageren har anført, at hans navn er nævnt i artiklen, hvilket intet  

 har med artiklens emne eller nyhedsværdi at gøre.
Klagers navn er nævnt i  

 flæng  

 over dømte købere af overskudsselskaber og altid sidst, hvilket bekendt er  

 huskepladsen i enhver navneremse.
Klagers dom er fra den 28. august 1997, og  

 der er således gået syv år fra dommens afsigelse.
Klager er ikke sigtet i  

 nogen  

 sag eller i øvrigt involveret i en ny straffesag, hvilket bladet er bekendt  

 med.
Derfor er det en skærpende omstændighed, at hans navn atter bringes i en  

 artikel uden relation til hovedindholdet.
At hans navn nævnes i negativ  

 sammenhæng igen og igen, skader både ham selv, hans børn og øvrige familie  

 socialt og økonomisk.
Klager har henvist til punkt C.8. i de vejledende  

 regler  

 for god presseskik.
Det er klagers opfattelse, at der  såfremt udfaldet af  

 nærværende sag går ham imod  vil være givet frit slag for fremtidig  

 nævnelse  

 af tidligere dømte i artikler, hvis den dømte blot har periferisk berøring  

 med  

 emnet, der beskrives i artiklen.
Dette vil gøre ovennævnte bestemmelse  

 illusorisk.
At det har undgået klagers opmærksom, at han har været nævnt i  

 andre medier i år og forrige år, giver ikke bladet carte blanche til at nævne  

 ham i artiklen.
Bladet har bestridt at have tilsidesat god presseskik.
Klager er  

 en af Danmarks mest kendte, dømte selskabstømmere, og bladets omtale  

 fokuserede  

 ikke på hans person, men på selskabstømning som helhed.
Det fremgår blandt  

 andet af rubrik, underrubrik og grafik, som alle behandler den  

 samfundsøkonomiske  

 interesse i og effekt af selskabstømningen.
Det er i denne sammenhæng  

 unaturligt ikke at nævne de strafferetlige følger af selskabstømningen,  

 herunder navnene på de mest kendte dømte.
 Bladet har i øvrigt oplyst, at klager har været omtalt i andre medier  

 i år og sidste år, blandt andet i Ekstra Bladet den 20. februar 2002, hvor  

  John  

  Mynderup  

 skrev, at klager  

 nævnes som den egentlige bagmand bag de første selskabstømninger.
 Bladet har endelig anført, at straffeloven ikke kan påberåbes i  

 en klage til Pressenævnet.
I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Bo Maltesen  

  

 ,  

  

 Kaare  

 R.
Skou  

  

 og  

  

 Kirsten Dyregaard  

                                                            .
 Pressenævnet udtaler:
Det fremgår af punkt C.8. i de vejledende regler for god  

 presseskik, at en sigtet, tiltalt eller domfældt person bør forskånes for at  

 få  

 fremdraget en ham tidligere overgået straffedom, hvis den er uden betydning  

 for  

 de forhold, han nu er sigtet, tiltalt eller dømt for.
I anden  

 nyhedssammenhæng  

 bør de mod en person tidligere rejste straffesager som regel ikke omtales.
Pressenævnet har ved afgørelsen lagt vægt på den betydelige offentlige  

 interesse, der generelt har været knyttet til, hvad der er betegnet som  

 selskabstømning samt til omtalen af disse straffesagers behandling ved  

 domstolene, herunder klagers straffesag.
Nævnet bemærker i den forbindelse,  

 at  

 klager i sagen er omtalt i forbindelse med en generel beskrivelse af,  

 hvorledes  

 selskabstømmersagerne indtil videre er afgjort ved domstolene.
På den  

 baggrund  

 finder nævnet, at bladet ikke har handlet i strid med god presseskik ved at  

 nævne klagers navn i artiklen.
 Afsagt den 12. november 2003.
