I medfør af § 1, § 3, § 6 og § 7 i lov om administration af Det Europæiske Økonomiske Fællesskabs forordninger om etablering af en fælles strukturpolitik for fiskerisektoren og om den fælles markedsordning for fiskerivarer, jf. lovbekendtgørelse nr. 636 af 17. juli 1992, fastsættes:
 § 1.  Bekendtgørelsen omfatter fisk og fiskevarer, der  

 er anført i artikel 1 i Kommissionens forordning (EØF) nr. 695/93 af 25.  

 marts 1993 om fastsættelse af beskyttelsesforanstaltninger ved overgang til  

 fri omsætning for fiskerivarer landet af tredielandes fartøjer i  

 Fællesskabet, og som landes direkte fra et fiskerfartøj eller et  

 fabriksfartøj, der fører et tredielands flag eller er registreret i et  

 tredieland, med henblik på afsætning på Fællesskabets område.
 § 2.  Fartøjsføreren skal forudanmelde landing af de  

 fisk og fiskevarer, der er omhandlet i § 1, til Fiskerikontrollen efter  

 reglerne i bilaget.
 Stk. 2.  Den forudanmeldelse, der er nævnt i stk. 1,  

 skal ske senest 6 timer før landingen.
 Stk. 3.  Losning må ikke finde sted, før  

 Fiskerikontrollen er til stede og har godkendt, at losning påbegyndes.
 § 3.  For fisk og fiskevarer, der er omhandlet i § 1,  

 og som landes med henblik på afsætning på en offentlig fiskeauktion, skal  

 fartøjsføreren afgive en landingsopgørelse til Fiskerikontrollen senest på  

 landingstidspunktet.
 Stk. 2.  For fisk og fiskevarer, der er omhandlet i § 1,  

 og som landes med henblik på afsætning på anden måde end den, der er  

 beskrevet i stk. 1, skal fartøjsføreren aflevere en landingsopgørelse til  

 Fiskerikontrollen, før den pågældende fisk og fiskevare må fjernes fra det  

 sted, hvortil den er landet umiddelbart fra skibssiden.
 Stk. 3.  De landingsopgørelser, der er nævnt i stk. 1 og  

 2, skal mindst indeholde de i Kommissionens forordning om nærmere  

 bestemmelser for registrering af oplysninger om medlemsstaternes fangster  

 krævede oplysninger, jf. § 8, stk. 2, i Fiskeriministeriets bekendtgørelse  

 nr. 91 af 22. januar 1992 om føring af logbog m.v.
 § 4.  Den sundhedskontrol, som Fiskerikontrollen  

 gennemfører i henhold til artikel 2, stk. 3, litra a, i den forordning, der  

 er nævnt i § 1, svarer til den sundhedskontrol, der er omfattet af kapitel 3  

 i Fiskeriministeriets bekendtgørelse nr. 158 af 30. marts 1993 om samhandels-  

 og indførselskontrol med fisk og fiskevarer.
 § 5.  Fisk og fiskevarer, der er anført i bilag I og  

 VI til Rådets forordning (EØF) nr. 3759/92, kan kun sælges under overholdelse  

 af de mindstepriser, der er fastsat af Danske Fiskeres Producent  

 Organisation, jf. artikel 3 i den forordning, der er nævnt i § 1.
Stk. 2.  Stk. 1 gælder ikke for sild, der landes i  

 Hirtshals.
De i 1. punktum nævnte fisk og fiskevarer må kun sælges under  

 overholdelse af de mindstepriser, der er fastsat af Notfiskernes Producent  

 Organisation.
 § 6.  Fisk og fiskevarer, som er omfattet af  

 bekendtgørelsen, og som ikke kan sælges til de gældende mindste- eller  

 referenceprisordninger i henhold til bekendtgørelsen og artikel 3 i  

 forordningen skal af den, der er ansvarlig for landingen, bortfjernes inden  

 udløbet af den frist, der fastsættes af Fiskerikontrollen.
 Stk. 2.  De i stk. 1 nævnte fisk og fiskevarer, der ikke  

 er bortfjernet inden udløbet af den frist, der er meddelt af  

 Fiskerikontrollen, vil ved Fiskerikontrollens foranstaltning blive solgt til  

 anden anvendelse end konsum.
 § 7.  Overtrædelse af bestemmelserne i denne  

 bekendtgørelse straffes med bøde.
 § 8.  Bekendtgørelsen træder i kraft den 14. april  

 1993 og gælder indtil den 30. juni 1993.
Fiskeriministeriet, den 6. april 1993 Bjørn Westh / P.
J.
Eliasen Bilag Anmeldelse af ankomst og losning af fisk 1. Anmeldelse til Fiskerikontrollen af ankomst og  

 losning skal indeholde følgende oplysninger:
 2. Anmeldelse skal gives til det fiskeriinspektorat,  

 inden for hvilket der skal losses senest 6 timer inden fartøjets ankomst til  

 havn.
 Anmeldelse skal gives af fartøjsføreren mundtligt, telefonisk eller  

 skriftligt hverdage kl. 8.00-16.00.
 Telefonisk anmeldelse skal gives på følgende telefonnumre:
 Ved mundtlig eller telefonisk anmeldelse modtager fartøjsføreren et  

 registreringsnummer, som skal indføres i landingsopgørelsen.
3. Losning må ikke finde sted inden det anmeldte  

 tidspunkt, medmindre Fiskerikontrollen har frigivet partiet.
Hvis ankomst og  

 losning ikke er sket senest 2 timer efter det anmeldte tidspunkt, skal  

 Fiskerikontrollen underrettes, og der skal angives et nyt tidspunkt for  

 ankomst og losning.
 (* 1) Bekendtgørelsen indeholder bestemmelser, der supplerer  

 bestemmelserne i Kommissionens forordning (EØF) nr. 695/93 af 25. marts 1993  

 om fastsættelse af beskyttelsesforanstaltninger ved overgang til fri  

 omsætning for fiskerivarer landet af tredielandes fartøjer i Fællesskabet,  

 EF-tidende L 73 s. 36.
