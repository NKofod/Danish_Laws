Nr LSF 58 Forslag til Lov om ændring af lov om arbejdsløshedsforsikring m.v.  

 (Klageregler m.v.) Fremsat af arbejdsministeren (Jytte Andersen) den 6. november 1996 Vedtaget ved tredjebehandling den 19. december 1996 Lov nr. 1195 af 27/12/1996 § 1 I lov om arbejdsløshedsforsikring m.v., jf. lovbekendtgørelse nr. 855 af  

 17. september 1996, foretages følgende ændringer:
 1. I § 57, stk. 1, ændres »§ 84, stk. 8« til:  

 »§ 84, stk. 9«.
 2. I § 75 a, stk. 3, indsættes som 2. pkt.:
»Ved overgang til efterløn fra overgangsydelse, jf. § 75 b, stk. 1,  

 nr. 3, kan direktøren for Arbejdsløshedsforsikringen dog i særlige tilfælde  

 tillade, at efterløn ydes fra et tidligere tidspunkt.« 3. I § 75 c, stk. 4, nr. 3, udgår »bierhverv  

 ved«.
 4. I § 75 h indsættes efter stk. 4 som nye stykker:
 »Stk. 5. Uanset bestemmelsen i stk. 4, nr. 1, kan medlemmer,  

 der som ledige deltager i uddannelse i henhold til lov om orlov, lov om en  

 aktiv arbejdsmarkedspolitik eller lov om arbejdsmarkedsuddannelser og  

 modtager orlovsydelse, uddannelsesgodtgørelse eller godtgørelse for tab af  

 indtægt eller arbejdsmulighed, i stedet for disse ydelser vælge at få  

 udbetalt optjente feriedagpenge under uddannelsesinstitutionens ferielukning  

 og lign.
Stk. 6. Uanset bestemmelsen i stk. 4, nr. 2, har medlemmer, hvis  

 dagpengeret er ophørt efter § 52 b, stk. 1, ret til optjente feriedagpenge  

 under deltagelse i tilbud efter §§ 32 a og 32 b i lov om en aktiv  

 arbejdsmarkedspolitik.« Stk. 5 og 6 bliver herefter stk. 7 og 8.
 5. § 79, stk. 2, 1. pkt., affattes således:
»Til dækning af en kasses løbende udgifter til dagpenge m.v. kan der  

 ydes forskudsbetaling eller acontorefusion.« 6. § 98, stk. 1, 1. pkt., affattes således:
»Klage over arbejdsløshedskassernes afgørelser efter denne lov kan af  

 den, afgørelsen vedrører, indbringes for direktøren for  

 arbejdsløshedsforsikringen inden 4 uger efter, at klageren har fået  

 meddelelse om afgørelsen.« 7. § 98, stk. 2, ophæves.
 Stk. 3 bliver herefter stk. 2.
 8. § 99 affattes således:
»§ 99. Klage over direktøren for Arbejdsløshedsforsikringens  

 afgørelser om medlemmers rettigheder og pligter efter denne lov kan af den,  

 afgørelsen vedrører, indbringes for Arbejdsmarkedets Ankenævn inden 4 uger  

 efter, at klageren har fået meddelelse om afgørelsen.
Det samme gælder  

 direktørens afgørelser efter § 86, stk. 4, 1. pkt., og stk. 5, samt efter  

 EF-forordninger om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer.
Stk. 2. Klagen sendes til direktøren for  

 Arbejdsløshedsforsikringen, der vurderer sagen på ny.
Fastholder direktøren  

 sin afgørelse helt eller delvis, sendes klagen til ankenævnet, og klageren  

 underrettes samtidig herom.
Ankenævnets afgørelser kan ikke indbringes for  

 anden administrativ myndighed.
 Stk. 3. Alle øvrige afgørelser, der træffes af direktøren for  

 Arbejdsløshedsforsikringen i henhold til denne lov, kan indbringes for  

 arbejdsministeren inden 4 uger efter, at klageren har fået meddelelse om  

 afgørelsen, jf. dog stk. 4.
 Stk. 4. Direktøren for Arbejdsløshedsforsikringens afgørelser i  

 anledning af klage over en kasses sagsbehandling kan ikke indbringes for  

 anden administrativ myndighed.
 Stk. 5. Før arbejdsministeren træffer afgørelse i sager om ændring  

 af en kasses faglige område, jf. § 35, kan sagen forelægges for  

 Arbejdsløshedskassernes Faggrænseudvalg.
 Stk. 6. Arbejdsministeren udpeger formanden for faggrænseudvalget,  

 jf. stk. 5, efter indstilling fra Landsarbejdsrådet og fastsætter efter  

 forhandling med Landsarbejdsrådet nærmere regler for dets virksomhed og  

 sammensætning i de enkelte sager.
 Stk. 7. Ankenævnet og arbejdsministeren kan se bort fra  

 klagefristen i stk. 1 og 3, når der er særlig grund hertil.
Stk. 8. Hypotekbankens afgørelser efter § 85 b og § 86, stk. 9-13,  

 kan indbringes for finansministeren.« § 2 Stk. 1. Loven træder i kraft den 1. januar 1997.
 Stk. 2. § 1, nr. 8, finder anvendelse på afgørelser truffet efter  

 lovens ikrafttræden.
Oprindeligt fremsat forslag I lov om arbejdsløshedsforsikring m.v., jf. lovbekendtgørelse nr. 855 af  

 17. september 1996, foretages følgende ændringer:
§ 1 1. I § 57, stk. 1, ændres »§ 84, stk. 8« til:  

 »84, stk. 9«.
 2. I § 75 a, stk. 3, indsættes som 2. pkt.:
»Ved overgang til efterløn fra overgangsydelse, jf. § 75 b, stk. 1,  

 nr. 3, kan direktøren for arbejdsløshedsforsikringen dog i særlige tilfælde  

 tillade, at efterløn ydes fra et tidligere tidspunkt.« 3. I § 75 c, stk. 4, nr. 3, udgår: »bierhverv  

 ved«.
 4. I § 75 h indsættes efter stk. 4 som nye stykker:
 »Stk. 5. Uanset bestemmelsen i stk. 4, nr. 1, kan medlemmer,  

 der som ledige deltager i uddannelse i henhold til lov om orlov, lov om en  

 aktiv arbejdsmarkedspolitik eller lov om arbejdsmarkedsuddannelser og  

 modtager orlovsydelse, uddannelsesgodtgørelse eller godtgørelse for tab af  

 indtægt eller arbejdsmulighed, i stedet for disse ydelser vælge at få  

 udbetalt optjente feriedagpenge under uddannelsesinstitutionens ferielukning  

 o.lign.
Stk. 6. Uanset bestemmelsen i stk. 4, nr. 2, har medlemmer, hvis  

 dagpengeret er ophørt efter § 52 b, stk. 1, ret til optjente feriedagpenge  

 under deltagelse i tilbud efter §§ 32 a og b i lov om en aktiv  

 arbejdsmarkedspolitik.« Stk. 5 og 6 bliver herefter stk. 7 og 8.
 5. § 79, stk. 2, 1. pkt., affattes således:
»Til dækning af en kasses løbende udgifter til dagpenge m.v. kan der  

 ydes forskudsbetaling eller a conto-refusion.« 6. § 98, stk. 1, 1. pkt., affattes således:
»Klage over arbejdsløshedskassernes afgørelser efter denne lov kan af  

 den, afgørelsen vedrører, indbringes for direktøren for  

 arbejdsløshedsforsikringen inden 4 uger efter, at klageren har fået  

 meddelelse om afgørelsen.« 7. § 98, stk. 2, ophæves.
 Stk. 3 bliver herefter stk. 2.
 8. § 99 affattes således:
»§ 99. Klage over direktøren for arbejdsløshedsforsikringens  

 afgørelser om medlemmers rettigheder og pligter efter denne lov kan af den,  

 afgørelsen vedrører, indbringes for Arbejdsmarkedets Ankenævn inden 4 uger  

 efter, at klageren har fået meddelelse om afgørelsen.
Det samme gælder  

 direktørens afgørelser efter § 86, stk. 4, 1. pkt. og stk. 5, samt efter  

 EF-forordninger om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer.
Stk. 2. Klagen sendes til direktøren for  

 arbejdsløshedsforsikringen, der vurderer sagen på ny.
Fastholder direktøren  

 sin afgørelse helt eller delvist, sendes klagen til ankenævnet, og klageren  

 underrettes samtidig herom.
Ankenævnets afgørelser kan ikke indbringes for  

 anden administrativ myndighed.
 Stk. 3. Alle øvrige afgørelser, der træffes af direktøren for  

 arbejdsløshedsforsikringen i henhold til denne lov, kan indbringes for  

 arbejdsministeren inden 4 uger efter, at klageren har fået meddelelse om  

 afgørelsen, jf. dog stk. 4.
 Stk. 4. Direktøren for arbejdsløshedsforsikringens afgørelser i  

 anledning af klage over en kasses sagsbehandling kan ikke indbringes for  

 anden administrativ myndighed.
 Stk. 5. Før arbejdsministeren træffer afgørelse i sager om ændring  

 af en kasses faglige område, jf. § 35, kan sagen forelægges for  

 Arbejdsløshedskassernes Faggrænseudvalg.
 Stk. 6. Arbejdsministeren udpeger formanden for faggrænseudvalget,  

 jf. stk. 5, efter indstilling fra Landsarbejdsrådet, og fastsætter efter  

 forhandling med Landsarbejdsrådet nærmere regler for dets virksomhed og  

 sammensætning i de enkelte sager.
 Stk. 7. Ankenævnet og arbejdsministeren kan se bort fra  

 klagefristen i stk. 1 og 3, når der er særlig grund hertil.
Stk. 8. Hypotekbankens afgørelser efter § 85 b og § 86, stk. 9-13,  

 kan indbringes for finansministeren.« § 2 Stk. 1. Loven træder i kraft den 1. januar 1997.
 Stk. 2. § 1, nr. 8, finder anvendelse på afgørelser truffet efter  

 lovens ikrafttræden.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF sp. 3222, 3605  

 og 4473, tillæg A sp. 2369, tillæg B sp 673, tillæg C sp. 321) er senest  

 bekendtgjort ved lovbekendtgørelse nr. 855 af 17. september 1996.
Lovforslaget indeholder ændringer af klagereglerne i lovens §§ 98 og 99,  

 herunder etablering af »Arbejdsløshedskassernes Faggrænseudvalg«  

 til løsning af konflikter om afgrænsning af kassernes faglige områder.  

 Forslaget herom fremsættes på baggrund af rapporten af oktober 1995 fra  

 udvalget om arbejdsløshedskassernes faglige områder.
De foreslåede øvrige  

 ændringer af klagereglerne er i det væsentlige af teknisk/administrativ  

 karakter.
 Herudover foreslås en række andre ændringer, ligeledes hovedsagelig af  

 teknisk/administrativ karakter.
Erhvervsøkonomiske konsekvenser Lovforslaget vil ikke have erhvervsøkonomiske konsekvenser.
Økonomiske konsekvenser Lovforslaget forventes ikke at have væsentlige økonomiske konsekvenser.
Administrative konsekvenser Forslaget forventes ikke at have væsentlige administrative konsekvenser.
 Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Forslaget er en konsekvensændring som følge af en tidligere ændring af  

 lovens § 84.
Til nr. 2 Ifølge § 75 b, stk. 1, nr. 3, har et medlem, der modtager overgangsydelse,  

 ret til at overgå til efterløn.
Da efterløn ifølge § 75 a, stk. 3, tidligst  

 kan ydes fra kassens modtagelse af medlemmets skriftlige ansøgning, skal  

 medlemmet ansøge om overgang til efterløn inden overgangsydelsens ophør.
 Det foreslås, at direktøren for arbejdsløshedsforsikringen i særlige  

 tilfælde kan tillade, at et medlem overgår til efterløn fra overgangsydelse,  

 selv om ansøgningen fejlagtigt ikke er indgivet, medens medlemmet modtog  

 overgangsydelse.
Dispensationsbestemmelsen tænkes kun anvendt i situationer, hvor medlemmet  

 af undskyldelige grunde, fx på grund af manglende vejledning fra kassen, ikke  

 har afleveret ansøgning rettidigt, og der kun er tale om en mindre  

 overskridelse af fristen.
Bestemmelsen kan ikke anvendes, hvis medlemmet fx  

 har undladt at indlevere ansøgning på grund af fortsættelse af arbejde, der  

 er påbegyndt i overgangsydelsesperioden.
Til nr. 3 Der er tale om en konsekvensændring som følge af, at de særlige regler om  

 bierhverv er ophævet.
Til nr. 4 Medlemmer, der som ledige deltager i uddannelse med ydelse i henhold til  

 lov om orlov, lov om en aktiv arbejdsmarkedspolitik eller lov om  

 arbejdsmarkedsuddannelser, kunne indtil 1. januar 1996 bevare ydelsen under  

 ferie i forbindelse med uddannelsesinstitutionens ferielukning o.lign.
Med virkning fra den 1. januar 1996 blev der indført passiv  

 rådighedsforpligtelse for ledige, der modtager ydelse under uddannelse efter  

 de nævnte love.
Medlemmerne kan derfor ikke som hidtil holde ferie med en af  

 de nævnte ydelser under uddannelsesinstitutionernes ferielukning o.lign.
 Det foreslås præciseret i § 75 h, stk. 5, at medlemmerne kan vælge at  

 afholde ferie med feriedagpenge under uddannelsesinstitutionernes  

 ferielukning i det omfang, der er optjent ret hertil.
Der kan efter forslaget kun afholdes ferie med feriedagpenge i det omfang,  

 dette er foreneligt med medlemmets pligt til at deltage aktivt i uddannelsen,  

 som fx under uddannelsesstedets eventuelle ferielukning.
Bestemmelsen  

 omfatter også unge, der er omfattet af ungeindsatsen.
Unge omfattet af de særlige regler for unge under 25 år, hvis dagpengeret  

 er ophørt efter § 52 b, stk. 1, har ret til dagpenge ved ledighed mellem  

 tilbud.
Det er en grundlæggende betingelse for at få feriedagpenge, at  

 medlemmet ville have dagpengeret i tilfælde af ledighed.
Med den foreslåede § 75 h, stk. 6, kommer det til at fremgå af lovteksten,  

 at medlemmer har ret til feriedagpenge under tilbud.
Det forudsættes herved,  

 at afholdelse af ferie er forenelig med aktiveringspligten og sker efter  

 aftale med arbejdsgiveren.
Til nr. 5 Efter bestemmelsen i § 79, stk. 1, ydes der kasserne fuld statsrefusion af  

 udgifterne til dagpenge m.v.
Efter den gældende bestemmelse i § 79, stk. 2, kan a-kasser, der ikke  

 råder over tilstrækkelige midler til løbende at afholde udgifterne til  

 dagpenge m.v., opnå forskud eller a conto-refusion.
Dette betyder, at  

 kasserne skal bruge eventuelle egne overskydende likvide midler, inden staten  

 yder forskud eller a conto-refusion.
Bestemmelsen i § 79, stk. 2, er historisk begrundet.
Den svarer til den  

 bestemmelse, der blev indsat i loven, da der i 1967 blev indført fuld  

 statsrefusion af en kasses udgifter til dagpenge m.v.
Forud herfor fik  

 kasserne kun dækket en i loven fastsat andel af dagpengeudgifterne ved  

 refusion og tilskud fra staten, og som følge heraf var der i kasserne  

 opsamlet betydelige formuer for at sikre, at der var tilstrækkelige midler  

 til at afholde udgifterne til dagpenge.
Der er ikke længere nogen a-kasse, der har tilstrækkelige likvide midler  

 til at afholde dagpengeudgifter m.v.
Derfor får alle a-kasser løbende forskud  

 til afholdelse af alle dagpengeudgifterne.
Administrationen af bestemmelsen i § 79, stk. 2, har herefter kun  

 bogholderimæssig betydning.
A-kasser, der ifølge det indsendte årsregnskab  

 har overskydende likvide midler, får tilbageholdt et forskudsbeløb svarende  

 til det overskydende likvide beløb.
Da kassen får fuld statsrefusion for alle  

 dagpengeudgifter m.v., får kassen et beløb svarende til det tilbageholdte  

 forskud refunderet ved den endelige refusionsopgørelse.
Kun 2 a-kasser fik i  

 1995 tilbageholdt forskud som følge af bestemmelsen.
 Det foreslås på den baggrund, at bestemmelsen ændres, således at kravet  

 om, at kassen forlods skal bruge egne midler, før der ydes forskud eller a  

 conto-refusion, bortfalder.
Til nr. 6 § 98, stk. 1, 1. pkt., indeholder en specificeret angivelse af de forhold,  

 som arbejdsløshedskassen træffer afgørelse om efter  

 arbejdsløshedsforsikringsloven og efter lov om orlov, og som kan indbringes  

 for direktøren for arbejdsløshedsforsikringen.
 Det foreslås at forenkle bestemmelsen, så det præciseres, at alle kassens  

 afgørelser i henhold til arbejdsløshedsforsikringsloven kan indbringes for  

 direktøren.
Det fremgår udtrykkeligt af klagebestemmelserne i lov om orlov, hvilke  

 kasseafgørelser i henhold til denne lov, der kan påklages til direktøren for  

 arbejdsløshedsforsikringen.
Der er derfor ikke behov for også at nævne disse  

 afgørelser i bestemmelsen.
Til nr. 7 Det foreslås at ophæve bestemmelsen, der ikke er anvendt i praksis i nyere  

 tid.
Bestemmelsen giver kommunalbestyrelsen ret til at forelægge spørgsmål om  

 en persons ret til medlemskab og om et medlems ret til dagpenge efter §§  

 61-64 for direktøren for arbejdsløshedsforsikringen.
Til nr. 8 Den foreslåede formulering af § 99, stk. 1, skal ses i sammenhæng med  

 forslaget til forenkling af § 98, stk. 1. Der sker ikke herved nogen ændring  

 af, hvilke af direktøren for arbejdsløshedsforsikringens afgørelser, der kan  

 indbringes for Arbejdsmarkedets Ankenævn.
Ifølge forslaget til bestemmelsens stk. 2, 1. pkt., skal klage til  

 Arbejdsmarkedets Ankenævn sendes til direktøren for  

 arbejdsløshedsforsikringen, der herved får mulighed for at vurdere sagen på  

 ny og eventuelt ændre den påklagede afgørelse (remonstration), fx på grundlag  

 af nye oplysninger.
Forslaget er i overensstemmelse med den praksis  

 vedrørende klage til ankenævnet over direktørens afgørelser, som i henhold  

 til en af Arbejdsministeriet godkendt aftale mellem ankenævnet og  

 direktoratet har været gældende siden 1987.
 Forslagets stk. 3 svarer uændret til nugældende § 99, stk. 2.
 Baggrunden for forslaget i stk. 4 er, at det må anses for unødvendigt, at  

 klage over sagsbehandlingen i arbejdsløshedskasserne vurderes af 2  

 administrative instanser.
 Vedrørende forslaget til bestemmelsens stk. 5 og 6 bemærkes, at  

 Direktoratet for Arbejdsløshedsforsikringens afgørelse i sager, hvori en  

 kasse søger om godkendelse af ændring af kassens faglige område, kan  

 indbringes for arbejdsministeren.
Klagesagerne udspringer ofte af uoverenstemmelser eller grænsestridigheder  

 mellem faglige organisationer.
Arbejdsministerens afgørelse på kasseområdet  

 griber derfor i realiteten ind i faglige stridigheder, som bør løses i et  

 fagligt regi.
Arbejdsministeren nedsatte derfor i maj 1995 et udvalg, der  

 blandt andet fik til opgave at se på proceduren ved behandlingen af sager om  

 ændring i kassernes faglige områder.
Udvalget fremkom i sin rapport af oktober 1995 med forslag til afhjælpning  

 af problemerne.
Forslaget til stk. 5 og 6 er i overensstemmelse med udvalgets  

 anbefaling.
 Efter forslaget skal arbejdsministeren fortsat være klageinstans for  

 Direktoratet for Arbejdsløshedsforsikringens afgørelser på området, men  

 sagerne kan, forinden arbejdsministeren træffer afgørelse, forelægges for  

 Arbejdsløshedskassernes Faggrænseudvalg, der skal forsøge at bilægge  

 uenigheden mellem de involverede parter.
 Formanden for faggrænseudvalget udpeges af ministeren efter indstilling  

 fra Landsarbejdsrådet.
Arbejdsministeren fastsætter efter forhandling med Landsarbejdsrådet de  

 nærmere regler for faggrænseudvalgets virksomhed og sammensætning i de  

 enkelte sager.
I disse regler vil det blive fastsat, at udvalget vil få  

 forelagt klagesager, hvori der er uenighed mellem kasserne/de faglige  

 organisationer om afgrænsningen af en kasses faglige områder.
Formanden indkalder de berørte kasser til forhandling.
Kasserne kan  

 medtage repræsentanter for de korresponderende faglige  

 organisationer/hovedorganisationer som bisiddere.
Når forhandlingerne er  

 afsluttet, fremsender formanden en rapport til ministeren.
Er parterne blevet  

 enige, fremgår dette af rapporten.
Ved fortsat uenighed fremsætter formanden  

 forslag til, hvordan interessemodsætningerne parterne imellem kan løses.  

 Formanden træffer således ikke afgørelse i sagen.
 Der vil endvidere i de administrative regler blive fastsat tidsfrister for  

 udvalgets behandling af sagerne med henblik på at få disse afgjort så hurtigt  

 som muligt.
 Forslagets stk. 7 og 8 svarer uændret til nugældende § 99, stk. 3 og 4.
Til § 2 Det foreslås, at loven træder i kraft den 1. januar 1997, men således at  

 afgørelser, der er truffet af direktøren for arbejdsløshedsforsikringen før  

 lovens ikrafttræden, vil kunne indankes efter de hidtidig gældende regler.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om ændring af lov om arbejdsløshedsforsikring m.v.  

 (Klageregler m.v.).
(Lovforslag nr.
L 58).
Lovforslaget indeholder, som forslag til ændring af lovens § 99,  

 etablering af »Arbejdsløshedskassernes Faggrænseudvalg« til løsning  

 af konflikter om afgrænsning af kassernes faglige områder.
Forslaget herom  

 fremsættes på baggrund af rapporten af oktober 1995 fra udvalget om  

 arbejdsløshedskassernes faglige områder.
 Herudover foreslås en række andre ændringer, hovedsagelig af  

 teknisk/administrativ karakter.
 Idet jeg henviser til lovforslaget og bemærkningerne hertil, skal jeg på  

 regeringens vegne anbefale lovforslaget til Tingets velvillige behandling.
