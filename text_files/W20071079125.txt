Klage over manglende akut MR-scanning samt manglende undersøgelse og behandling hos neurolog og kiropraktor Der blev klaget over manglende akut MR-scanning og over utilstrækkelig undersøgelse af kiropraktor og neurolog.
 Nævnet fandt grundlag for at kritisere kiropraktoren, idet hun ikke lavede en fyldestgørende objektiv undersøgelse af patienten.
 Nævnet fandt endvidere grundlag for at kritisere speciallægen i neurologi, idet han på baggrund af patientens symptomer burde have sikret sig, at MR-scanningen kunne foretages hurtigere eller have foranlediget en subakut indlæggelse på en neurologisk afdeling.
Nævnet fandt ikke grundlag for at kritisere den afdelingslæge og den overlæge, som så patienten under indlæggelsen på neurologisk afdeling.
Men nævnet fandt, at det havde været hensigtsmæssigt, om de havde planlagt en MR-scanning på et tidligere tidspunkt end den scanning, som blev gennemført.
