Fremsat den 29. januar 2003 af  

 Jann Sjursen (KRF), Bodil Kornbek (KRF),  

 Mogens Nørgård Pedersen (KRF) og&nbsp  

 ;Tove Videbæk (KRF) Forslag til Lov om ændring af straffeloven (Kriminalisering af prostitutionskøbere) § 1 I straffeloven, jf. lovbekendtgørelse nr. 779 af 16. september  

 2002, foretages følgende ændring:
 1. § 223 a affattes således:
»Den, der mod at betale eller give løfte om  

 betaling har samleje med en anden person, straffes med bøde eller  

 fængsel indtil 2 år.« § 2 Loven træder i kraft den 1. juli 2003.
Bemærkninger til lovforslaget Formålet med lovforslaget Formålet med lovforslaget er at gøre det  

 strafbart at købe seksuelle ydelser hos en anden person, uanset om  

 personen er over 18 år eller kun prostituerer sig i enkeltstående  

 tilfælde.
Det er forslagsstillernes opfattelse, at Danmark bør  

 følge efter Sverige, som pr. 1. januar 1999 har gjort det strafbart at  

 købe seksuelle ydelser uanset den prostitueredes alder.
Lovforslaget  

 skal ses i sammenhæng med forslagsstillernes lovforslag om styrkelse af  

 politiets efterforskningsmidler i sager om rufferi m.v.
Begge forslag har til  

 hensigt at forebygge og bekæmpe prostitution, herunder også  

 handel med kvinder, ved at gå efter andre end de prostituerede selv,  

 det vil sige køberne og bagmændene.
 Prostitution er en løsningsstrategi for den enkelte  

 prostituerede på grund af økonomiske problemer, tidligere  

 seksuelt misbrug i barndommen, lav selvværdsfølelse m.v.
Ifølge Pro-Centret kan kvinder med  

 prostitutionserfaringer ofte fortælle om en utryg opvækst  

 præget af ustabile relationer.
Det betyder ikke, at en opvækst  

 præget af ustabilitet eller svigt nødvendigvis fører til  

 prostitution, men det kan gøre det.
Svensk forskning (Hedin &  

 Månsson, 1998) viser ifølge Pro-Centret, at prostitueredes  

 baggrund hyppigt er kendetegnet af:
dårlige eller destruktive relationer til forældre, sociale problemer i hjemmet såsom fattigdom, problemer  

 forældrene imellem og/eller misbrug af alkohol eller stoffer, erfaringer med seksuelle overgreb foretaget af far, bror,  

 slægtning eller en anden nær mandsperson.
Samfundet må ikke svigte disse mennesker ved at  

 acceptere, at andre (køberne) udnytter den sårbare situation, de  

 er havnet i.
Forslagsstillerne mener derfor, at det er nødvendigt at  

 straffe alle købere, uanset den prostitueredes alder.
Forslagsstillerne mener, at det er muligt at ændre  

 holdningen til prostitution gennem lovgivning.
Det viser erfaringerne fra  

 Sverige.
Hvis samfundet straffer køberne, sender man et signal om, at  

 det ikke er i orden at gå til en prostitueret, når bare  

 vedkommende er over 18 år.
Samtidig undgår man at give unge den  

 opfattelse, at det er uproblematisk at være prostitueret.
Det er også muligt at stoppe tilgangen af nye  

 gadeprostituerede, viser erfaringerne fra Sverige.
De svenske socialarbejdere  

 mener, at forbuddet mod at købe seksuelle ydelser har gjort det  

 lettere at få kvinderne ud af prostitution.
Herhjemme er Reden, som  

 tager sig af de københavnske gadeprostituerede, også fortaler  

 for et generelt forbud.
Et forbud mod at købe seksuelle ydelser betyder, at  

 landet bliver mindre attraktivt for udenlandske prostituerede og deres  

 bagmænd.
Også det viser de svenske erfaringer.
Problemerne med  

 kvindehandel kan simpelthen ikke løses, så længe der er et  

 lovligt prostitutionsmarked.
Prostitutionens omfang Ifølge Pro-Centret har mindst 14 pct. af alle  

 mænd i Danmark erfaring som prostitutionskøbere.
Antallet af  

 prostituerede er steget voldsomt fra 1989 til 1999 (Pro-Centrets  

 årsberetning for 2001). I 1989 var der ca. 1.600 prostituerede, mens  

 der i 1999 skønnedes at være mellem 5.450 og 7.800  

 prostituerede.
Ngoer ønsker forbud Reden, som er et rådgivnings- og behandlingssted for  

 kvinder i prostitutionsmiljøet, ønsker en kriminalisering af  

 prostitutionsforbrugerne.
Ifølge Reden bør et humant og  

 civiliseret samfund ikke under nogen omstændigheder acceptere, at  

 mennesker misbruger andre for at tilfredsstille egne behov.
Kvinderådet bakker også op om en model, der  

 forbyder køb af prostituerede.
Det vedtog Kvinderådet på  

 sit repræsentantskabsmøde den 25. september 2002. I udtalelsen  

 stod der blandt andet: »I et stadig mere ligestillet samfund mener  

 Kvinderådet, at en lov, der forbyder køb af prostituerede, vil  

 sende et stærkt signal, ikke mindst til børn og unge, om respekt  

 mellem kønnene, og at adgang til andre folks kroppe ikke er noget, man  

 køber sig til.
For Kvinderådet handler prostitution om en  

 krænkelse af kvinders rettigheder og et menneskesyn, hvor alt er til  

 salg inkl. kvinders kroppe.« De svenske erfaringer I Sverige har det været forbudt at købe  

 seksuelle ydelser siden den 1. januar 1999. Det svenske forbud er en del af  

 en større lovpakke om at beskytte kvinder mod vold, herunder  

 prostitution.
Forbuddet mod sexkøb skulle særligt være med  

 til at ændre svenskernes holdning til prostitution på lang sigt,  

 så prostitution ikke længere vil være socialt acceptabelt  

 (Prop. 1997/98:55 side 100). Ifølge den svenske professor i  

 socialvidenskab Sven-Axel Månsson er der sket en markant ændring  

 i befolkningens holdning, siden loven blev vedtaget (Kristeligt Dagblad 31.  

 juli 2002). Da svenskernes holdning til seksualitet blev undersøgt i  

 1996, var der ikke noget klart flertal for at forbyde sexkøb. 2  

 år efter, at loven var trådt i kraft, støttede 80 pct. af  

 befolkningen loven.
De svenske erfaringer viser, at forbud mod sexkøb  

 er et velegnet redskab til at forebygge og bekæmpe gadeprostitution.  

 Ifølge det svenske kriminalpræventive råd  

 (Brottsförebyggande rådet) er der sket et fald i antallet af  

 gadeprostituerede, og der er også kommet færre nye prostituerede  

 på gaden.
Det står der i rapporten »Förbud mot köp av  

 sexuella tjänster« (BRÅ-rapport 2000:4). Lovens effekt på  

 den skjulte prostitution er ikke blevet undersøgt.
En effektiv indsats  

 mod den skjulte prostitution vil ifølge det svenske  

 kriminalpræventive råd kræve, at politiet får adgang  

 til telefonaflytning m.v.
I en artikel i rådets tidsskrift  

 »Apropå« (1/2002) udtaler repræsentanter for politi og  

 socialarbejdere i enighed, at de er glade for den nye lov.
I artiklen  

 står også, at Sverige desuden er blevet betydelig mindre  

 attraktivt for udenlandske prostituerede, som næsten udelukkende bruger  

 Sverige som transitland til København eller Oslo.
Bemærkninger til lovforslagets enkelte  

 bestemmelser Til § 1 Der foreslås en ny affattelse af § 223 a i  

 straffeloven, hvorefter det gøres strafbart at købe seksuelle  

 ydelser hos en anden person.
Til § 2 Det foreslås, at lovforslaget træder i kraft  

 den 1. juli 2003.
Skriftlig fremsættelse Jann Sjursen Som ordfører for forslagsstillerne tillader jeg mig  

 herved at fremsætte:
 Forslag til lov om ændring af straffeloven.  

 (Kriminalisering af prostitutionskøbere).
(Lovforslag nr.
L 132).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 223 a.
Den, der som kunde har samleje med en person under 18  

 år, der helt eller delvis ernærer sig ved prostitution, straffes  

 med bøde eller fængsel indtil 2 år § 223 a affattes således: »Den, der mod at betale eller give  

 løfte om betaling har samleje med en anden person, straffes med  

 bøde eller fængsel indtil 2 år«.
