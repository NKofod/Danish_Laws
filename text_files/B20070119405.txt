 Bekendtgørelse om ændring af bekendtgørelse om tilskudsudbetaling m.v. til institutioner for erhvervsrettet uddannelse m.v.
§ 1 I bekendtgørelse nr. 638 af 3. juli 2003 om tilskudsudbetaling m.v. til institutioner for erhvervsrettet uddannelse m.v., som ændret ved bekendtgørelse nr. 1025 af 11. december 2003, bekendtgørelse nr. 93 af 10. februar 2005 og bekendtgørelse nr. 1459 af 13. december 2006, foretages følgende ændringer:
 1. I indledningen ændres »samt i medfør af § 14, stk. 5, i lov nr. 590 af 24. juni 2005 om ændring af lov om institutioner for uddannelsen til studentereksamen, lov om institutioner for uddannelsen til højere forberedelseseksamen, lov om grundlæggende social- og sundhedsuddannelser, lov om almen voksenuddannelse og om voksenuddannelsescentre og forskellige andre love« til: »i medfør af § 12 og § 14, stk. 5, i lov nr. 590 af 24. juni 2005 om ændring af lov om institutioner for uddannelsen til studentereksamen, lov om institutioner for uddannelsen til højere forberedelseseksamen, lov om grundlæggende social- og sundhedsuddannelser, lov om almen voksenuddannelse og om voksenuddannelsescentre og forskellige andre love, samt i medfør af § 9 i lov nr. 591 af 24. juni 2005 om ændring af lov om Centre for Videregående Uddannelse og andre selvejende institutioner for videregående uddannelser m.v., lov om mellemlange videregående uddannelser, lov om centre for undervisningsmidler m.v. og forskellige andre love på Undervisningsministeriets område«.
 2. I § 6, stk. 2, 3. pkt., udgår », henholdsvis Undervisningsministeriets instruks for LAS, Landbrugsskolernes administrative system«.
 3. I § 7, stk. 2, 2. pkt., ændres »instruks for EASY-Ø, Økonomistyringssystem for erhvervsskolerne, henholdsvis Undervisningsministeriets instruks for LAS, Landbrugsskolernes administrative system,« til: »IEU-instruks«.
 4. Efter § 14 a indsættes:
»§ 14 b.
Institutioner, der bruger bygninger omfattet af § 12, 1. pkt., i lov nr. 590 af 24. juni 2005 eller § 9, 1. pkt., i lov nr. 591 af 24. juni 2005, skal som vilkår for brugen overholde de i Undervisningsministeriets IEU-instruks angivne retningslinjer, herunder foretage indbetalinger efter stk. 2.
Stk. 2. For undervisning og indtægtsdækket virksomhed i de i stk. 1 nævnte bygninger skal institutionerne til Undervisningsministeriet indbetale bidrag til medfinansiering af bygningsudgifterne, jf. de angivne vilkår på finansloven.
Indbetalingen sker efter retningslinjerne i Undervisningsministeriets IEU-instruks.
Ved manglende indbetaling kan Undervisningsministeriet foretage modregning af beløbet i fremtidige tilskudsudbetalinger« 5. I § 15 c, stk. 1, indsættes efter »§ 14 a«: », § 14 b«.
§ 2 Bekendtgørelsen træder i kraft den 1. november 2007 med virkning for finansåret 2007 og senere.
