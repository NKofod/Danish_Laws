 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Der oprettes i de sønderjydske Landsdele 5  

Amtslandinspektørkontorer i Byerne: Haderslev, Toftlund, Aabenraa,  

 Sønderborg og Tønder, idet den hidtil gældende Inddeling bibeholdes; dog er  

 Landbrugsministeren bemyndiget til at foretage Ændringer i denne Inddeling.
§ 2 Som Bestyrer af hvert af de nævnte Kontorer ansættes en  

Amtslandinspektør, der udnævnes af Kongen; en af  

 Amtslandsinspektørerne kan af Landbrugsministeren beskikkes til desuden at  

 fungere som Stiftslandinspektør.
I hvert Kontor ansættes desuden mindst en Amtslandmaaler enten af  

 1ste eller 2den Grad.
Ved denne Lovs Ikrafttræden normeres Antallet af  

 Amtslandmaalere af 1ste Grad til 5; Antallet af Amtslandsmaalere af 2den Grad  

 fastsættes paa de aarlige Normeringslove.
De udnævnes af Landbrugsministeren.
 Endvidere ansættes der efter Reglerne i Lov Nr. 489 af 12. September 1919  

 om Statens Tjenestemænd §§ 233 og 234 det fornødne Antal  

Kontorassistenter og Kontorister.
§ 3 Alle Arbejder, som medfører en Ændring i Matrikulens Dokumenter, skal  

 udføres af Amtslandinspektørkontoret; dog kan Landbrugsministeren meddele  

 Personer, der forinden 1. Januar 1919 har praktiseret som preussiske  

 Landmaalere i de her omhandlede Landsdele, Autorisation til fremdeles at  

 praktisere der; saadanne praktiserende Landmaalere oppebærer ingen Lønning af  

 Statskassen.
 Landbrugsministeren bemyndiges til at fastsætte Betalingen for de af  

 Amtslandinspektørkontorerne udførte Arbejder.
§ 4 Befordringsgodtgørelse, Dagpenge og Kontorholdsgodtgørelse til  

 Amtslandinspektørerne og Stiftslandinspektøren fastsættes for de enkelte  

 Embeder paa de aarlige Finanslove.
§ 5 Til den midlertidige Overtagelse af Matrikulsvæsenet i de sønderjydske Landsdele stilles et Beløb af 350 000 Kr. til Raadighed.
§ 6 Denne Lov underkastes Revision i Rigsdagssamlingen 1924-25; fører  

 Revisionen ikke enten til en Forlængelse af Loven eller til en ny Lov, bliver  

 Matrikulsvæsenet at ordne som i den øvrige Del af Kongeriget, i hvilket  

 Tilfælde der med Hensyn til Ventepenge og Pension for de ansatte  

 Tjenestemænds Vedkommende bliver at følge Reglerne i Lov Nr. 489 om Statens  

 Tjenestemænd af 12. September 1919; dog skal Amtslandinspektøren have Ret til  

 at fortsætte med at udøve Landinspektørpraksis mod helt at give Afkald paa  

 Ventepenge og mod, at Egenpension indbefattet de til enhver Tid gældende  

 Tillæg nedsættes med Halvdelen.
§ 7 Tidspunktet for denne Lovs Ikrafttræden fastsættes ved kongelig Anordning.
 Hvorefter alle vedkommende sig have at rette.
 Givet paa Amalienborg, den 28de Juni  

 1920.
 Under Vor Kongelige Haand og Segl.
 CHRISTIAN R.
(L.
S.) TH.
MADSEN-MYGDAL.
(* 1) Udfærdiget gennem Landbrugsministeriet.
Se Rigsdagstidenden for 1919-20: Folket.
Tid.
Sp. 6244. 6376, 6406, 6437; Landst.
Tid.
Sp.
2269, 2319, 2327; Till.
A.
Sp. 7009; Till.
C.
Sp. 2153, 2465.
