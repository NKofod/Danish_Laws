Resumé Den Sociale Ankestyrelse (DSA) havde godkendt A's forgiftningslidelse  

 efter arbejdsskadeforsikringsloven, men med forbehold for ikke  

 arbejdsbetinget  

 lidelse.
Forbeholdet var begrundet med, at det fandtes overvejende  

 sandsynligt,  

 at der også var konkurrerende årsager til lidelsen, og (DSA) henviste i den  

 forbindelse til det langvarige tidsforløb fra ophør af A's udsættelse for  

 opløsningsmidler, og til lidelsen havde sat sig varige spor.
DSA havde  

 efterfølgende oplyst, at der ikke var taget stilling til, hvilke  

 konkurrerende  

 årsager der havde haft indflydelse.
Afgørelsen blev truffet på grundlag af bestemmelsen i  

 arbejdsskadeforsikringsloven § 10, stk. 2, hvorefter en person, der har  

 pådraget sig en erhvervssygdom, har krav på ydelser efter loven, medmindre  

 det  

 anses for overvejende sandsynligt, at pågældendes sygdom skyldes andre  

 forhold  

 end de erhvervsmæssige.
På baggrund af forarbejderne til denne bevisregel med  

 "omvendt bevisbyrde" anså ombudsmanden det for tvivlsomt, om DSA's  

 afgørelse  

 i A's sag var i overensstemmelse med bestemmelsen i lovens § 10, stk. 2.
 Ombudsmanden henstillede til DSA at genoptage sagen og træffe en  

 ny afgørelse. (J. nr. 1989-1608-031).
 Anerkendelse som erhvervssygdom med forbehold for - ikke  

 konkret angivne - konkurrerende årsager.
Et fagforbund klagede for A  

 over en afgørelse fra Den Sociale Ankestyrelse.
Ved afgørelsen anerkendte  

 ankestyrelsen A's forgiftningslidelse efter arbejdsskadeforsikringslovens  

 § 10, stk. 2, men med forbehold for ikke arbejdsbetinget lidelse.
 Ankestyrelsens afgørelse var  

 en ændring af en afgørelse fra Sikringsstyrelsen (nu Arbejdsskadestyrelsen),  

 som havde fundet, at A's lidelse ikke gav ham ret til ydelser efter  

 arbejdsskadeforsikringsloven.
 Ankestyrelsens forbehold for  

 ikke arbejdsbetinget lidelse var begrundet med, at det fandtes overvejende  

 sandsynligt, at der også er konkurrerende årsager til lidelsen.  

 Ankestyrelsen henviste i den forbindelse til det forholdsvis lange tidsforløb  

 fra ophør af udsættelsen for opløsningsmidler, og til lidelsen havde sat sig  

 varige spor.
Forbundets klage til mig  

 vedrørte det nævnte forbehold, idet forbundet ikke fandt, at der var  

 holdepunkter for at tage forbehold for konkurrerende årsager.
Ankestyrelsen  

 havde ikke kunnet angive nogle sådanne.
 Det fremgik af  

 sagsmaterialet, at A, som er født i 1935, arbejdede på forskellige  

 skofabrikker  

 fra 1952 til 1965 og derefter på Dansk Eternitfabrik indtil september 1986.  

 Han  

 havde under sit arbejde indtil 1980, især i perioden indtil 1972, været udsat  

 for forskellige opløsningsmidler.
 Han havde under arbejdet  

 akutte forgiftningssymptomer og havde ifølge anmeldelse til Sikringsstyrelsen  

 af 10. juni 1987 "i de senere år" fået tiltagende hukommelsesbesvær  

 og træthed.
A's helbredstilstand var  

 beskrevet i adskillige lægelige erklæringer.
Af en psykologisk undersøgelse  

 fra juli 1987 fremgik det, at han havde en toksisk hjernelidelse af let til  

 middelsvær karakter.
 Pr. 1. april 1987 fik A  

 tilkendt mellemste førtidspension.
I en skrivelse til forbundet  

 uddybede ankestyrelsen sin afgørelse.
Ankestyrelsen anførte, at den  

 væsentligste udsættelse var sket før 1972, og at udsættelsen var ophørt i  

 1980. Forbeholdet for ikke arbejdsbetinget lidelse var taget på baggrund af  

 oplysningerne om eksposition og lidelsens opståen, og der var ikke taget  

 stilling til, hvilke konkurrerende årsager, der havde haft indflydelse.
 Arbejdsskadestyrelsen anførte  

 i en udtalelse til mig:
 "...
 Det er Arbejdsskadestyrelsens  

 opfattelse, at den sene fremkomst af skadelidtes symptomer på hjerneskade i  

 forhold  

 til den væsentlige udsættelse for opløsningsmidler før 1972 ikke støtter  

 antagelsen af, at skadelidtes demenssymptomer i hovedsagen skyldes udsættelse  

 for opløsningsmidler.
 Det bemærkes, at tilfældet i  

 sin tid blev afvist af Arbejdsskadestyrelsen.
..." I sin udtalelse anførte Den  

 Sociale Ankestyrelse:
 "...
Ved Ankestyrelsens afgørelse  

 fik den skadelidte anerkendt den anmeldte forgiftningslidelse som  

 arbejdsskade, fordi den skadelidte i en længere årrække og i væsentlig grad  

 havde været relevant udsat for opløsningsmidler.
Ved anerkendelsen tog  

 Ankestyrelsen dog forbehold for konkurrerende årsager i form af ikke  

 arbejdsbetinget lidelse.
Begrundelsen for forbeholdet var, at der havde været  

 et forholdsvis langt tidsforløb mellem ophøret af udsættelse for  

 opløsningsmidler og til lidelsen havde sat sig varige spor, og det gjorde det  

 -  

 efter Ankestyrelsens vurdering - overvejende sandsynligt, at skadelidtes  

 sygdom også skyldes andre forhold end de erhvervsmæssige, f.eks. alder - uden  

 at disse med sikkerhed har kunnet angives.
Ved Ankestyrelsens behandling af  

 sagen medvirkede der rådgivende lægelig sagkundskab.
 ...
Efter fornyet gennemgang af  

 sagen er det fortsat Ankestyrelsens opfattelse, at det forholdsvis lange  

 tidsforløb  

 mellem ophøret (i 1972) af udsættelsen for opløsningsmidler og til lidelsen  

 havde sat sig varige spor (ifølge anmeldelsen af 10. juni 1987 "de  

 senere  

 år") taler afgørende imod, at skadelidtes demenssymptomer udelukkende  

 kan henføres til udsættelsen for opløsningsmidler.
Med baggrund i  

 arbejdsskadeforsikringslovens  

 § 10, stk. 2, og de forudsætninger, der er angivet i § 1 i  

 Arbejdsskadestyrelsens  

 erhvervssygdomsbekendtgørelse, finder Ankestyrelsen derfor ikke grundlag for  

 at genoptage sagen, men finder at måtte henholde sig til den afgørelse, der  

 blev truffet den 13. april 1989.
 Det tilføjes, at  

 Ankestyrelsen også ved den fornyede gennemgang af sagen har rådført sig med  

 rådgivende lægelig sagkundskab.
..." Efter at have modtaget kopi  

 af udtalelserne påpegede forbundet i en skrivelse til mig, at A havde været  

 udsat for opløsningsmidler helt frem til 1980. Forbundet fandt fortsat ikke,  

 at  

 der kunne være tale om konkurrerende årsager til hans hjernelidelse.
 Efter min gennemgang af sagen  

 udtalte jeg følgende i en skrivelse til forbundet:
"Den Sociale  

 Ankestyrelse har ved sin afgørelse af 25. april 1989 anerkendt (A's)  

 hjernelidelse som en arbejdsskade efter arbejdsskadeforsikringslovens § 10,  

 stk. 1 og 2, og erhvervssygdomsfortegnelsens § 2, gruppe A.
Lovens § 10, stk.  

 2, har følgende indhold:
"En person, der har  

 pådraget sig en erhvervssygdom, har krav på ydelser efter loven, medmindre  

 det  

 anses for overvejende sandsynligt, at pågældendes sygdom skyldes andre  

 forhold  

 end de erhvervsmæssige." Anerkendelsen er sket med  

 forbehold for ikke arbejdsbetinget lidelse.
Om baggrunden herfor har  

 ankestyrelsen  

 navnlig henvist til det tidsrum, der forløb fra det tidspunkt, hvor (A's)  

 udsættelse for opløsningsmidler ophørte, og til lidelsen satte sig varige  

 spor.
I udtalelsen til mig har ankestyrelsen i den forbindelse yderligere  

 henvist til § 1 i erhvervssygdomsfortegnelsen (Sikringsstyrelsens  

 bekendtgørelse  

 nr. 60 af 20. januar 1989), hvor det er anført:
 "For at en sygdom kan  

 anerkendes som erhvervssygdom, skal følgende generelle betingelser være  

 opfyldt:
 Den  

 skadelige påvirkning skal styrkemæssigt og tidsmæssigt svare til de  

 påvirkninger, for hvilke der er godtgjort en årsagsmæssig sammenhæng mellem  

 påvirkning og sygdom.
 Der  

 skal være tale om et sygdomsbillede, der svarer til det sygdomsbillede, for  

 hvilket der er godtgjort en årsagsmæssig sammenhæng mellem påvirkning og  

 sygdom.
 Der  

 må ikke være oplyst forhold, der gør det overvejende sandsynligt, at  

 sygdommen skyldes andre forhold end de arbejdsmæssige, jf.  

 arbejdsskadeforsikringslovens § 10, stk. 2.
Stk. 2. Hvis der er faktorer,  

 der ikke er arbejdsbetingede, men som antages at medvirke til sygdommen,  

 anerkendes  

 sygdommen som erhvervssygdom, idet der ved erstatningsudmålingen alene ydes  

 erstatning for den del af sygdommen, der skyldes den erhvervsmæssige  

 påvirkning. ..." Det er således ankestyrelsens  

 opfattelse, at (A's) hjernelidelse er forårsaget dels af de skadelige  

 påvirkninger fra arbejdet (udsættelse for opløsningsmidler), dels af forhold  

 hos ham selv, d.v.s. forhold, der ikke kan henføres til arbejdet.  

 Ankestyrelsen  

 har lagt vægt på, at lidelsen først satte sig varige spor forholdsvis lang  

 tid  

 efter udsættelsens ophør, og har derfor fundet, at dette "med  

 overvejende  

 sandsynlighed taler for, at der også er konkurrerende årsager ... til  

 lidelsen".
Det er fast praksis i  

 Arbejdsskadestyrelsen og Den Sociale Ankestyrelse ved fastsættelsen af  

 erhvervsevnetabet at tage hensyn til en eventuel forudbestående lidelse hos  

 skadelidte, jf. arbejdsskadeforsikringsloven med kommentarer ved Asger Friis  

 og Ole Behn (1984) s. 188. Efter min opfattelse kan lovmedholdeligheden af  

 denne  

 praksis give anledning til tvivl.
På denne baggrund havde jeg den 13. juni  

 1988 en drøftelse med Sikringsstyrelsen.
 Et udvalg under  

 Socialministeriet har i betænkning nr. 1142/88, s. 318-319, nærmere redegjort  

 for sine overvejelser vedrørende den her omhandlede praksis.
 Jeg er bekendt med, at det er  

 Socialministeriets hensigt i den kommende folketingssamling at fremsætte  

 lovforslag til ændring af arbejdsskadeforsikringsloven vedrørende bl.a.  

 spørgsmålet om forudbestående lidelser.
 På denne baggrund har jeg  

 fortsat ikke fuldt tilstrækkeligt grundlag for at foretage videre vedrørende  

 den nævnte praksis, som myndighederne nu har fulgt i en meget lang periode,  

 jf. herved min tidligere omtale af spørgsmålet i Folketingets Ombudsmands  

 Beretning 1988, s. 178.
 Som det fremgår af det  

 anførte har Den Sociale Ankestyrelse i (A's) sag ved den konkrete  

 bevisbedømmelse  

 i forhold til den omtalte praksis fundet, at der "med overvejende  

 sandsynlighed" er konkurrerende årsager til (A's) lidelse, men har ikke  

 peget  

 på konkrete forhold.
 Bestemmelsen i arbejdsskadeforsikringslovens  

 § 10, stk. 2, indeholder en bevisregel med "omvendt bevisbyrde".  

 Bestemmelsen blev indført ved lov nr. 272 af 26. maj 1976 på baggrund af en  

 EF-henstilling fra 1966. EF-henstillingen går ud fra, "at enhver  

 lovgivning om erhvervssygdomme, for så vidt den er opbygget på grundlag af  

 fortegnelsessystemet, yder den forsikrede fordelen af en lovbestemt  

 formodning  

 med hensyn til de erhvervsbetingede årsager til den sygdom, han har pådraget  

 sig, for så vidt sygdommen er opført i fortegnelsen, og hans erhvervsmæssige  

 beskæftigelse bringer ham i berøring med det skadelige stof eller udsætter  

 ham  

 for den skadelige påvirkning, der efter fortegnelsen kan forårsage  

 sygdommen".  

 (Betænkning vedrørende arbejdsskadeforsikring nr. 792/1977, s. 75).
 I bemærkningerne til  

 lovforslaget var det anført (Folketingstidende 1975-76, tillæg A, spalte  

 3399f  

 ):
"Forslagets stk. 3  

 lovfæster denne formodning for de i bekendtgørelsen optagne sygdommes  

 erhvervsbetingethed.
Kan den forsikrede sygdomsramte person herefter  

 godtgøre,  

 at hans sygdom er optaget i bekendtgørelsen, og at han i sit erhverv har  

 kontakt med den skadelige påvirkning, som kan fremkalde sygdommen, er han  

 berettiget til erstatning efter loven.
Den forsikrede skal således  

 ikke, som efter gældende lov, godtgøre, at den skadelige påvirkning fra hans  

 erhverv  

 faktisk er sygdomsfremkalderen.
Kun såfremt arbejdsgiveren  

 (forsikringsselskabet) kan  

  

 fremføre  

 sådanne forhold  

  

 , at det må anses for at være overvejende sandsynligt, at  

 andre forhold end erhvervet er årsag til sygdommen (omvendt bevisbyrde),  

 bortfalder den forsikredes erstatningskrav..." (fremhævet af mig).
 På denne baggrund må jeg anse  

 det for tvivlsomt, om ankestyrelsens afgørelse i (A's) sag er i  

 overensstemmelse  

 med bestemmelsen i arbejdsskadeforsikringslovens § 10, stk. 2.
