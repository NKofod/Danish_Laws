(Timeoverførsel og overgangsydelse  

 m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsløshedsforsikring m.v., jf. lovbekendtgørelse nr. 62 af  

 28. januar 1998, foretages følgende ændringer:
 1. I § 59, stk. 1, 2. pkt., ændres »fuld, sædvanlig  

 arbejdstid« til: »normal overenskomstmæssig arbejdstid på det  

 danske arbejdsmarked«.
 2. I § 59, stk. 2, 1. pkt., ændres »fagets normale  

 arbejdstid« til: »normal overenskomstmæssig arbejdstid på det  

 danske arbejdsmarked«.
 3. I § 59, stk. 2, 2. pkt., og § 73, stk. 3 , 2.  

 pkt., ændres »9 måneder« til: »5 uger«.
 4. I § 59, stk. 5, indsættes som 2. pkt.:
»Der kan herunder fastsættes regler om, at overskydende timer, jf.  

 stk. 2, i særlige tilfælde opgøres i forhold til et andet timetal end den  

 normale overenskomstmæssige arbejdstid på det danske arbejdsmarked.« 5 . § 75 j affattes således:
 »§ 75 j.  Arbejde og indtægter medfører fradrag i  

 overgangsydelsen, jf. dog stk. 6.
 Stk. 2.  Det er en betingelse for at bevare retten til  

 overgangsydelse, at arbejdet ikke udføres som vedvarende selvstændig  

 virksomhed, jf. dog stk. 4. Betingelsen gælder ikke mindre jordbrug.
 Stk. 3.  Arbejdet må ikke udføres som arbejde i en  

 selvstændig virksomhed, der ejes eller drives af medlemmets ægtefælle.  

 Begrænsningen gælder dog ikke mindre jordbrug.
Stk. 4.  Direktøren for Arbejdsløshedsforsikringen kan  

 efter forhandling med Landsarbejdsrådet fastsætte regler om, at Stk. 5.  Til tilladelser efter stk. 4, nr. 2, kan der  

 knyttes økonomiske vilkår.
Stk. 6.  Et fuldtidsforsikret medlem har ret til at have  

 indtægt ved lønarbejde, ved hverv eller ved mindre jordbrug, jf. stk. 2 og 3,  

 på sammenlagt op til 29.100 kr. i hvert kalenderår uden fradrag i  

 overgangsydelsen.
Et deltidsforsikret medlem har tilsvarende ret til  

 fradragsfri indtægt på 2/3 heraf.
Et medlem, der udøver selvstændig  

 virksomhed efter stk. 4, nr. 1, har ret til indtægten heraf uden fradrag i  

 overgangsydelsen, men har herudover ikke ret til indtægter efter 1. eller 2.  

 pkt. uden fradrag.
 Stk. 7.  Hvis medlemmet ikke modtager overgangsydelse i  

 et helt kalenderår, nedsættes det fradragsfri beløb i stk. 6 forholdsmæssigt.  

 Ligeledes reduceres de 200 timer, jf. stk. 4, nr. 1, forholdsmæssigt.
Stk. 8.  Det fradragsfri beløb reguleres en gang årligt  

 den 1. januar med satsreguleringsprocenten, jf. lov om en  

 satsreguleringsprocent, og beløbet afrundes til nærmeste 100 kr.« § 2 Stk. 1.  Loven træder i kraft den 24. august 1998, jf.  

 dog stk. 2. § 1, nr. 2, har virkning fra og med den 23. november 1998.
 Stk. 2 .  § 1, nr. 5, og § 3 træder i kraft dagen efter  

 bekendtgørelsen i Lovtidende. § 1, nr. 5, har virkning for sager om  

 overgangsydelse, der på tidspunktet for bestemmelsens ikrafttræden ikke er  

 endeligt afgjort i det administrative system.
§ 3 Stk. 1.  Direktøren for Arbejdsløshedsforsikringen kan  

 under særlige omstændigheder give tilladelse til, at en person, som på grund  

 af overtrædelse af de hidtil gældende regler i § 75 j, stk. 2, i lov om  

 arbejdsløshedsforsikring m.v., har mistet retten til overgangsydelse og  

 senere efterløn ved endelig administrativ afgørelse, efter skriftlig  

 ansøgning kan indtræde i overgangsydelses- eller efterlønsordningen med  

 virkning fra ansøgningstidspunktet, dog tidligst fra denne bestemmelses  

 ikrafttræden.
Ansøgningen skal indgives senest den 31. december 1998.
 Stk. 2.  Direktøren kan samtidig give tilladelse til, at  

 medlemskabet af arbejdsløshedskassen genoprettes med uændret  

 forsikringsstatus.
Givet på Marselisborg, den 1. juli 1998 Under Vor Kongelige Hånd og Segl Margrethe R.
