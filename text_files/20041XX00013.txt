Skriftlig fremsættelse (6. oktober 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Pligt til at udarbejde handleplaner for  

 unge  

 under 18 år med behandlingskrævende stofmisbrug) (Lovforslag nr.
L 7).
 Lovforslaget har baggrund i satspuljeforliget på det sociale  

 område for 2004, hvor der var enighed om at forstærke indsatsen over for unge  

 under 18 år, som udover et behandlingskrævende misbrug af stoffer ofte også  

 har  

 svære sociale problemer.
 Lovforslaget medfører, at kommunerne får en pligt til at  

 udarbejde en skriftlig plan for indsatsen over for unge under 18 år med  

 misbrugsproblemer.  

 Formålet med  

 lovforslaget er at styrke indsatsen således, at der hurtigst muligt kan  

 iværksættes  

 en samlet, koordineret indsats.
Det foreslås, at kommunen skal udarbejde handleplanen i  

 samarbejde med den unge og dennes familie og med inddragelse af den  

 eksisterende viden i amtets misbrugscenter.
Ved at inddrage amtets  

 misbrugscenter,  

 tilføres kommunen den nødvendige viden om, hvorledes der tilrettelægges en  

 behandling for den unges misbrug.
Der er ikke tale om, at kommunerne skal iværksætte nye  

 foranstaltninger for målgruppen.
Det er foranstaltningerne for børn og unge  

 efter de almindelige regler i servicelovens kapitel 8, der skal anvendes.
Det  

 vil sige, at der skal foreligge en undersøgelse efter servicelovens § 38, og  

 at  

 det skal vurderes, hvilke typer af foranstaltninger efter servicelovens § 40,  

 der skal anvendes.
 Lovforslaget skønnes at ville medføre offentlige merudgifter på  

 ca. 1,5 mio. kr. det første år, og omkring 1,3 mio. kr. hvert år i årene  

 herefter.
 De økonomiske konsekvenser skal forhandles med de kommunale  

 parter.
 Lovforslaget foreslås at træde i kraft den 1. januar 2005.
 Med disse bemærkninger skal jeg indstille lovforslaget til  

 Folketingets velvillige behandling.
