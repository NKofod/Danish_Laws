 Patentankenævnet omstødte Patentdirektoratets afgørelse i  

 indsigelsessagen, hvorefter det registrerede varemærke MAC var fundet  

 forveksleligt med mærkerne SUPERMAX og SUPERMAX MULTISERVER.
År 1995, 31. juli afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 23. november 1983 indleverede klageren, Apple Computer, Inc., USA  

 v/Patentbureauet Chas.
Hude, en ansøgning om registrering af varemærket MAC  

 for alle varer i klasse 9.
 Varemærket blev registreret den 9. oktober 1992 for klasse 9:  

 Databehandlingsudstyr, dele og tilbehør hertil (ikke indeholdt i andre  

 klasser) og magnetiske databærere.
 Den 11. november 1992 blev registreringen offentliggjort i Dansk  

 Varemærketidende.
 Ved skrivelse af 11. januar 1993 nedlagde Dansk Data Elektronik A/S  

 v/Patentbureauet Hofman-Bang & Boutard A/S i medfør af varemærkelovens §  

 23 indsigelse mod registreringens gyldighed.
 Som begrundelse for indsigelsen anførtes:
 »....Indsigelsen foretages på vegne af Dansk Data Elektronik A/S, der  

 er indehaver af dansk varemærkeregistrering VR 294-1985 SUPERMAX   

  ordmærke samt VR 05.952-1992 SUPERMAX MULTISERVER , hvilke  

 registreringer omfatter hhv. for den først nævntes vedkommende klasse 9:  

 datamater, samt hele klasse 42, og for den sidst nævntes vedkommende både  

 klasse 9 og klasse 42 i sin helhed.
Der er med andre ord tale om fuldstændig vareartslighed og dette giver i  

 sig selv skærpede krav til spørgsmålet om, hvorvidt der foreligger  

 mærkelighed.
Selve bestanddelen i mærket er oplagt MAC  hhv. -  

MAX , idet betegnelsen SUPER selvsagt er en svag  

 varemærkebestanddel, jvf. .... hvor netop betegnelsen SUPER er nævnt  

 blandt de betegnelser, der af og til kan tillægges selvstændig  

 varemærkekarakter.
Selvfølgelig kan der ikke ganske ses bort fra betegnelsen  

 i det samlede varemærke SUPERMAX , men der kan ifølge praksis ikke  

 lægges stor vægt på sådanne forstavelser eller bestanddele.
Selv om der ikke  

 kan ses fuldstændig bort fra betegnelsen SUPER  i indsigernes mærke,  

 er og bliver varemærkerbestanddelen - MAX , og denne er utvivlsomt  

 forvekslelig med det anmeldte mærke.
Når der som anført tilmed skal stilles  

 større krav til adskillelige elementer i forbindelse med tilfælde, hvor der  

 foreligger klar vareartslighed, må konklusionen være, at der foreligger den  

 fornødne forvekslelighed mellem de respektive mærker.
Vi skal derfor opfordre anmelderne til at trække MAC -mærket  

 tilbage, måske subsidiært præcisere den til de varer, der kan accepteres af  

 indsigerne, og såfremt dette ikke kan gøres, skal vi henstille, at  

 Patentdirektoratet afslår registrering.« I skrivelse af 15. marts 1993 påstod klageren den nedlagte indsigelse  

 afvist og udtalte bl.a.:
»....I denne forbindelse skal jeg for det første understrege, at  

 ordet MAC blev anmeldt til registrering den 23. oktober 1983, og indsigernes  

 registrering VR 5952/1992 SUPERMAX MULTISERVER er derfor klart  

 prioritetsyngre.
Varemærket SUPERMAX MULTISERVER blev anmeldt den 4. februar  

 1992! Jeg vil følgelig ikke kommentere registreringen nærmere udover blot at  

 fastholde, at ordet MAC ikke er forveksleligt med SUPERMAX MULTISERVER.
For såvidt angår indsigernes anden registrering VR 294/1985 SUPERMAX, der  

 iøvrigt blev indleveret til Patentdirektoratet den 26. april 1983, skal jeg  

 dernæst anføre, at det ligeledes er min opfattelse, at ordet MAC ikke er  

 forveksleligt med ordet SUPERMAX.
Mærkerne må sammenlignes i Deres helhed, og  

 der kan i denne forbindelse ikke ses bort fra forleddet SUPER-. Dette indgår  

 som en integreret del af indsigernes mærke og bevirker, at der både visuelt  

 og fonetisk er betydelig afstand til ordet MAC.
Hvis indsigerne havde ønsket  

 at opnå optimal beskyttelse for ordet MAX, kunne de have registreret dette  

 særskilt.
Indsigerne henviser selv til Rigmor Carlsen:  

 Varemærker-Registreringspraksis, side 57, der bl.a. anfører SUPER som en svag  

 mærkebestanddel.
Det anføres dog også, at man ikke ved  

 forvekslingsbedømmelsen kan se bort fra denne bestanddel: »Selvom der  

 ikke lægges stor vægt på sådanne endelser eller bestanddele, kan man dog  

 ikke, som det undertiden argumenteres overfor Direktoratet, fuldstændig  

 bortse fra disse endelser.
Afgørende bliver også i disse tilfælde, om  

 mærkerne i deres helhed kan forveksles og i den forbindelse kan fælles  

 endelser godt få betydning.« I det foreliggende tilfælde bør der som sagt ikke ses bort fra ordet  

 SUPER, der endvidere indgår som første led i indsigernes varemærke.
Der er  

 derfor også tale om en dominerende mærkebestanddel, og hertil kommer, at der  

 end ikke er identitet mellem efterleddet MAX og ordet MAC.
Isoleret betragtet er ordene MAX og MAC næppe heller forvekslelige.
MAC  

 henleder klart opmærksomheden på Skotland, idet der er tale om en  

 »forkortelse« af et skotsk efternavn, jfr. f.eks.
MacIntosh,  

 MacDonald etc.
Ordet MAX er klart af tysk oprindelse, der er tale om et  

 fornavn afledt af maximilian eller lignende.
Alt taget i betragtning er der  

 ingen risiko for forveksling mellem ordet MAC og ordet SUPERMAX, og det  

 henstilles derfor høfligst til Patentdirektoratet, at den nedlagte indsigelse  

 afvises.
Direktoratets videre underretning i sagen imødeses med interesse.' Patentdirektoratet traf den 2. juli 1993 en delafgørelse i sagen og  

 anførte bl.a. følgende:
 »....Indsigers varemærke SUPERMAX MULTISERVER registreret under VR  

 5952 1992 har prioritet fra ansøgningsdatoen den 04 feb 1992. Deres  

 registrering har prioritet fra ansøgningsdatoen den 23 nov 1983. Indsigelsen  

 agtes derfor ikke taget til følge på dette punkt.
 Deres registrering omfatter bl.a. databehandlingsudstyr og magnetiske  

 databærere i klasse 9. Indsigers registrering af ordet SUPERMAX, VR 294 1985,  

 omfatter bl.a. datamater i klasse 9. Der er således varesammenfald, og det  

 afgørende for, om mærkerne er forvekslelige, er derfor alene, om der  

 foreligger mærkelighed.
Det er direktoratets opfattelse, at mærkelighed er til stede.
Der er en  

 udtalt visuel og auditiv lighed mellem ordene MAC og MAX, idet ordene alene  

 adskiller sig fra hinanden ved slutbogstavet X henholdsvis C.
Vokalen A  

 udtales på samme måde i begge ord.
Hertil kommer, at begge ord er  

 drengenavne, hvilket kan bidrage til, at det købende publikum forveksler  

 mærkerne.
Direktoratet har også tidligere fundet mærkerne MAX og MAC  

 forvekslelige.
 Ordet SUPER angiver ifølge Gyldendals Fremmedordbog, at noget er større  

 end eller bedre end, og kan erstattes af ordene hyper-, over- eller ekstra-.  

 I det foreliggende tilfælde, finder direktoratet, at navnet SUPERMAX vil  

 kunne opfattes som en specielt god MAX, og da der er en væsentlig lighed  

 mellem ordene MAC og MAX, vil det købende publikum kunne antage, at der er en  

 forbindelse mellem disse mærker.
 Mærkerne er herefter forvekslelige.
 Forinden der træffes endelig afgørelse i indsigelsessagen må Deres  

 registrering derfor begrænses til sådanne bestemt angivne varearter, der ikke  

 kolliderer med de varearter, der er omfattet af VR 294 1985.
Såfremt den fornødne begrænsning ikke foretages inden ovennævnte  

 fristdato, vil indsigelsen blive taget til følge, og registreringen erklæret  

 ugyldig.« Klageren påstod ved skrivelse af 7. september 1993 registreringen  

 opretholdt med den offentliggjorte varefortegnelse og udtalte endvidere:
 »....Indsigelsen nedlagt af Hofman-Bang & Boutard A/S på vegne af  

 Dansk Data Elektronik A/S påstås fortsat afvist trods Direktoratets  

 bemærkninger i skrivelsen af den 2. juli d.å., og jeg henstiller i denne  

 forbindelse høfligst til Direktoratet, at sagen tages op til fornyet  

 overvejelse.
Det er således fortsat Apple Computer, Inc.'s og undertegnedes opfattelse,  

 at der ikke med nogen rimelighed kan statueres forvekslelighed mellem på den  

 ene side ordet MAC og på den anden side ordet SUPERMAX.
Uanset vareligheden  

 kan der ikke statueres mærkelighed, og der henvises i denne forbindelse endnu  

 en gang til de i min skrivelse af den 15. marts 1993 anførte anbringender.
Det er ikke relevant at se bort fra ordet SUPER- ved vurderingen af  

 spørgsmålet om mærkelighed.
Såfremt indsigerne havde ønsket beskyttelse af  

 ordet MAX, burde indsigerne have søgt dette ord registreret alene.
Indsigerne  

 har opnået en registrering af ordet SUPERMAX, og det er dette ord i dets  

 helhed, der må lægges til grund ved afgørelsen af spørgsmålet om mærkelighed.  

 Det er i overensstemmelse med praksis at anskue de 2 mærker i deres helhed,  

 nemlig MAC SUPERMAX og det fremgår umiddelbart af denne sammenstilling, at mærkerne såvel  

 visuelt som fonetisk ikke lader sig forveksle.
Jeg skal i denne forbindelse  

 endnu en gang henvise til Rigmor Carlsen: Varemærker-Registreringspraksis fra  

 1980, der på side 57 understreger, at man ikke må se bort fra en svag  

 mærkebestanddel, og at det også i et tilfælde som det foreliggende er  

 afgørende, om mærkerne i deres helhed kan forveksles.
Som det fremgår af  

 ovenstående, kan mærkerne i deres helhed ikke forveksles, og det gælder ikke  

 blot ud fra en visuel og fonetisk betragtning, men tillige ud fra en  

 betydningsmæssig eller associativ betragtning.
Jeg henviser i denne  

 forbindelse også til min skrivelse af den 15. marts 1993.
Direktoratet lægger i skrivelsen af den 2. juli 1993 afgørende vægt på  

 ligheden mellem ordene MAC og MAX, hvilket imidlertid både må være i strid  

 med praksis og objektivt forkert.
Det er endvidere næppe heller korrekt at  

 anføre, »at navnet SUPERMAX vil kunne opfattes som en specielt god  

 MAX«, da sammenstillingen af ordene SUPER og MAX af det købende publikum  

 næppe bliver dissekeret i enkeltstavelser, men derimod opfattes som en helhed  

 og som et fantasiord.
Direktoratets opfattelse ville i virkeligheden også  

 medføre, at ordet SUPER blev skrevet separat som et adjektiv, jf. »en  

 super MAX«.
Det er usandsynligt, at det købende publikum vil antage, at  

 der er en forbindelse mellem på den ene side varemærket MAC og på den anden  

 side varemærket SUPERMAX og alt taget i betragtning, findes det ikke rimeligt  

 at anse disse mærker for forvekslelige.
Jeg skal derfor på vegne af Apple Computer, Inc. høfligst henstille til  

 Direktoratet, at sagen tages op til fornyet overvejelse, hvorefter jeg håber,  

 at indsigelsen baseret på registrering VR 294/1985 SUPERMAX afvises....' Patentdirektoratet traf afgørelse i sagen den 7. januar 1994 og tog  

 indsigelsen til følge med følgende begrundelse:
»....I direktoratets skrivelse af 02 jul 1993 har man meddelt, at  

 Deres mærke er fundet forveksleligt med indsigers mærke registreret under VR  

 294 1985. Deres skrivelse af 07 sep 1993 giver ikke direktoratet anledning  

 til på ny at vurdere, hvorvidt disse mærker er forvekslelige.
Da  

 registreringens omfang ikke er blevet begrænset i overensstemmelse med  

 direktoratets skrivelse af 02 jul 1993 tages indsigelsen nedlagt i medfør af  

 varemærkelovens § 15, stk. 1, nr. 2, under henvisning til indsigers  

 registrering under VR 294 1985 derfor til følge.
Registreringen erklæres  

 således ugyldig i medfør af bestemmelsen i § 23, stk. 3, i  

 varemærkeloven....« Denne afgørelse har klageren, Apple Computer, Inc., USA v/Patentbureauet  

 Chas.
Hude, ved skrivelse af 3. marts 1994 indbragt for Patentankenævnet.
 I klagebegrundelsen udtaler klageren følgende:
»....Det fremgår af Patentdirektoratets afgørelse af den 7. januar  

 1994 (bilag 8), side 2, 4. afsnit, at Patentdirektoratet ikke har vurderet  

 spørgsmålet om forvekslelighed mellem mærkerne på ny på trods af mit indlæg  

 af den 7. september 1993 (bilag 7), og tilsyneladende uden at overveje de i  

 nævnte skrivelse fremsatte anbringender har Direktoratet fastholdt den  

 tidligere trufne afgørelse, jf. skrivelsen af den 2. juli 1993 (bilag 5).  

 Direktoratet anfører følgende: »Deres skrivelse af 07. sept. 1993 giver  

 ikke Direktoratet anledning til på ny at vurdere, hvorvidt disse mærker er  

 forvekslelige«.
Jeg mener umiddelbart, at det i en sag af denne art,  

 hvor så meget står på spil, ikke mindst da der er tale om et for  

 mærkeindehaveren overordentligt vigtigt varemærke, der har været mere end 10  

 år undervejs, er rimeligt, at sagen vurderes på ny, når den ene af parterne  

 har anmodet derom og i denne forbindelse anført fornuftige anbringender.
Det  

 kan naturligvis ikke udelukkes, at en ny vurdering vil medføre samme resultat  

 som tidligere, men en total afvisning af en parts indlæg og fastholdelse af  

 en tidligere beslutning findes efter omstændighederne ikke rimelig.
Det skal  

 tilføjes, at det ikke er sjældent, at Direktoratets afgørelser omgøres af  

 Patentankenævnet, og i skrivelsen af den 7. september 1993 (bilag 7) gjorde  

 jeg klart opmærksom på, at det var mærkeindehaverens intention om nødvendigt  

 at forelægge sagen for Patentankenævnet, hvilket burde have foranlediget  

 Patentdirektoratet til at vurdere sagen på ny.
 I henhold til Patentdirektoratets afgørelse anses ordet MAC for  

 forveksleligt med ordet SUPERMAX, jf. varemærkelovens § 15, stk. 1, nr. 2,  

 der lyder:
 § 15: Et varemærke er udelukket fra registrering hvis - 2) der er risiko  

 for forveksling, herunder at det antages, at der er en forbindelse med det  

 ældre varemærke, fordi det yngre mærke er identisk med eller ligner det ældre  

 varemærke, og varerne eller tjenesteydelserne er af samme eller lignende art.
Uanset varelighed er det mærkeindehaverens og undertegnedes opfattelse, at  

 der ikke består en sådan nærhed mellem ordene MAC og SUPERMAX, at der er  

 »risiko for forveksling«, hverken direkte forveksling eller den  

 mere indirekte forveksling, ved at det antages, at der er en forbindelse  

 mellem varemærkerne eller mærkeindehaverne.
Mærkerne er ikke identiske, og de  

 »ligner« heller ikke hinanden i en sådan grad, at der med  

 rimelighed kan statueres »risiko« for forveksling.
I mine indlæg af  

 den 15. marts 1993 (bilag 4) og den 7. september 1993 (bilag 7) har jeg bl.a.  

 fremhævet følgende:
- Der kan ikke ses bort fra ordet SUPER ved sammenligningen af MAC og  

 SUPERMAX.
Ordet SUPERMAX udgør en helhed, såvel visuelt som fonetisk, der må  

 lægges til grund ved sammenligningen og ved afgørelsen af spørgsmålet om  

 mærkelighed.
- Ordet MAC indeholder kun 3 bogstaver i en stavelse.
Ordet SUPERMAX  

 indeholder 8 bogstaver i 3 stavelser.
- MAC fremtræder klart som en »forkortelse« af et skotsk  

 efternavn, jf. f.eks.
MacDonald.
MAX er klart et fornavn (af tysk  

 oprindelse).
- Ordet SUPER dominerer mærket SUPERMAX, og ordet MAX indtager derfor en  

 underordnet placering, også på grund af at der er tale om sidste led.
Selv en  

 svag mærkebestanddel som SUPER kan man ikke se bort fra, jf.
Rigmor Carlsen:  

 Varemærker - Registreringspraksis fra 1980, side 57.
- Argumentet fra Patentdirektoratets side, at »navnet SUPERMAX vil  

 kunne opfattes som en specielt god MAX«, forekommer vidtløftig.
Det  

 ville i givet fald også have krævet, at ordet SUPER blev skrevet separat som  

 et adjektiv, jf. »en super MAX«.
 - Det er usandsynligt, at det købende publikum vil forveksle varemærkerne  

 MAC og SUPERMAX.
 - Det er endvidere usandsynligt, at det købende publikum skulle antage, at  

 der var en forbindelse mellem varemærkerne eller mærkeindehaverne.
Til yderligere støtte for min opfattelse af, at ordene MAC og SUPERMAX  

 ikke kan betragtes som forvekslelige, skal jeg tillade mig at henvise til  

 nogle afgørelser som nævnt i tidligere registrator Fr.
Rigmor Carlsens bog om  

 Varemærker - Registreringspraksis fra 1980:
SCOPE 53 TOP SCORE (TOPSCORE) s. 170 Man kan med rimelighed sammenligne SCOPE/SCORE med MAC/MAX samt ordet TOP  

 med ordet SUPER.
CAMPELLA 53 FINO CAMPERO s. 186 Igen kan man sammenligne ordene CAMPELLA/CAMPERO med ordene MAC/MAX og  

 ordet FINO med ordet SUPER.
Det skal i denne forbindelse tilføjes, at der er  

 tale om varemærker indenfor klasse 33 (vin og spiritus), og at ordet FINO  

 derfor er uden særpræg.
PRIMASOL 53 SOL s. 199 I dette tilfælde er der endog identitet mellem de særprægede  

 mærkebestanddele, nemlig ordet SOL.
Det fremgår endvidere af Rigmor Carlsens  

 bog, at der er lagt vægt på, »at ordet PRIMASOL ikke i sin helhed giver  

 anledning til de samme associationer, som ordene PRIMA og SOL hver for  

 sig«.
I den foreliggende sag kan man med lige så stor ret sige, at ordet  

 SUPERMAX i sin helhed giver andre associationer end ordene SUPER og MAX hver  

 for sig.
MÆLKEMESTEREN 53 MESTER s. 208 Dette eksempel taler for sig elv.
Efter dansk praksis er ordet MESTER  

 særpræget som varemærke, og det kan derfor måske overraske, at mærkerne trods  

 quasi-identiteten mellem MESTER og MESTEREN ikke er blevet anset som  

 forvekslelige.
DAN BRYG 53 DANA S. 214 Medens ordene DAN og DANA isoleret betragtet ville være forvekslelige, er  

 mærkerne i deres helhed på grund af det beskrivende ord BRYG ikke  

 forvekslelige.
 Fra praksis skal jeg endvidere tillade mig at henvise til følgende  

 eksempel, der må anses for at være ganske parallelt med nærværende sag:
Jeg mener herefter ikke, at der kan være megen tvivl om, at  

 Patentdirektoratets afgørelse vedrørende indsigelsen er truffet på et forkert  

 grundlag, og jeg henstiller herefter endnu en gang høfligst til  

 Patentankenævnet, at afgørelsen omgøres, således at indsigelsen baseret på VR  

 294/1985 SUPERMAX afvises, og varemærket MAC endeligt registreres.' I skrivelse af 9. maj 1994 er indsigeren fremkommet med følgende  

 kommentarer til klagerens ovennævnte bemærkninger:
 »Det ligger i sagens natur, at det alene er Direktoratets afgørelse  

 af 2. juli 1993 (sagens bilag 5), der er udgangspunkt i nærværende sag, og  

 alene denne afgørelse, der skal kommenteres.
Sagen kan herefter begrænses til spørgsmålet, om der foreligger  

 mærkelighed, jfr. afgørelsens pag. 3 midtfor.
Det bemærkes, at klageren ikke  

 har ønsket at begrænse sin ansøgning for at undgå varesammenfald - tværtimod  

 har man alene henholdt sig til at »der uanset vareligheden ikke kan  

 statueres mærkelighed«, jfr. bilag 7 nederst.
Som allerede anført i indsigelse af 11. januar 1993 stilles der større  

 krav til de adskillende elementer i de respektive mærker, når der er  

 varesammenfald.
Dette udgangspunkt er alment anerkendt og vil næppe blive  

 bestridt af klageren.
 Når dette erindres, og når det ligeledes kan lægges til grund, at  

 betegnelsen SUPER- er et relativt svagt mærkeelement, der ikke ifølge  

 Varemærker - Registreringspraksis (pag. 57) bør tillægges større vægt, kan  

 resultatet af bedømmelsen af de her omhandlede to mærker ikke blive  

 anderledes end som kondoneret af Patentdirektoratet i sin afgørelse, altså at  

 der er »udtalt visuel og auditiv lighed mellem ordene MAC og  

MAX » - en afgørelse, der ikke bør ændres ved tilføjelsen SUPER-,  

 der alene kan tillægges anprisende karakter.
 Ansøger har i sin klage, pag. 5, anført nogle anbringender for sit  

 standpunkt om manglende - ikke forvekselighed som fejlagtigt anført, da der  

 er enighed om, at der er varesammenfald - men så dog manglende mærkelighed.
 1) Som allerede anført ovenfor er betegnelsen SUPER- mere af anprisende  

 karakter - og der er heller ikke ved helhedsbedømmelse af mærkerne set bort  

 herfra, jfr. afgørelse af 2. juli 1993, pag. 4, første afsnit (bilag 5).  

 Dette anbringende kan derfor tilbagevises som grundløst.
 2) Antallet af bogstaver er i denne sag af mindre betydning af ovennævnte  

 grund, så også dette anbringende er grundløst.
3) Ordene MAC og MAX er begge drengenavne, men det ændrer  

 ikke ved, at de givet er forvekslelige, når de anvendes som varemærker,  

 uanset begrebsindholdet i ordene.
Visuelt og auditivt er de udtalt lig  

 hinanden.
Udtalemæssigt gengives MAX som »macs«! Tydeligere  

 kan mærkelighed næppe angives.
 4) Dette punkt om ordet SUPER- er der allerede taget stilling til, jfr.  

 ovenfor, og det skal derfor ikke gentages.
5) At karakterisere Patentdirektoratets begrundelse for, at ordet SUPER-  

 har betydning af at være noget større eller bedre, som vidtløftig forekommer  

 urimeligt.
For det første er det unægtelig korrekt, når Patentdirektoratet  

 anfører, at ordet SUPER- er noget større eller bedre, der kan erstattes af  

 ordene HYPER-, OVER- eller EKSTRA-, og det er pudsigt, at dette anføres af  

 klageren, eftersom han samtidig hævder, at Patentdirektoratet ikke har bedømt  

 mærkerne i sin helhed, hvilket implicit fremgår netop af denne afgørelse.
 6) Når det anføres, at det er usandsynligt, at det købende publikum vil  

 forveksle varemærkerne MAC og MAX , er det en ren påstand, der  

 er helt uden dokumentation, endsige anbringender og ikke mindst set netop på  

 baggrund af Patentdirektoratets omhyggelige redegørelse for sit standpunkt.  

 Påstanden må derfor tilbagevises.
7) Når det endelig anføres, at det forekommer usandsynligt, at det købende  

 publikum kan tro, at der er en forbindelse mellem varemærkerne og  

 mærkeindehaverne, kan vi ikke rigtig se, hvorfor det skulle være så  

 usandsynligt.
Som bekendt er der i dagligdagens verden et net af  

 sameksistensaftaler, og det er netop en af de årsager, der er udtryk for, at  

 indsigeren må hævde sin ret, da et sådant forhold ikke er til stede og heller  

 ikke ønskes at blive opfattet som værende til stede.
Når de her omhandlede  

 parter begge driver virksomhed inden for samme område, må man nødvendigvis  

 hævde sin varemærkeret således at der ikke opstår mulighed for en sådan  

 slutning.
En sådan muligvis formodet slutning er netop et af grundelementerne  

 i enhver forvekslingsbedømmelse.
Vi må derfor holde for, at  

 Patentdirektoratets anbringende for sin afgørelse også i denne henseende er  

 rigtig.
Klageren har endvidere henvist til nogle enkelte eksempler på  

 forvekslingsbedømmelse.
Ingen af eksemplerne er imidlertid ganske parallelle  

 med nærværende.
Det morsomme er naturligvis eksemplet med sameksistensen af  

 betegnelsen BIG MAC , som anmeldt af McDonald's Corporation for  

 klasserne 29-30, og registreringen af MAX , som anmeldt af Kraft  

 General Foods, Inc. for kaffe kaffeerstatning og pulverkaffe.
Det bemærkes i  

 øvrigt, at sidstnævnte mærke er anmeldt d. 11. juli 1988, og Kraft General  

 Foods, Inc. har altså ladet Mcdonald's få registreret sit navn BIG MAC  

 , formentlig ud fra den betragtning, at mærket alene skal anvendes for  

 burgere.
Derved adskiller dette eksempel sig fra nærværende, hvor klageren  

 ikke ønsker at begrænse sin varefortegnelse til et ganske eksakt  

 produktområde, som mærket skal anvendes for, og det turde ellers være i  

 overensstemmelse med rimelig varemærkeregistreringspraksis også her i landet,  

 efter at der nu også skal tages hensyn til, hvilke varer varemærkerne skal  

 anvendes for, på trods af den i loven fortsat gældende skånefrist.
Det er dog  

 værd at have dette i erindring ved den samlede bedømmelse af mærkerne og  

 klagerens stillingtagen i sagen om ikke at begrænse sin varefortegnelse.
Da man ikke har ønsket dette, har Patentdirektoratet ingen anden mulighed  

 end at afslå varemærkerne fra varemærkeregistrering, og dette skal indsigeren  

 tilslutte sig.' I anledning af klagen har direktoratet ved skrivelse af 15. september 1994  

 afgivet følgende udtalelse:
»Med skrivelse af 15 jul 1994 har Patentankenævnet fremsendt  

 klagebegrundelse af 03 mar 1994 fra patentbureauet Chas.
Hude samt svar af 09  

 maj 1994 fra patentbureauet Hofman-Bang & Boutard A/S vedrørende  

 ovennævnte registrering med henblik på, om direktoratet har bemærkninger til  

 sagen.
 I denne anledning meddeles, at direktoratet ikke har bemærkninger til de i  

 ovennævnte skrivelser fremførte synspunkter vedrørende forveksleligheden  

 mellem varemærkerne, men alene ønsker at udtale sig i anledning af klagerens  

 bemærkninger om Patentdirektoratets fremgangsmåde i sagen.
 Klageren finder det ikke rimeligt, at direktoratet efter modtagelsen af  

 mærkeindehaverens indlæg af 07 sep 1993 ikke påny har vurderet, om mærkerne  

 er forvekslelige.
 På dette tidspunkt havde direktoratet imidlertid, efter at  

 mærkeindehaveren havde haft lejlighed til at udtale sig om indsigelsen,  

 truffet afgørelsen af spørgsmålet om forvekslelighed, nemlig ved  

 direktoratets skrivelse af 02 jul 1993, hvor det af tredie sidste afsnit  

 klart fremgår, at direktoratet har fundet mærkerne forvekslelige.
 Når der ikke ved nævnte skrivelse blev truffet endelig afgørelse i  

 indsigelsessagen skyldes det, at man ville give mærkeindehaveren lejlighed  

 til at foretage en begrænsning af registreringen, som ville medføre, at der  

 ikke længere var kollision med registreringen VR 294 1985.
Det er direktoratets opfattelse, at når der af direktoratet i en  

 indsigelsessag er truffet afgørelse af, om indsigers mærke er forveksleligt  

 med det registrerede mærke, skal dette spørgsmål ikke påny vurderes af  

 direktoratet, men må henvises til afgørelse af Ankenævnet.
For at gøre dette  

 klart, har direktoratet ændret sine skrivelser i sådanne tilfælde, således at  

 mærkeindehaveren klart får valget mellem at foretage en begrænsning af  

 registreringen eller indbringe spørgsmålet om mærkernes forvekslelighed for  

 Ankenævnet.
Dette sker på den måde, at det oplyses overfor mærkeindehaveren,  

 at hvis begrænsning ikke foretages, vil registreringen blive erklæret  

 ugyldig.
Samtidig oplyses, at hvis afgørelsen i stedet ønskes indbragt for  

 Patentankenævnet, kan der gives meddelelse herom til direktoratet, således at  

 der snarest efter modtagelsen af en sådan meddelelse træffes en endelig  

 afgørelse, som indebærer, at registreringen erklæres ugyldig.
Citat af de tre  

 sidste afsnit i en sådan skrivelse vedlægges til Patentankenævnets  

 orientering.« Klageren har i skrivelse af 18. januar 1995 udtalt som følger:
»Det i min skrivelse af den 3. marts 1994 anførte fastholdes i fuldt  

 omfang.
Det forekommer fortsat evident, at de to her omhandlede varemærker  

 ikke på nogen måde kan betragtes som forvekslelige, jf.
De to mærker må og skal vurderes i deres helhed, hvorved det såvel ud fra  

 en visuel som ud fra en fonetisk betragtning må være klart, at der ikke er  

 risiko for forveksling.
Man kan ikke ved sammenligningen se bort fra ordet  

 SUPER, der er en integreret del af indsigernes mærke, der er skrevet i et  

 ord.
Når det i indsigers skrivelse af den 9. maj 1994, side 2, punkt 3,  

 anføres, at »udtalemæssigt gengives MAX som macs«, kan dette  

 naturligvis på ingen måde godkendes.
Det er en tilsnigelse at skrive ordet  

 med »c«.
Ved en fonetisk eller udtalemæssig sammenligning må ordene  

 MAC og MAX angives som følger:
 »Det er usandsynligt, at det købende publikum vil forveksle  

 varemærkerne MAC og SUPERMAX«.
At det i øvrigt er usandsynligt, at forveksling vil finde sted, skal  

 vurderes på baggrund af den stedfundne brug af begge varemærker, der aldrig -  

 så vidt det er Apple Computer, Inc. og undertegnede bekendt - har givet  

 anledning til forveksling.
Havde indsigerne haft dokumentation for blot et  

 enkelt tilfælde af forveksling, var det utvivlsomt kommet frem i nærværende  

 sag.
Med udgangspunkt i sameksistensen mellem varemærkerne MAC og MAX i andre  

 klasser, som indsigerne søger at bortforklare, anføres det, at Apple  

 Computer, Inc. i overensstemmelse med praksis, under hensyntagen til  

 brugspligt med videre, burde have vist vilje til at begrænse registreringen  

 af MAC, ligesom der sluttes af med replikken, at det dog er »værd at  

 have dette i erindring ved den samlede bedømmelse af mærkerne og klagerens  

 stillingtagen i sagen om ikke at begrænse sin varefortegnelse«! Indsigerne burde være bekendt med Apple Computer, Inc. og brugen af  

 varemærket MAC.
Registreringen af MAC er faktisk begrænset til ret konkrete  

 varer, nemlig »databehandlingsudstyr, dele og tilbehør hertil (ikke  

 indeholdt i andre klasser) og magnetiske databærere« i klasse 9. En  

 yderligere begrænsning er faktisk ikke mulig overfor indsigernes varemærke VR  

 294/1985 SUPERMAX, der i klasse 9 udelukkende omfatter »datamater«.  

 Varemærket MAC har været anvendt i flere år, såvel for »hardware«  

 (herunder datamater) som for »software«.
Under hensyntagen til den  

 aktuelle brug er en yderligere begrænsning af registreringen i realiteten  

 ikke mulig, og det gælder også i forhold til indsigernes registrering.
Apple Computer, Inc. har anvendt varemærket MAC siden marts 1984. På det  

 tidspunkt blev varemærket MACINTOSH først anvendt, og i forbindelse med  

 introduktionen af disse nye varer, såvel hardware som software, blev MAC  

 anvendt, både som en forkortelse for MACINTOSH og som et selvstændigt  

 varemærke.
Det forekommer hævet over enhver tvivl, at indsiger ikke skulle  

 have været bekendt med anvendelsen af varemærket MAC så meget mere som Dansk  

 Data Elektronik ApS også har været repræsentant for Apple Computer, Inc.'s  

 produkter.
Det danske selskab har således været såkaldt »Apple  

 VAR«, hvilken forkortelse står for »value added reseller«.
Indsiger har tilsyneladende heller ikke fundet varemærkerne MAC og  

 SUPERMAX forvekslelige i andre lande.
Jeg vedlægger i denne forbindelse 2  

 lister som bilag 10 og 11, nemlig dels en liste over »countries where  

 Apple's registration for MAC predates Dansk's registration for SUPERMAX in  

 Class 9« (bilag 10), hvor ordet Dansk er synonymt med Dansk Data  

 Elektronik A/S, samt en liste over »countries where Dansk's registration  

 for SUPERMAX predates Apple's registration for MAC in Class 9« (bilag  

 11). Listerne skulle tale for sig selv, men det skal understreges, at der i  

 intet andet land end Danmark er rejst indsigelse af nogen af parterne eller  

 på anden måde opstået et problem på grund af risiko for forveksling mellem  

 MAC på den ene side og SUPERMAX på den anden.' Ankenævnet har behandlet sagen på sit møde den 17. maj 1995.
For klageren (mærkeindehaver) mødte cand.jur.
Henrik Jespersen, som havde  

 lejlighed til at udtale sig.
 Indsigeren gav ikke møde.
 Ankenævnet skal udtale:
Da ordene MAC og MAX findes at have hver deres til dels stærkt forskellige  

 begrebsmæssige indhold, herunder også på det engelske sprog, der er meget  

 anvendt på EDB-området, skønnes mærket MAC ikke forveksleligt med mærket  

 SUPERMAX.
Indsigelsen tages derfor ikke til følge, hvorfor bestemmes:
 Sagen tilbagesendes til Direktoratet til fortsat behandling.
