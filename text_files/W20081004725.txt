Ophør og vægring, opsagt, mødte for sent og gik tidligt, selvforskyldt ledig, karantæne, aftale med værkfører Ankenævnet har behandlet Deres klage på møde den 4. september 2008.
Nævnet traf denne A F G Ø R E L S E De er ikke selvforskyldt ledig, og De skal ikke have en karantæne på 3 uger med virkning fra den 5. oktober 2007.
 Ankenævnet ændrer således Arbejdsdirektoratets afgørelse af den 3. marts 2008.
B E G R U N D E L S E Ankenævnet har lagt til grund, at  De startede job hos xx den 3. oktober 2007,  De den 4. oktober 2007 blev opsagt, og  Deres arbejdsgiver har oplyst, at årsagen til opsigelsen var, at De mødte senere og gik tidligere end aftalt.
 Det følger af reglerne, at der ikke må udbetales dagpenge til et medlem, der er selvforskyldt ledig.
 Et medlem er selvforskyldt ledig, hvis medlemmet bliver afskediget af en grund, der væsentligst kan tilregnes medlemmet.
 Bliver medlemmet afskediget af en grund, der væsentligst skyldes medlemmet, skal medlemmet anses for selvforskyldt ledig, og have 3 ugers effektiv karantæne.
Det beror på et samlet skøn, om en afskedigelse væsentligst skyldes medlemmets forhold.
I skønnet indgår blandt andet arbejdsgiverens begrundelse for afskedigelsen, samt medlemmets forklaring om hændelsesforløbet.
 Ankenævnet har lagt vægt på, at Deres arbejdsgiver har oplyst, at det ikke kan afvises, at De af den daværende værkfører kunne være blevet bedt om at møde senere.
 Ankenævnet finder endvidere, at det ikke er sandsynliggjort, at den værkfører, De talte med, ikke skulle have oplyst, at De kunne gå før tid.
 Ankenævnet finder herefter, at De på baggrund af sagens oplysninger ikke væsentligst selv er skyld i afskedigelsen, hvorfor De ikke skal have en effektiv karantæne på 3 uger.
R E G L E R Ankenævnet henviser til  § 63, stk. 1, nr. 3, stk. 4 og stk. 6 i lov om arbejdsløshedsforsikring mv., jf. lovbekendtgørelse nr. 994 af 8. august 2007, og  §§ 9, 38, stk. 2 og 41 i Arbejdsdirektoratets bekendtgørelse nr. 178 af 19. februar 2007 om selvforskyldt ledighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xxx fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsløshedskasse Regler Lov om arbejdsløshedsforsikring mv. jf. lovbekendtgørelse nr. 994 af 8. august 2007 § 63. Dagpenge må ikke udbetales, jf. stk. 4, til et medlem, hvis ledighed skyldes, ...
3) at medlemmet afskediges af en grund, der væsentligst kan tilregnes medlemmet, ...
Stk. 4. Ved selvforskyldt ledighed efter stk. 1 pålægges medlemmet en karantæne på 3 uger.
Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil 1) et fuldtidsforsikret medlem har haft mere end 300 timers arbejde inden for 10 uger, 2) et deltidsforsikret medlem har haft mindst 150 timers arbejde inden for 10 uger eller 3) et medlem i mindst 26 uger uafbrudt har drevet selvstændig virksomhed i væsentligt omfang.
 ...
 Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.
Arbejdsdirektoratets bekendtgørelse nr. 178 af 19. februar 2007 om selvforskyldt ledighed § 9. Et medlem er selvforskyldt ledig, hvis medlemmet bliver afskediget af en grund, der væsentligst skyldes medlemmet.
Dette gælder også, hvis 1) medlemmet bliver afskediget fra et tilbud af en grund, der væsentligst skyldes medlemmet, 2) et uddannelsessted afbryder medlemmets tilbud om uddannelse af en grund, der væsentligst skyldes medlemmet, eller 3) medlemmet bliver afskediget af en grund, der væsentligst skyldes medlemmet, mens medlemmet er på orlov efter lov om ret til orlov og dagpenge ved barsel eller efter lov om børnepasningsorlov eller får godtgørelse efter lov om godtgørelse ved deltagelse i erhvervsrettet voksen- og efteruddannelse eller får voksenuddannelsesstøtte efter lov om statens voksenuddannelsesstøtte.
 § 38. ...
 Stk. 2. Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 3, jf. dog § 41.
 § 41. Et medlem kan ikke få dagpenge anden gang, medlemmet inden for de seneste 12 måneder handler på en måde, der ville udløse karantæne for selvforskyldt ledighed, jf. § 38.
 Stk. 2. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.
 Stk. 3. Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger.
Stk. 4. Et medlem kan igen få dagpenge, når medlemmet i mindst 26 uger uafbrudt har drevet selvstændig erhvervsvirksomhed i et omfang, der kan sidestilles med lønarbejde i over 30 timer om ugen.
Medlemmet må ikke samtidig have modtaget offentligt tilskud til etablering og drift af selvstændig virksomhed.
Stk. 5. Direktøren for Arbejdsdirektoratet kan i ganske særlige tilfælde bestemme, at et medlem ikke mister retten til dagpenge efter stk. 1, hvis medlemmet ikke tidligere er blevet vejledt herom.
Hvis medlemmet ikke mister retten til dagpenge efter stk. 1, skal medlemmet have en karantæne efter § 38 for hver af de gange, medlemmet er blevet selvforskyldt ledig.
