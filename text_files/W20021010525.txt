 Landsskatteretskendelse af 6. juni 2002, vedr. købesum for  

 fast ejendom i Tyskland berigtiget ved påtagelse af løbende ydelse.
 A klager for indkomstårene 1993 og 1994 over, at  

 skatteankenævnet ikke har godkendt fradrag for løbende ydelse, hhv. 235.352  

 kr.  

 og 236.845 kr.
 Det fremgår af sagen, at klageren ved Übertragungsvertrag af 27.  

 december 1989 med overtagelsesdato den 15. december 1989 erhvervede en andel  

 på  

 25 % i ejendomsselskabet B, svarende til 541.500 DM, medens advokat C på  

 vegne  

 af ApS D ligeledes erhvervede en andel på 25 % af selskabet.
 Af aftalen fremgår bl.a., at klageren overtager sælgerens  

 gældsforpligtelse i det tyske kreditinstitut E AG.
 Af tillægsaftale af 30. november 1990 mellem advokat F som  

 sælger og næringsdrivende A og ApS D som købere fremgår:
"Med overdragelsesaftale af 27.12.1989 har sælger til hver  

 af køberne overdraget en andel på 1/4 af kompagniskabet B til en købspris til  

 hver på DEM 541.500,--. Købsprisen skulle betales ved at fritstille sælger  

 fra  

 dennes forpligtelser over for E AG samt ved, at køberne overtog disse  

 forpligtelser.
I stedet for betaling af en købspris aftaler parterne nu  

 betaling af en livrente på nedenstående betingelser:
1. Livrenten  

  

 fastsættes for a) hr.
A til DEM 60.312,-- p.a.
 b) ApS D til DEM 61.180,-- p.a.
Livrenten skal betales første gang den 1. december 1990 med de  

 ovenstående beløb.
Derefter skal livrenterne betales i fire lige store  

 kvartalsbeløb pr. den 1.3., 1.6., 1.9. og 1.12. i ethvert år, således at  

 kvartalsraterne udgør a) DEM  

 15.078,-- for A b) DEM 15.295,-- for ApS D, begge betales første gang den 1. marts 1991.
....." Af en dansk oversættelse af Urkunde des Notars G in X af  

 21. december 1990 fremgår:
 "Foretaget i X den 20. december 1990.
 Hos mig, G, Notar med embedsadresse i X, var fremmødt  

 personligt:
1. Hr.
F, advokat, boende i X - som sælger -, 2. Hr.
A, erhvervsdrivende, boende i Danmark 3. Hr. direktør C, advokat, Danmark som i nærværende sag ikke handler i eget navn, men på vegne af  

 ApS D, Danmark - de under 2. og 3. fremmødte personer - som købere -.
 Begge har tilstrækkeligt kendskab til det tyske sprog.
De fremmødte anmodede om notarial oprettelse af følgende O v e r d r a g e l s e s  

 a f t a l e 1. Sælger har den 27.12.1989 til køberne ligeligt overdraget sin  

 andel på 50 % i ejendomsselskabet B ('Gesellschaft bürgerlichen Rechts'  

 (GbR):  

 omtr. ikke-registreret interessentskab eller kompagniskab), hvis eneste  

 formål  

 er overholdelse af 'Erbbaurecht' * og forvaltning af en forretningsejendom i  

 Y,  

 Tyskland.
Denne overdragelse bekræftes hermed.
Selskabets ejendom består af i  

 øjeblikket fire butiksenheder og er tinglyst ved Amtsgericht i Y.
-----------------------------------------------------------------------------  

 --------------------------- * 'Erbbaurecht': Overdragelig eller arvelig ret til eje/opføre  

 bygninger på anden persons grund.
-----------------------------------------------------------------------------  

 ----------------------------- 2. Ejendomsselskabets eneste aktiv er den under ciffer 1 nævnte  

 forretningsejendom, som med henblik på beregningen af købesummen  

 værdiansættes  

 til DM 2.166.000,--.
 Af denne ejendom erhverver hver af køberne en 1/4 andel eller DM  

 541.500,--.
Selskabets langfristede gældsforpligtelser består af et byggelån  

 hos E AG på DM 2.166.000,--. Rente- og afdragsbetalingerne bæres også i  

 fremtiden af sælger.
Sælger garanterer, at selskabet ud over forannævnte lån  

 ikke har yderligere gældsforpligtelser med undtagelse af renterne,  

 driftsudgifterne og de faste regelmæssige ydelser som vederlag for  

 'Erbbaurecht' for sidste kvartal af 1990. For så vidt som gældsforpligtelser  

 vedrører tidsrummet indtil 15.12.1989, betales disse af sælger.
 3. Parterne aftaler i stedet for betalingen af en købesum at  

 betale en livrente på følgende betingelser:
1. Livrenten fastsættes for a) Hr.
A til DM 60.312,-- p.a.
 b) ApS D til DM 61.182,-- p.a.
Livrenten betales første gang den 01. december 1990 med de  

 forannævnte beløb.
Herefter betales livrenterne hvert år i fire lige store  

 kvartalsbeløb pr. 01.03., 01.06., 01.09. og 01.12., således at  

 kvartalsraterne  

 for a) A er på DM 15.078,-- b) ApS D er på DM 15.295,50 betalbar første gang pr. 01. marts 1991.
2. Livrenten fra hr.
A skal betales, så længe fru H lever.
I  

 tilfælde af fru Hs død er hr.
A fritaget for enhver forpligtelse til at  

 betale  

 den livrente, som er forfalden til betaling efter datoen for fru Hs  

 død.
Livrenten fra ApS D skal betales, sålænge hr.
I, advokat, lever  

 I tilfælde af hr.
Is død er ApS D fritaget for enhver forpligtelse til  

 at  

 betale livrenter, som er forfaldne til betaling efter datoen for hr.
Is  

 død.
3. Forannævnte livrenter skal, for det tilfælde at fru H  

 og/eller hr.
I lever længere, kun betales for et tidsrum af 20 år, regnet fra  

 den 14.12.1989 og indtil 14.12.2009, således at den sidste rate forfalder til  

 betaling den 01.12.2009.
4. Sælger eller dennes successorer eller cessionarer er  

 berettiget til at behæfte eller overdrage retten til livrenten eller på anden  

 måde at råde over denne Dør sælger, medens livrenterettigheden består, skal livrenten  

 fortsat betales til dennes søn K, subsidiært til dennes arvinger, for så vidt  

 som livrenterne ikke er afstået eller på anden måde er overdraget til  

 trediemand og altid kun under hensyntagen til i mellemtiden foretagne  

 transporter til sikkerhed (for fordringen) eller andre behæftelser af  

 livrentetilsagnet.
 5. Livrentetilsagnet og forpligtelsen til at betale livrente  

 skal også være bindende for købernes arvinger og successorer, så længe  

 livrentetilsagnet er i kraft i henhold til ciffer 2 og 3 i denne aftale.
6. Køberne forpligter sig i tilfælde af en videreoverdragelse af  

 deres interessentskabsandele til at pålægge deres successor af ejendomsretten  

 at overtage forpligtelserne i henhold til denne aftale og den indledningsvist  

 nævnte overdragelsesaftale.
Sælger kan kun gøre indsigelse mod en sådan  

 rettighedsoverdragelse, såfremt der foreligger en vigtig grund, medmindre  

 køber  

 forpligter sig til fortsat betaling af livrenten eller parterne enes om et  

 beløb til indfrielse af livrenten.
 7. Til sikring af livrentebetalingerne skal der i ejendommen  

 tilhørende interessentskabet (GbR) tinglyses to grundbyrder, som opfylder  

 betingelserne i denne aftale, og som tjener til sikkerhed for betalingen af  

 hver  

 enkelt kvartalsrate, og hvori der kan gøres udlæg, så snart en kvartalsrate  

 ikke betales ved forfald.
Grundbyrden for den livrente, som hr.
A er skyldig, skal slettes  

 den 02. januar 2010 eller efter fru Hs død, hvilken begivenhed der så  

 end  

 måtte indtræffe først, men dog kun, såfremt de indtil indtrædelsen af den  

 begivenhed, som berettiger sletningen, forfaldne livrentebetalinger er  

 betalt.
Grundbyrden for den livrente, som ApS D er skyldig, skal slettes  

 den 02. januar 2010 eller efter hr.
Is død, hvilken begivenhed der så  

 end  

 måtte indtræffe først, men dog kun, såfremt de indtil indtrædelsen af den  

 begivenhed, som berettiger sletningen, forfaldne livrentebetalinger er  

 betalt.
 8. Skulle køberne efter påkrav fra sælger ikke have betalt  

 forfaldne rater på livrenten inden 2 uger, kan sælger søge sig fyldestgjort i  

 grundbyrden.
 9. Sælger har indgået denne aftale ud fra den antagelse, at kun  

 en del af den af ham modtagne livrente er skattepligtig.
 Køberne har indgået denne aftale ud fra den antagelse, at den  

 livrente, de skal betale, er skattemæssigt fuldt fradragsberettiget, og at  

 kapitalansættelsen for livrenten udgør en del af bygningens værdi, hvorpå der  

 kan foretages en skattefri afskrivning ved beskatningen af den skattepligtige  

 danske indkomst.
 Såfremt nogen af disse antagelser ved en ændring af tysk eller  

 dansk ret skulle vise sig ikke at passe, har den som følge af ovennævnte  

 antagelser ugunstigt stillede part krav på en revision af denne aftale.  

 Formålet med ændringen af denne aftale skal så være at finde en løsning,  

 hvorved sælger modtager et fast beløb, som modsvarer kapitalværdien på den  

 resterende del af livrenten, og som giver køberne rimelige betingelser med  

 hensyn til betalingen af denne værdi.
Hvis parterne herefter ikke kan enes om en sådan løsning, skal  

 en voldgiftsdommer træffe afgørelse i sagen.
Såfremt der ikke kan opnås  

 enighed  

 om voldgiftsdommerens person, skal voldgiftsdommeren udpeges af præsidenten  

 for  

 Sø- og Handelsretten i København.
10. Sælger skal foranledige, at 'E AG' sletter den i øjeblikket  

 tinglyste 'Grundschuld'* med et beløb svarende til sælgers andel af det lån,  

 som er ydet interessentskabet (GbR), og for hvilket sælger personligt er  

 eneskyldner.
Sletningen skal ikke finde sted senere end tinglysningen af  

 grundbyrden.
-----------------------------------------------------------------------------  

 ------------------------------- * 'Grundschuld' = særlig 'grundbehæftelse' i Tyskland, som ikke  

 findes analogt i dansk ret.
 .....
 12. Indtil andet bestemmes vil sælger på købernes vegne  

 sammen med sin medinteressent fortsat forestå forvaltningen af ejendommen.  

 Køberne meddeler ham hermed den nødvendige fuldmagt.
 Forvaltningen sker vederlagsfrit, idet der dog betales det  

 sædvanlige honorar til advokater i forbindelse med førte retstvister.
13. For at lette forvaltningen skal de dokumenter, som vedrører  

 ejendommen, fortsat opbevares hos sælger, idet køberne dog til enhver tid kan  

 forlange indseende i disse eller forlange dem udleveret.
Hver af køberne har  

 modtaget kopi af de lejeaftaler og låneaftaler, som vedrører ejendommen.
....." Af skrivelse af 13. november 1990 fra Statsanstalten til  

 advokatfirmaet L, att.
C, der er et svar på en henvendelse af 17. oktober  

 1990,  

 fremgår, at en løbende ydelse, der skal erlægges i kvartårlige terminer,  

 første  

 gang 1. marts 1990, som vederlag for en købesum på 541.500 DM, og som skal  

 løbe  

 så længe en mand, født i 1950, er i live, dog maksimalt i 20 år, udgør  

 61.182,29 DM, ligesom en løbende ydelse, der skal erlægges i kvartårlige  

 terminer, første gang 1. marts 1990 som vederlag for en købesum på 541.500  

 DM,  

 og som skal løbe så længe en kvinde født i 1960 er i live, dog maksimalt i 20  

 år, udgør 60.311,41 DM.
 Af resultatopgørelse for 1993 og 1994 for ejendommen i Y,  

 fremgår, at husleje udgør henholdsvis 699.897 kr. og 746.727 kr., medens  

 overskud af interessentskabet udgør henholdsvis 602.480 kr. og 649.911 kr.,  

 hvoraf klagerens andel på 25 % udgør henholdsvis 150.620 kr. og 162.478 kr.  

 Efter fradrag for livrente på henholdsvis 235.352 kr. og 236.845 kr. og  

 regnskabsassistance på henholdsvis 6.264 kr. og 17.472 kr., eller i alt  

 henholdsvis 241.616 kr. og 254.599 kr., udgør resultat efter særomkostninger  

 for klageren i alt henholdsvis 90.996 kr. og 92.121 kr.
 De stedlige skattemyndigheder har nægtet klageren fradrag for  

 løbende ydelse i indkomstårene 1993 og 1994 på henholdsvis 235.352 kr. og  

 236.845 kr.
 Skatteankenævnet har ud fra en helhedsbetragtning ikke anset  

 arrangementet for at have realitet i forhold til reglerne om fradrag for  

 løbende ydelser, jf. ligningslovens § 12, stk. 8, nu stk. 7.
 Skatteankenævnet har anført, at det forhold, at retten til  

 ydelserne kan overdrages og således ikke er personlige, fører til, at aftalen  

 ikke reelt er en aftale om løbende ydelser, som opfylder betingelsen for  

 fradrag i ligningslovens § 12.
 Skatteankenævnet har ikke anset den indgåede aftale for at ligge  

 indenfor kerneområdet af ligningslovens § 12, stk. 8, nu stk. 7, idet denne  

 bestemmelse tager sigte på aftægts- og underholdsforpligtelser, og idet  

 forholdene i sådanne tilfælde typisk kun er betinget af den berettigedes  

 dødsfald, ligesom der normalt vil være større sandsynlighed for den  

 berettigedes død inden for en kortere periode.
 I de tilfælde, hvor bestemmelsen er anerkendt i forbindelse med  

 overdragelse af virksomheder, er den samlede betalingsforpligtelse normalt  

 gjort afhængig af virksomhedens overskud i den periode, hvor aftalen løber,  

 og  

 ikke, som i nærværende aftale, på forhånd fastsat til et bestemt beløb, der  

 betales over en nærmere angivet årrække.
 Når der henses til, at ydelsernes bortfald før udløbet af  

 perioden på 20 år er gjort afhængig af klagerens hustru Hs død, og når  

 der  

 videre henses til, at H var 30 år på aftaletidspunktet, er det nævnets  

 opfattelse, at aftalen ikke indeholder en sådan usikkerhed med hensyn til  

 størrelsen af det beløb, som klageren kommer til at udrede, at de løbende  

 ydelser kan anses for omfattet af fradragsretten i ligningslovens § 12, stk.  

 8.
 Skatteankenævnet er endvidere af den opfattelse, at det har  

 været af væsentlig betydning for aftalens parter at sikre ikke blot F, men  

 også  

 hans livsarvinger.
 På grundlag af indholdet i aftalen er det skatteankenævnets  

 opfattelse, at der reelt er tale om et almindeligt gældsforhold, hvorpå der  

 ikke kan indrømmes fradrag for afdragene.
 Skatteankenævnet er af den opfattelse, at konstruktionen har  

 haft til hensigt at give klageren fradragsret for den del af ejendommens  

 købesum, der påhviler ham, og dermed tilsigtet en omgåelse af  

 skattelovgivningens  

 almindelige regler, hvorefter afdrag på gældsforpligtelser ikke er  

 fradragsberettigede.
 Dette understøttes af, at de skattemæssige fordele for både  

 sælgeren og køberne har været en forudsætning for konstruktionen, jf.  

 forbeholdene i aftalen, som indebærer, at aftaleparterne ikke har  

 modstridende  

 skattemæssige interesser, og at sælgerens forretningsmæssige risiko, som  

 eventuelt måtte være til stede, er afdækket ved tinglysning af grundbyrder i  

 ejendommen, hvori der kan gøres udlæg, såfremt en kvartalsrate ikke betales.  

 Grundbyrderne skal endvidere først slettes efter, at den sidste rate er  

 betalt,  

 såfremt H ikke er død forinden.
 Den manglende fradragsret for livrentebetalingerne medfører, at  

 resultatet af udenlandsk virksomhed bliver positive i indkomstårene 1993 og  

 1994 med henholdsvis 12.665 kr. og 13.033 kr.
 Tyskland har beskatningsretten til indkomst ved fast ejendom i  

 Tyskland, jf. dobbeltbeskatningsaftalen af 30. januar 1962, artikel 3, men i  

 henhold til globalindkomstprincippet har Danmark ret til at medregne indkomst  

 af fast ejendom i Tyskland til den skattepligtige indkomst.
 Dobbeltbeskatningen ophæves ved, at der gives nedslag i de  

 pålignede danske skatter, svarende til den del af den danske skat, som  

 forholdsmæssigt falder på den tyske indkomst.
 Klagerens advokat har heroverfor gjort gældende, at de løbende  

 ydelser er fradragsberettiget i henhold til den dagældende ligningslovs § 12,  

 stk. 8.
 Advokaten har anført:
"  

  

 Sagens faktum Den 27.12.1989 har A erhvervet 25 % af en ejendom beliggende i  

 Y, for 541.000 DM, jfr. vedlagte bilag, der er skatteankenævnets oversættelse  

 af den overdragelsesaftale, der er bekræftet ved tysk notar.
 Købesummen er berigtiget ved, at A har påtaget sig at erlægge en  

 løbende ydelse.
 Den løbende ydelse er i henhold til overdragelsesaftalens pkt. 3  

 fastsat til 60.312 DM årligt, hvilket beløb betales med 1/4 hvert kvartal,  

 første gang 1. december 1990.
 Den løbende ydelse skal betales, så længe As ægtefælle, H,  

 lever, dog længst for et tidsrum af 20 år.
 Kapitalværdien af den løbende ydelse fremgår af Statsanstaltens  

 aktuarmæssige beregning af 13/11 1990.
 Skatteyderens begrundelse  

 for klagen.
 De relevante bestemmelser i ligningslovens § 12 har følgende  

 ordlyd:
 "§ 12. Udgifter til løbende ydelser, som den skattepligtige  

 har forpligtet sig til at udrede, kan fradrages ved opgørelsen af den  

 skattepligtige indkomst efter reglerne i stk. 2-8.
 ....
Stk. 8. Udgifter til ydelser som nævnt i stk. 1 kan fradrages,  

 hvis ydelsen udredes som et led i en gensidigt bebyrdende aftale. ....." Fradragsretten er således knyttet til, om der er tale om  

 "løbende ydelser" og om "ydelsen udredes som et led i en  

 gensidigt bebyrdende aftale".
 Da den løbende ydelse i henhold til en skriftlig kontrakt er  

 betaling for en del af en fast ejendom, synes der ikke at være tvivl om, at  

 kravet om "gensidigt bebyrdende aftale" er opfyldt.
 Sagens problem er herefter, om de ydelser, skatteyderen udreder,  

 er løbende ydelser, der falder inden for begrebet "løbende ydelser"  

 i  

 ligningslovens § 12, stk.1.
 Skatteretligt har begrebet "løbende ydelser" ikke  

 været fastlagt i en lovtekst, før det indsættes i LL § 12 B ved lov nr. 386  

 af  

 2.6.1999 (L 212).
 I praksis har kravet til en løbende ydelse været, at der skulle  

 herske en sådan usikkerhed om enten ydelsens varighed eller ydelsens årlige  

 størrelse, at ydelserne ikke var led i afviklingen af et nærmere fastlagt  

 tilgodehavende, jfr. redegørelse fra Retssikkerhedsudvalget, februar 1996, s.  

 168 fn.
 I nærværende sag er usikkerheden knyttet til åremålets længde,  

 idet ydelsen ophører enten ved Hs død eller efter 20 års forløb.
 Den aftalte ydelse opfylder således betingelserne for  

 fradragsret efter LL § 12, idet der er usikkerhed om åremålets længde.
 Usikkerheden er ikke kun teoretisk, hvilket bl.a. fremgår af  

 Statsanstaltens aktuarberegning, hvor kapitalværdien svarer til købesummen  

 DEM  

 541.500.
 H er 30 år ved aftalens indgåelse, og en beregning på grundlag  

 af oplysningerne i Statistisk Årbog 1993, tabel 53, viser, at 3,17 % af de 30  

 årige kvinder dør inden 50 års alderen.
 Skatteankenævnets  

 begrundelse og bemærkninger hertil.
1.  

 	  

    

  

 I  

 sin afgørelse skriver Skatteankenævnet, at det ikke finder, "at  

 arrangementet, ud fra en helhedsbetragtning, kan anses at have realitet i  

 forhold til reglerne om fradrag for løbende ydelser, jf. ligningslovens § 12,  

 stk. 8, nu stk. 7." Det er vanskeligt at se, hvad Skatteankenævnet mener med  

 "helhedsbetragtning" og "realitet".
 Der er tale om en regulær handel mellem to uafhængige parter.  

 Der er ikke tale om proforma retshandler af nogen art.
2.  

 	  

    

  

 Skatteankenævnet  

 finder, at det forhold, "at retten til ydelserne kan overdrages og  

 således  

 ikke er personlige, fører til, at aftalen ikke reelt er en aftale om løbende  

 ydelser, som opfylder betingelserne for fradrag i ligningslovens § 12." Der er intet i ligningslovens § 12 eller dens tilblivelse, der  

 giver hjemmel for det af Skatteankenævnet anførte.
Bestemmelsen i ligningslovens § 12, stk. 8, vedrører  

 fradragsretten for yderen og udtaler intet om modtagerens forhold, ud over at  

 der ikke er fradragsret for ydelser til stiftelser m.v., stiftet af den  

 skattepligtige eller nærtstående.
Der er udtømmende gjort op med  

 modtagersiden.
 I det omfang begrebet "løbende ydelser" også vedrører  

 modtagerens forhold, gøres det gældende, at der er fradragsret, uanset om  

 ydelsen er personlig for modtageren eller ikke.
 Dette fremgår klart af de senere ændringer af ligningsloven,  

 jfr. § 12 B, stk. 6, stk. 7 og stk. 8, der indledes med ordene "Afstår  

 modtageren retten til den løbende ydelse...", "Sker afståelsen med  

 retten til den løbende ydelse til yderen af den løbende ydelse.....", og  

 "Sker afståelsen af den løbende ydelse til trediemand ....".
 Der er intet i motiverne til disse ændringer, der giver udtryk  

 for, at det er en ændring i retstilstanden, at retten kan overdrages.
I de tilfælde, hvor en erhvervsvirksomhed overdrages, og  

 købesummen berigtiges helt eller delvis gennem betaling af  

 fradragsberettigede  

 løbende ydelser, f.eks. en procentdel af det årlige overskud i et bestemt  

 åremål, ligger det klart, at den berettigede kan overdrage sin rettighed til  

 trediemand uden konsekvenser for yderens fradragsret.
Dette følger af  

 almindelige retsprincipper.
 Som nævnt i retssikkerhedsudvalgets redegørelse side 173, 2.  

 afsnit, repræsenterer en løbende ydelse et formuegode.
 Ligesom andre formuegoder kan et sådant formuegode overdrages  

 til trediemand, medmindre andet er bestemt i den gensidigt bebyrdende aftale.
 3.  

 	  

    

  

 I  

 sin begrundelse skriver Skatteankenævnet følgende:
"Videre finder nævnet ikke, at den indgåede aftale ligger  

 indenfor kerneområdet af ligningslovens § 12, stk. 8, nu stk. 7, idet denne  

 bestemmelse tager sigte på aftægts- og underholdsforpligtelser, og idet  

 forholdene i sådanne tilfælde typisk kun er betinget af den berettigedes  

 dødsfald, ligesom der normalt vil være større sandsynlighed for den  

 berettigedes død inden for en kortere periode." Det ses ikke, hvad der menes med "kerneområdet".  

 Spørgsmålet er, om der er fradragsret i henhold til ligningslovens § 12, stk.  

 8.
 Enten er man indenfor lovens område, eller også er man det ikke.
 Såfremt Skatteankenævnet mener, at bestemmelsen kun tager sigte  

 på aftægts- og underholdsforpligtelser, ses det ikke, hvorpå en sådan  

 antagelse  

 støttes.
 Udviklingen i lovgivningen på dette område viser, at der ikke er  

 baggrund for skatteankenævnets opfattelse.
 Forud for indførelse af bestemmelser i ligningsloven om løbende  

 ydelser, havde fradrag for løbende ydelser hjemmel i den dagældende  

 statsskattelovs § 6 d, som gav fradragsret for udgifter til  

 "aftægtsydelser og lignende byrder". I 1957 overførtes bestemmelsen  

 til ligningslovens § 14, der talte om fradragsret for "andre løbende  

 ydelser, såsom aftægts- og underholdsydelser".
Det fremgår af bemærkningerne til L 112 fremsat den 5. december  

 1985, hvorved bestemmelsen indsættes i Ligningsloven's § 12, FT 85/86 A,  

 spalte  

 2778, at "Aftægts-og underholdsydelser vil som hidtil være omfattet af  

 reglerne, selv om de ikke som i den gældende bestemmelse, udtrykkelig omtales  

 i  

 den nye bestemmelse." Den for denne sag relevante formulering af § 12 indeholder  

 således intet om "aftægts- og underholdsydelser". Man taler kun om  

 "løbende ydelser".
 Udviklingen viser netop, at bestemmelsen ikke længere tager  

 særlig sigte på "aftægts- og underholdsydelser". Når disse ord  

 udgår  

 af teksten, kan Skatteankenævnet ikke skrue udviklingen tilbage, som om det  

 fortsat var ordlyden af statsskattelovens § 6 d, der gælder.
 Hvis "aftægts- og underholdsforpligtelser" tidligere  

 har været "kerneområdet", er de det ikke efter 1985.
 Skatteretligt ligger det fast, at erhvervsdrivende kan  

 finansiere erhvervelsen af deres virksomhed ved hjælp af løbende ydelser.
Dette fremgår også af motiverne til den sidste ændring af  

 ligningslovens bestemmelser om løbende ydelser, jf.
L 212 fremsat den 25.  

 marts  

 1999 af skatteministeren - lov nr. 386 af 2.6.1999.
 Det fremgår f.eks. af Skatteministeriets kommentarer til  

 Folketingets Skatteudvalg (L 212) af 26.7.99, at lovforslaget bygger på tre  

 grundlæggende principper, hvoraf det første går ud på, at der for beskatning  

 af  

 løbende ydelser skal "findes en generelt anvendelig ordning, der fjerner  

 de urimeligheder, som de gældende regler fører til - nemlig at den, der  

 sælger  

 et aktiv mod en løbende ydelse, både avancebeskattes på grundlag af den  

 kapitaliserede værdi og beskattes af de modtagne ydelser, mens køber både kan  

 afskrive på den kapitaliserede værdi og fradrage de betalte ydelser".
 4.  

  

 	  

    

 Skatteankenævnet  

 skriver videre følgende:
 "På grundlag af indholdet i aftalen finder nævnet, at der  

 reelt er tale om et almindeligt gældsforhold, hvorpå der ikke kan indrømmes  

 fradrag for afdragene.
Det er nævnets opfattelse, at konstruktionen har haft til  

 hensigt at give Dem fradragsret for den del af ejendommens købesum, der  

 påhviler Dem, og dermed tilsigter en omgåelse af skattelovgivningens  

 almindelige regler, hvorefter afdrag på gældsforpligtelser ikke er  

 fradragsberettigede." Da aftaler mellem købere og sælgere om, at købesummen kan  

 berigtiges helt eller delvis ved en løbende ydelse, ofte er båret af, at der  

 gennem de løbende ydelser kan opnås fradragsret helt eller delvis for  

 ejendommens købesum i overensstemmelse med lovgivningens regler, er det  

 vanskeligt at forstå, hvad nævnet mener med det anførte.
Siden indførelsen af  

 statsskattelovens bestemmelser på dette område har det været lovgivernes  

 ønske,  

 at der kunne opnås fradragsret for købesummen gennem betaling af løbende  

 ydelser.
 Når en skatteyder benytter sig af en sådan betalingsform, er det  

 i fuld overensstemmelse med lovgivernes intentioner.
 Det ses derfor ikke, med hvilken hjemmel skattevæsenet på  

 "grundlag af indholdet i aftalen" kan omkvalificere en løbende  

 ydelse  

 til "et almindeligt gældsforhold".
 Den "konstruktion", Skatteankenævnet benævner "en  

 omgåelse" af skattelovgivningen, har netop lovhjemmel i LL § 12, stk. 8.  

 Det kan derfor ikke være nogen omgåelse af lovgivningen, når en købesum  

 berigtiges gennem fradragsberettigede løbende ydelser i stedet for udstedelse  

 af et gældsbrev.
 Dette fremgår også af de almindelige bemærkninger til L 212 af  

 marts 1999, hvor det under "Gældende regler vedrørende løbende  

 ydelser" indledningsvis anføres:
"Gældende regler indebærer en skattemæssig behandling af  

 løbende ydelser, som adskiller sig fra den skattemæssige behandling af andre  

 finansieringsformer som f.eks. kontant betaling eller et gældsbrev.
Dette er  

 uhensigtsmæssigt, da indkomsten ved en overdragelse, før der beregnes skat  

 kan  

 være den samme, uanset om vederlaget er en løbende ydelse, et gældsbrev eller  

 kontantbetaling, hvor provenuet f.eks. sættes i banken til forrentning." Det anføres yderligere i indledningen:
"Med lovforslaget foretages en generel omlægning af  

 beskatningen af løbende ydelser som led i gensidigt bebyrdende aftaler.  

 Lovforslaget betyder, at løbende ydelser skattemæssigt ligestilles med andre  

 finansieringsformer, idet den gældende dobbeltbeskatning afskaffes.
I dag  

 beskattes løbende ydelser på en sådan måde, at det samme beløb hos modtageren  

 både avancebeskattes og beskattes løbende, når ydelsen modtages.
Efter den  

 foreslåede omlægning af beskatningen vil løbende ydelser kunne anvendes som  

 finansieringsform i langt flere tilfælde end i dag." Det fremgår således klart af bemærkningerne, at de for min  

 klient gældende regler omfatter muligheden for betaling med  

 fradragsberettigede  

 ydelser.
Det fremgår også af det citerede, at betaling med løbende  

 ydelser kan give dobbeltbeskatning hos modtageren.
Det er ikke min klients  

 problem, hvorledes modtageren beskattes.
Fradragsretten for løbende ydelser i  

 henhold til LL § 12, stk. 8, er ikke knyttet til, om modtageren af ydelsen er  

 udlænding eller ikke.
Min klient har valgt den mulige finansieringsform, som  

 han fandt mest fordelagtig.
 5.  

  

 Endelig anfører  

 Skatteankenævnet, at aftaleparterne ikke har modstridende skattemæssige  

 interesser.
Den omstændighed har ikke tidligere hindret f.eks.  

 generationsskifter.
I mange af de generationsskifter, der igennem årene har  

 fundet sted, har aftaleparterne ikke haft modstridende skattemæssige  

 interesser.
 Den model, der anvendtes for generationsskifter i landbruget,  

 var jo netop baseret på, at der var skattemæssige fordele for begge  

 aftaleparter.
Den yngre generation havde fradragsret for de løbende ydelser  

 samtidig med, at der kunne afskrives på kapitalværdien af de løbende ydelser,  

 ligesom yderen kunne fradrage den kapitaliserede værdi af den løbende ydelse  

 ved opgørelsen af sin formue.
Dette var relevant, da der blev betalt  

 formueskat.
 Modtageren af den løbende ydelse skulle beskattes af den løbende  

 ydelse, men skulle ikke betale formueskat af den kapitaliserede værdi,  

 ligesom  

 der i længere perioder gjaldt lempelige regler for opgørelse af fortjenesten  

 på  

 landbrugsejendommen.
 Det er ikke en betingelse for at anvende ligningslovens § 12,  

 stk. 8, at aftaleparterne har modstridende skattemæssige interesser.
 Det gør ikke en aftale skatteretlig ugyldig, at parterne ikke  

 har modstridende interesser.
 Skatteankenævnet har i sin sagsfremstilling anført, at TfS  

 1999.98 efter nævnets opfattelse har betydning for vurderingen af klagen.  

 Dette  

 er jeg ikke enig i.
 I afgørelsen konkluderer landsretten, at "hele  

 konstruktionen finder således reelt at have til hensigt at give sagsøgerne  

 fradrag for deres indbetaling af anpartskapitalen i selskabet".
 Dette er ikke problemet i nærværende sag.
 Skatteyderen har under hensyntagen til indholdet af LL § 12,  

 stk. 1 og 8, valgt at finansiere sit køb af en ejendom ved at påtage sig en  

 løbende fradragsberettiget ydelse.
Finansieringen kunne også tænkes gennemført via et gældsbrev  

 eller banklån, men skatteyderen har valgt den finansieringsform inden for  

 lovgivningens rammer, som han fandt skattemæssigt mest fordelagtigt. " Advokaten har over for  

 Landskatteretten anført:
 På mødet på Landsskatterettens kontor aftalte vi, at jeg skulle  

 vende tilbage til sagen med mine kommentarer, når Højesterets afgørelse  

 forelå  

 i sagen, TfS 2000.542.
 Indledningsvis skal jeg bemærke, at skatteankenævnet i sin  

 afgørelse af 25. maj 1999 i As sag som begrundelse for kendelsen har  

 lagt sig  

 tæt op ad landsrettens argumentation i sagen, TfS 1999.98.
 Ved ovennævnte højesteretsdom stadfæster Højesteret landsrettens  

 resultat, men med en helt anden begrundelse.
 Efter at Højesteret indledningsvis i sine bemærkninger har  

 fastslået forskellige faktiske forhold, anføres følgende:
 På denne baggrund finder Højesteret, at investorerne ikke har  

 skullet udrede de løbende ydelser som et vederlag, der modsvarer en modydelse  

 fra Lillelund af en sådan betydning, at ydelserne kan anses for udredet som  

 et  

 led i en gensidigt bebyrdende aftale, jf. ligningslovens § 12, stk. 8, jf.  

 stk.  

 1.
Herefter  og da det, der i øvrigt er anført, ikke kan føre til  

 et andet resultat  tiltræder Højesteret, at Skatteministeriet skal  

 frifindes  

 for Ian Mac van Hauens og Per Siesbyes principale påstande. Det er mit indtryk, at Højesteret ved at vælge en anden  

 begrundelse ikke kan tilslutte sig landsrettens begrundelse, idet man da blot  

 ville have henvist til denne begrundelse.
Det er min opfattelse, at Højesteret modsætningsvis støtter min  

 klients sag, idet Højesteret begrunder afgørelsen med, at der ikke skulle  

 udredes løbende ydelser som vederlag for en tilsvarende modydelse.
Det er den  

 gensidige bebyrdende aftale, Højesteret lægger vægt på, jfr. ligningslovens §  

 12, stk. 8.
 I min klients sag er der ikke tvivl om, at den løbende ydelse  

 udredes som et vederlag, der modsvarer værdien af den købte ejendom.
 Som jeg læser dommen, giver Højesteret indirekte udtryk for, at  

 der er tilstrækkelig usikkerhedsmoment i, at ydelsen skal betales, så længe  

 ægteparret Lillelund lever, dog længst i 12 år.
 Såfremt usikkerhedsmomentet ikke var stort nok til at opfylde  

 betingelserne for at anvende ligningslovens § 12, stk. 8, ville Højesteret  

 vel  

 også have suppleret begrundelsen med en bemærkning herom, idet landsretten i  

 sin dom har udtalt, at det med meget stor grad af sandsynlighed var muligt på  

 forhånd at fastslå, hvor meget sagsøgerne i alt skulle betale i henhold til  

 de  

 gensidige bebyrdende aftaler.
 I nærværende sag ophører ydelsen ved Hs død eller efter 20 års  

 forløb.
 I ovennævnte højesteretssag var ægtefællerne efter det oplyste  

 henholdsvis 50 år og 38 år, og den maximale betalingsperiode 12 år.
I nærværende er H 30 år, og den maximale betalingsperiode 8 år  

 længere, nemlig 20 år.
Usikkerhedsmomentet i nærværende sag forekommer at  

 være  

 større end i den af Højesteret afgjorte sag. Advokaten har senere  

 anført:
 Under henvisning til Landsskatterettens skrivelse skal jeg  

 bemærke følgende:
1.  

  

 For så vidt angår  

 dokumentation for ejerforholdet til den i sagen omhandlede ejendom, henviser  

 jeg til min begrundede klage.
Bilag 1 til klagen er et dokument oprettet  

    

  

 for notaren.
 Det fremgår af bilag 1, at der er tale om et Gesellschaft  

 bürgerlichen Rechts (GbR). GbRs ejendom består af fire  

 butiksenheder og er  

 tinglyst ved Amtsgericht i Y.
 Så vidt jeg er orienteret laves der ikke i Tyskland et skøde på  

 ejendommen ud over, hvad der fremgår af bilag 1.
2.  

  

 For så vidt angår  

 dokumentation for ejendommens værdi pr. overtagelsestidspunktet den 27.  

 december 1989, er det ikke muligt at skaffe anden dokumentation for værdien  

 end  

 den, uafhængige parter har aftalt.
Hele ejendommen er værdiansat til  

 2.166.000  

 DM:
Min klients købesum, 541.500 DM, blev aftalt, forinden det blev  

 drøftet at betale med en løbende ydelse.
Købesummens størrelse er således  

 ikke  

 påvirket af betalingsformen.
 3.  

  

 For så vidt angår  

 dokumentation for, at aftale om livrente er indgået, henviser jeg til  

 ovennævnte bilag 1, hvor notaren har bekræftet aftalen om den løbende ydelse,  

 på tysk kaldet Leibrente.
4.  

  

 Ejendommen som  

 sådan hæfter for et lån hos E AG på 2.166.000 DM.
Sælgeren, F, samt M  

 hæfter  

 personligt (solidarisk) for lånet.
Min klient er ikke debitor for lånet.
5.  

  

 Der kan ikke  

 skaffes dokumentation for, at ejerpant er slettet i tingbogen, for så vidt  

 angår sælgers andel af lånet.
Dette skyldes ifølge det oplyste, at ejerpant  

 ikke kan slettes, idet det hviler på hele ejendommen.
Lånet er ikke ydet til  

 interessentskabet, men til F og M.
 6.  

  

 Ejendommen  

 administreres af advokat F.
 7.  

  

 Egenkapitalens  

 opgørelse i 1990 fremgår af vedlagte regnskab.
8.  

  

 Størrelsen af  

 lejeindtægter på ejendommen i 1989 fremgår af vedlagte bilag, hvoraf den  

 periodiserede lejeindtægt er anført.
Den samlede forventede lejeindtægt på  

 ejendommen i 1989 er ifølge det oplyste 173.880 DM.
Herudover betaler lejer  

 vedligeholdelse samt forsikringer m.v., á conto 15.180 DM årligt.
 9.  

  

 I den  

 regnskabsmæssige balance pr. 31. december 1994, dækker udlodning  

 kontant  

 betaling fra ejendomsinteressentskabet til As personlige bankkonto med  

 tysk  

 bank.
 10.  

  

 Ms forbindelse  

 med E AG er som debitor.
11.  

  

 For så vidt angår  

 de tyske regnskaber for perioden 1989-1995, er disse rekvireret fra Tyskland,  

 men jeg har endnu ikke modtaget dem.
Så snart jeg modtager dem, vil jeg  

 fremsende dem. Advokaten har tillige  

 anført:
 Under henvisning til Landsskatterettens skrivelse skal jeg  

 fremkomme med følgende:
For så vidt angår anmodning om dokumentation for, at klageren er  

 ejer af den i sagen omhandlede ejendom beliggende i Tyskland, gør jeg som  

 tidligere nævnt gældende, at den overdragelsesaftale, der den 20. december  

 1990  

 er oprettet for notaren, er dokumentation for, at klageren ejer ejendommen.  

 En  

 købsaftale eller et skøde i Danmark kan, uanset om det er tinglyst eller  

 notarbekræftet, tjene til dokumentation for ejendomsretten.
I Tyskland kræves  

 der alene en skriftlig aftale om ejendomsrettens overgang.
Anmeldelse til  

 Grundbuch er ikke noget lovkrav.
Det fremgår af vedlagte kopi af Gesellschaftsrecht 1, at et  

 Gbr/BGB er et Personengesellschaft.
Det fremgår vedrørende  

 selskabsformuen,  

 at selskabsformuen er selskabsdeltagernes fælles formue (gemeinschaftliches  

 Vermögen der Gesellschafter) og ikke selskabet som sådan (nicht etwa die  

 Gesellschaft als solche). Det er personerne, der har aktiverne i sameje  

 (gesamthänderischen). Et Gbr/BGB svarer således i vidt omfang til et dansk  

 interessentskab.
Der er ingen forskel på, om F har solgt sin andel af  

 ejendomsselskabet til klageren, eller om han har solgt sin andel af  

 ejendommen.  

 Andelene er identiske.
Ejendomsselskabet er ikke andet end ejendommen.
 Skatteyderens adkomst er den 8. maj 2000 indført i Grundbuch,  

 jf. skrivelse af 10.5.2000 fra Amtsgericht til ApS D.
 Som der fremgår af udskriften, er grundlaget for indførslen  

 aftalen af 20. december 1990.
 Det er min opfattelse, at denne indførelse bekræfter, at det er  

 dokumentet fra 20. december 1990, der er grundlag for ejendomsretten.
Indførelsen er sket efter ønske fra N, som har erhvervet Ms  

 andel.
I den forbindelse ønskede N ejerforholdene indført i  

 Grundbuch.
 For så vidt angår udbetalingen på 146.165 kr. til klagerens  

 personlige bankkonto i en tysk bank, drejer det sig om administrators  

 udlodning  

 af den kontante del af ejendommens overskud.
 Den periodiserede renteudgift på kr. 7.035, som er anført i  

 klagerens regnskab for 1989, er en beregnet rente fra overtagelsesdagen den  

 15.12.89 af den forventede gæld på DM 541.500.
 Det fremgår af skatteankenævnets sagsfremstilling, at klageren  

 erhverver 25 % af ejendomsinteressentskabet i december 1989, og at de  

 endelige  

 betalingsbetingelser blev fastlagt i en tillægsaftale af 30.11.1990.
Beløbet på 4.180.813 kr. i regnskabet for 1990, er som anført i  

 overskriften over note 2, en særgæld.
Det fremgår af  

 notardokumentet oprettet  

 20. december 1990, at renter og afdragsbetalingerne bæres også i  

 fremtiden af  

 sælger.
Køberen indtræder således ikke som debitor i dette lån. Told- og Skattestyrelsen har indstillet ansættelsen stadfæstet,  

 idet det er anført, at betingelsen om gensidighed er opfyldt, medens  

 usikkerhedsmomentet for så vidt angår H ikke er tilstrækkeligt til at  

 statuere,  

 at der foreligger en løbende ydelse.
 Landsskatteretten skal  

 udtale  

  

 , at der efter en samlet bedømmelse ikke kan godkendes fradrag for  

 den løbende ydelse, som klageren har forpligtet sig til at udrede i henhold  

 til  

 overdragelsesaftale af 20. december 1990. Retten finder, at ydelserne må  

 anses  

 for at være afdrag på og forrentning af købesummen på 541.500 DM svarende til  

 den andel af gælden til E AG, som det i henhold til den oprindelige aftale af  

 27. december 1989, benævnt Übertragungsvertrag, var meningen, at klageren  

 skulle overtage.
Landsskatteretten har herved henset til hele forløbet og  

 vilkårene i øvrigt.
Retten har således henset til, at sælgeren af ejendommen  

 efter overdragelsen af denne til klageren fortsat hæfter for gælden til  

 banken,  

 og at banken har pant i klagerens ejendom, således at banken i tilfælde af  

 Hs  

 død, hvorved klageren ikke længere er forpligtet til at betale ydelser til  

 banken, ville kunne søge sig fyldestgjort i ejendommen.
Retten har endvidere  

 henset til, at det må antages at have været hensigten, at købet af ejendommen  

 skulle betales med 20 ydelser á 60.312 DM, hvorved bemærkes, at forpligtelsen  

 til at betale de løbende ydelser også er bindende for klagerens arvinger og  

 successorer, og at H på aftaletidspunktet kun var 30 år.
Retten finder herefter, at der ikke er realitet i de løbende  

 ydelser, men at der reelt er tale om køb af en ejendom på vilkår, som var  

 gældende i den oprindelige aftale.
De påklagede ansættelser stadfæstes  

 derfor.
