Med virkning fra den 1. januar 1986 er der sket en bevillings- og  

 regnskabsmæssig omlægning af betalingen for retsmedicinske ydelser.
Hidtil er  

 der kun delvis blevet betalt for disse ydelser, men for fremtiden skal  

 betalingen svare til de med ydelserne forbundne omkostninger.
 Ved aftale mellem undervisningsministeriet og Københavns Universitet er  

 taksterne for undersøgelser i faderskabssager fastsat således:
 Standardundersøgelse 418 kr.
Udvidet undersøgelse 1.402 kr.
Antropologisk undersøgelse 5.810 kr.
De rekvirerende embeder vil fremtidig modtage en månedlig faktura  

 omfattende undersøgelser, som er foretaget til brug for erklæringer, der er  

 afgivet i månedens løb.
Endvidere vil der på de enkelte erklæringer blive  

 anført hvilke undersøgelser, der er foretaget i sagen.
Det påhviler herefter  

 embederne at kontrollere, at der er overensstemmelse mellem fakturaens  

 udvisende, de rekvirerede undersøgelser og erklæringernes oplysninger herom.  

 Betalingen foretages fortsat over konto 52.01.01.06. (fri proces m.v.).
 Fakturaer vedrørende erklæringer, der er afgivet i den forløbne del af  

 året, vil blive fremsendt i løbet af kort tid.
 Det bemærkes, at der ikke ved den gennemførte omlægning er tilsigtet nogen  

 ændring af domstolenes rekvisitioner i faderskabssager.
 P.M.V.
 E.B.
