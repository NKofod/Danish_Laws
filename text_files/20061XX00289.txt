Skriftlig fremsættelse (28. februar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om forbud mod tv-overvågning m.v. og lov om behandling af  

 personoplysninger (Udvidelse af adgangen til tv-overvågning og styrkelse af  

 retsbeskyttelsen ved behandling af personoplysninger i forbindelse med  

 tv-overvågning) (Lovforslag nr.
L 162).
Lovforslaget har til formål med henblik på  

 kriminalitetsbekæmpelse at åbne mulighed for, at visse erhvervsdrivende kan  

 foretage tv-overvågning med optagelse af billeder af egne indgange og facader  

 samt efter omstændighederne af arealer i direkte tilknytning til egne  

 indgange  

 og facader.
Lovforslaget har endvidere til formål ved en ændring af  

 persondataloven at sikre borgerne en styrket retsbeskyttelse ved behandling  

 af  

 personoplysninger i forbindelse med tv-overvågning.
Lovforslaget bygger på anbefalingerne i en betænkning fra  

 Tv-overvågningsudvalget (betænkning nr. 1483/2006), der indeholder udvalgets  

 forslag  

 om en vis udvidelse af privates adgang til at foretage tv-overvågning i  

 kriminalitetsforebyggende øjemed på frit tilgængelige steder.
Betænkningen  

 indeholder endvidere udvalgets vurdering af samspillet mellem de gældende  

 regler om tv-overvågning i tv-overvågningsloven og persondataloven.
Desuden  

 indeholder betænkningen nogle overvejelser om, hvorvidt der bør  

 tilvejebringes  

 hjemmel til, at kommuner efter forelæggelse for politiet kan foretage  

 tv-overvågning på frit tilgængelige steder i et generelt  

 kriminalitetsforebyggende  

 øjemed.
 Lovforslaget indeholder følgende hovedelementer:
Der foreslås indsat en ny bestemmelse i tv-overvågningsloven  

 om, at pengeinstitutvirksomheder, spillekasinoer, hotel- og  

 restaurationsvirksomheder samt butikscentre og butikker, hvorfra der foregår  

 detailsalg, får mulighed for at foretage tv-overvågning med billedoptagelse  

 af  

 egne indgange og facader.
I dag er det kun muligt for private at tv-overvåge  

 egne indgange og facader, hvis overvågningen ikke er forbundet med  

 billedoptagelse.
Det foreslås endvidere, at den nævnte gruppe af  

 erhvervsdrivende får mulighed for at foretage tv-overvågning med  

 billedoptagelse af arealer, som ligger i direkte tilknytning til egne  

 indgange  

 og facader, og som naturligt anvendes eller kan anvendes som adgangs- eller  

 flugtvej i forhold til egne indgange, når overvågningen er klart nødvendig af  

 hensyn til kriminalitetsbekæmpelse.
Heri ligger, at denne form for  

 overvågning  

 kun kan foretages, når hensynet til at sikre, at tv-overvågningen får den  

 ønskede  

 kriminalitetsbekæmpende effekt, gør det klart nødvendigt ikke alene at kunne  

 tv-overvåge egne indgange og facader, men også visse tilknyttede arealer.
Der foreslås med henblik på at sikre borgerne en styrket  

 retsbeskyttelse ved behandling af personoplysninger i forbindelse med  

 tv-overvågning indsat en bestemmelse i persondataloven, hvorefter loven  

 gælder  

 enhver form for behandling af personoplysninger i forbindelse med  

 tv-overvågning.
Forslaget indebærer bl.a., at behandling af personoplysninger  

 i  

 forbindelse med tv-overvågning kun kan ske, i det omfang persondatalovens  

 grundlæggende principper om god databehandlingsskik, saglighed og  

 proportionalitet er opfyldt, samt at behandlingen teknisk og organisatorisk  

 skal tilrettelægges således, at oplysninger ikke kommer til uvedkommendes  

 kendskab, misbruges eller i øvrigt behandles i strid med loven.
Eksempelvis  

 vil  

 der være tale om en behandling i strid med loven, hvis en erhvervsdrivende  

 eller dennes ansatte gennemser optagelser fra en tv-overvågning, uden at det  

 har et sagligt formål.
 Der foreslås endvidere indsat et nyt kapitel om  

 tv-overvågning i persondataloven med forskellige særregler om sletning og  

 videregivelse af billed- og lydoptagelser med personoplysninger, der optages  

 i  

 forbindelse med tv-overvågning i kriminalitetsforebyggende øjemed.
 Ifølge den foreslåede regel om videregivelse vil de  

 pågældende optagelser kun kunne videregives, når (1) der foreligger  

 udtrykkeligt samtykke hertil fra den berørte person (den registrerede), (2)  

 videregivelsen  

 følger af lov, eller (3) videregivelsen sker til politiet i  

 kriminalitetsopklarende øjemed (dvs. med henblik på, at oplysningerne kan  

 indgå  

 i en politimæssig efterforskning).
Ifølge den foreslåede regel om sletning skal de pågældende  

 oplysninger slettes senest 30 dage efter optagelsen, medmindre opbevaring af  

 optagelsen ud over 30 dages fristen er nødvendig for den dataansvarliges  

 behandling af en konkret tvist.
I givet fald skal den, som tvisten vedrører,  

 underrettes inden udløb af 30 dages fristen, og fremsættes der anmodning  

 herom,  

 skal vedkommende have udleveret en kopi af optagelsen.
 Det foreslås desuden, at overtrædelse af reglerne om  

 videregivelse og sletning skal kunne straffes med bøde eller fængsel indtil 4  

 måneder.
 Ved indsættelse af en ny bestemmelse i persondataloven  

 foreslås det endvidere udtrykkeligt præciseret, at persondatalovens  

 bestemmelser om oplysningspligt (herunder pligt til at angive den  

 dataansvarliges  

 identitet samt formålet med indsamling af personoplysninger) gælder, selv om  

 der oplyses om tv-overvågningen i medfør af tv-overvågningslovens regler om  

 skiltning mv.
 Der foreslås desuden indført en bestemmelse i  

 persondataloven, hvorefter der ved behandling af personoplysninger i  

 forbindelse med tv-overvågning ikke skal ske anmeldelse til Datatilsynet.
Det foreslås endelig, at Datatilsynet tillægges  

 inspektionskompetence også i forhold til privates behandling af  

 personoplysninger  

 i forbindelse med tv-overvågning.
I dag har tilsynet kun en sådan kompetence  

 i  

 forhold til offentlige myndigheders tv-overvågning.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
