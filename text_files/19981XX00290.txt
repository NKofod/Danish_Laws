Skriftlig fremsættelse (5. februar 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension, lov om Lønmodtagernes  

 Dyrtidsfond og forskellige andre love. (Konsekvensændringer som  

 følge af nedsættelsen af folkepensionsalderen fra 67 til 65  

 år).
(Lovforslag nr.
L 176).
 Som led i aftalen om finansloven for 1999 mellem  

 regeringen og Venstre, Det Konservative Folkeparti, Centrum-Demokraterne og  

 Kristeligt Folkeparti foreslås folkepensionsalderen nedsat fra 67  

 år til 65 år.
 Nedsættelsen af folkepensionsalderen indgår  

 som et element i regeringens samlede forslag om justering af  

 tilbagetrækningsreglerne.
 Som følge af lovforslaget om nedsættelse af  

 folkepensionsalderen, foreslås der gennemført  

 konsekvensændringer i følgende love:
 Lov om Arbejdsmarkedets Tillægspension, lov om  

 Lønmodtagernes Dyrtidsfond, lov om ferie, lov om seniorydelse, lov om  

 pristalsreguleret alderdomsforsikring og alderdomsopsparing, lov om pas til  

 danske statsborgere, lov om saltvandsfiskeri, lov om fisketegn, lov om en  

 kommunal og amtskommunal ejendomsværdiskat, lov om påligningen af  

 indkomstskat til staten, lov om beskatningen af pensionsordninger m.v., lov  

 om social service, lov om aktiv socialpolitik, lov om dagpenge ved sygdom  

 eller fødsel, lov om sikring mod følger af arbejdsskade og lov  

 om forhøjelse af hædersgaver.
 Udover konsekvensændringer indeholder enkelte af  

 forslagene tekniske ændringer.
 Om de økonomiske og administrative konsekvenser af  

 lovforslaget skal jeg henvise til lovforslagets bemærkninger.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige og hurtige behandling.
