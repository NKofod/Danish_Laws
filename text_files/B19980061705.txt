Bekendtgørelse om ejendomsformidleres  

 sikkerhedsstillelse og behandling af betroede midler I medfør af § 8, stk. 3, og § 32, stk. 2, i lov  

 nr. 453 af 30. juni 1993 om omsætning af fast ejendom,  

 fastsættes:
Kapitel 1 Garantistillelse § 1. Det er en betingelse for udøvelse af  

 virksomhed som ejendomsformidler, at der foreligger en erklæring  

 (garanti) fra en tredjemand (garantistiller) om, at vedkommende som  

 selvskyldner indestår for opfyldelsen af ethvert pengekrav, en  

 forbruger måtte få mod vedkommende ejendomsformidler i anledning  

 af dennes virksomhed som ejendomsformidler.
 Stk. 2. Garantien skal afgives på en af Erhvervs- og  

 Selskabsstyrelsen udarbejdet formular.
 Stk. 3. Garantien skal registreres hos Erhvervs- og  

 Selskabsstyrelsen.
 § 2. Garantien skal efter sit indhold give  

 forbrugeren et direkte krav mod garantistiller og må ikke være  

 underkastet andre begrænsninger end de efter denne  

 bekendtgørelse tilladte.
 Stk. 2. Garantien kan opdeles således, at krav på  

 betaling af betroede midler dækkes af en separat garanti.
 § 3. Garantien skal dække krav, som  

 vedrører forhold udvist og midler betroet fra og med den dato,  

 garantien træder i kraft, og indtil den bringes til ophør  

 (garantiperioden).
Stk. 2. Garantien kan kun bringes til ophør eller  

 begrænses ved registrering heraf i Erhvervs- og Selskabsstyrelsen.  

 Registrering sker på anmodning af garantistiller med virkning fra en  

 bestemt dato, som ikke kan indtræde tidligere end en måned efter  

 anmodningens modtagelse i Erhvervs- og Selskabsstyrelsen.
Garantistiller kan  

 dog forlange, at garantien bringes til ophør dagen efter anmodningens  

 modtagelse i Erhvervs- og Selskabsstyrelsen, såfremt anmodningen er  

 begrundet i ejendomsformidlerens svigagtige forhold.
 Stk. 3. Anmodning om registrering i henhold til stk. 2  

 skal afgives på en af Erhvervs- og Selskabsstyrelsen udarbejdet  

 formular.
 § 4. Garantien kan begrænses  

 beløbsmæssigt således, at samtlige krav vedrørende  

 hvert enkelt år af garantiperioden kun dækkes med et vist  

 beløb, som skal være mindst 2.500.000 kr. pr. registreret  

 ejendomsmægler eller beskikket advokat beskæftiget med  

 ejendomsformidling i vedkommende virksomhed.
 Stk. 2. Foretages en opdeling af garantien som anført i  

 § 2, stk. 2, skal den separate garanti for betroede midler  

 være på mindst 2.000.000 kr.
 Stk. 3. Beløbsgrænserne i stk. 1-2 reduceres  

 ikke, selv om garantien stilles for en kortere periode end 1 år.
 § 5. Garantien kan begrænses  

 tidsmæssigt således, at den kun dækker krav, der rejses  

 over for garantistiller senest 5 år efter, at formidleren har afsluttet  

 det opdrag, som udløser kravet.
 Stk. 2. Fristen i stk. 1 suspenderes ved forbrugerens  

 retsforfølgning mod formidleren, herunder ved indgivelse af klage til  

 klagenævn omfattet af lov om Forbrugerklagenævnet.
 § 6. Garantien kan begrænses i forhold til  

 den i § 8 nævnte ansvarsforsikring således, at garantien  

 ikke dækker krav, hvis manglende dækning under  

 ansvarsforsikringen alene skyldes dennes sumbegrænsning.
 § 7. Garantistiller kan være et  

 forsikringsselskab, et pengeinstitut eller andet finansielt institut, hvis  

 garanti indebærer en tilsvarende sikkerhed.
 Stk. 2. Er garantien for den enkelte formidler etableret som  

 led i en kollektiv ordning omfattende flere formidlere og  

 formidlingsvirksomheder, kan garantistiller være en selvstændig  

 fond eller forening, såfremt fonden eller foreningens tilsagn er  

 således afdækket, at der efter en konkret vurdering af Erhvervs-  

 og Selskabsstyrelsen findes til hver en tid at foreligge en tilsvarende  

 sikkerhed som efter stk. 1.
Kapitel 2 Ansvarsforsikring § 8. Det er en betingelse for udøvelse af  

 virksomhed som ejendomsformidler, at der foreligger en erklæring fra et  

 forsikringsselskab om, 1)	at vedkommende ejendomsformidler er dækket af en  

 ansvarsforsikring, og 2)	at forsikringsselskabet hæfter umiddelbart over for skadelidte  

 forbrugere for det erstatningsansvar, ejendomsformidleren i overensstemmelse  

 med § 24, stk. 1, i lov om omsætning af fast ejendom ifalder  

 ved simpelt uagtsomt forhold udvist af ejendomsformidleren selv eller nogen,  

 denne hæfter for, med en samlet dækningssum pr.  

 forsikringsår, a)	som i virksomheder med 10 eller flere registrerede  

 ejendomsmæglere eller beskikkede advokater beskæftiget med  

 ejendomsformidling i vedkommende virksomhed er mindst 20 mio. kr., og b)	som i andre virksomheder er mindst 2 mio. kr. pr. registreret  

 ejendomsmægler eller beskikket advokat beskæftiget med  

 ejendomsformidling i vedkommende virksomhed.
 Stk. 2. Er ansvarsforsikringen for den enkelte formidler  

 etableret som led i en kollektiv ordning omfattende flere  

 formidlingsvirksomheder og mere end 10 formidlere, tager Erhvervs- og  

 Selskabsstyrelsen konkret stilling til dækningssummens  

 størrelse.
 Stk. 3. Erklæringen skal afgives på en af  

 Erhvervs- og Selskabsstyrelsen udarbejdet formular.
 Stk. 4. Erklæringen skal registreres hos Erhvervs- og  

 Selskabsstyrelsen.
§ 9. I forhold til forbrugerne kan en  

 ansvarsforsikring kun bringes til ophør ved registrering heraf i  

 Erhvervs- og Selskabsstyrelsen.
Registrering sker på anmodning af  

 forsikringsselskabet med virkning fra en bestemt dato, som ikke kan  

 indtræde tidligere end en måned efter anmodningens modtagelse i  

 Erhvervs- og Selskabsstyrelsen.
 Stk. 2. Anmodning om registrering i henhold til stk. 1  

 skal afgives på en af Erhvervs- og Selskabsstyrelsen udarbejdet  

 formular.
Kapitel 3 Betroede midler § 10. Hvis en ejendomsmægler som led i en  

 ejendomshandel modtager betroede midler, må ejendomsmægleren  

 højest modtage et beløb svarende til 7 % af købesummen  

 dog mindst 35.000 kr. og højest 200.000 kr.
Beløb, som  

 ejendomsmægleren herudover modtager, skal indsættes på en  

 særskilt konto i et pengeinstitut.
Kontoen skal oprettes i forbrugerens  

 navn, og beløbet skal indsættes senest førstkommende  

 bankdag efter modtagelsen.
 Stk. 2. Fraviges bestemmelsen i stk. 1, således at  

 ejendomsmægleren kan disponere over forbrugerens konto, skal det  

 på særlig fremtrædende måde fremgå af aftalen,  

 at der fraviges vilkår, som er fastsat til sikring af forbrugeren.
§ 11. Enhver ejendomsmægler skal føre  

 en oversigt over betroede midler og beløb, der er indsat på  

 særskilte konti.
Mægleren skal have udarbejdet en  

 forretningsgang, der sikrer en korrekt registrering af de betroede midler og  

 beløb indsat på særskilte konti.
I virksomheder med flere  

 mæglere kan der dog føres en fælles oversigt.
 Stk. 2. Oversigten skal ajourføres samme dag, midler  

 modtages eller indsættes på en særskilt konto.
Stk. 3. For enhver handel skal oversigten indeholde  

 oplysninger om størrelsen af de modtagne beløb, fra hvem de  

 hidrører, samt datoen for beløbenes modtagelse.
Det skal  

 ligeledes fremgå af oversigten, i hvilket pengeinsitut en  

 særskilt konto er oprettet, og hvilke beløb, der er indsat  

 herpå.
 Stk. 4. Et beløb må først slettes fra  

 oversigten, når ejendomshandlen er endeligt gennemført.
 Stk. 5. Erhvervs- og Selskabsstyrelsen kan til enhver tid  

 forlange en kopi af oversigten indsendt til styrelsen.
 § 12. Efter anmodning fra Erhvervs- og  

 Selskabsstyrelsen skal enhver ejendomsmægler dokumentere, at oversigten  

 føres i overensstemmelse med § 11, samt at den udfærdigede  

 forretningsgang følges.
 Stk. 2. Oplysningerne efter stk. 1 skal være  

 attesteret af en statsautoriseret eller registreret revisor.
Stk. 3. Udgifterne til revisorerklæring afholdes af  

 Erhvervs- og Selskabsstyrelsen, hvis det viser sig, at  

 ejendomsmæglerens forhold omkring betroede midler er og har været  

 i orden.
I modsat fald må ejendomsmægleren selv afholde  

 udgifterne.
Erhvervs- og Selskabsstyrelsen kan, når  

 omstændighederne taler derfor, bestemme, at udgifterne helt eller  

 delvis afholdes af Erhvervs- og Selskabsstyrelsen.
Kapitel 4 Straf § 13. Overtrædelse af § 10, § 11,  

 stk. 1-4, og § 12, stk. 1-2, straffes med bøde.
Kapitel 5 Ikrafttræden m.v.
 § 14. Bekendtgørelsen træder i kraft  

 den 1. januar 1999.
 Stk. 2. Samtidig ophæves bekendtgørelse nr. 1010  

 af 12. december 1994, som ændret ved bekendtgørelse nr. 1123 af  

 13. december 1996, jf. dog stk. 3.
 Stk. 3. Krav hidrørende fra garantistillelse og  

 ansvarsforsikring efter bekendtgørelse nr. 1010 af 12. december 1994  

 bevarer deres gyldighed i overensstemmelse med det deri angivne.
