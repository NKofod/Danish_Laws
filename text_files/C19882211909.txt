(Til alle amtsråd og  

 kommunalbestyrelser) I medfør af aftaler af 2. juni 1988, der er indgået mellem  

 Undervisningsministeriet og Lærernes Centralorganisation fastsættes følgende  

 regler om børnehaveklasseledere ved selvstændige amtskommunale skoler for  

 vidtgående specialundervisning i folkeskolen:
Normering § 1.  Til at forestå undervisning i børnehaveklasser  

 og specialpædagogisk bistand til børn, som endnu ikke har påbegyndt  

 skolegangen, kan normeres stillinger som børnehaveklasseleder.
Stillingerne  

 som børnehaveklasseleder normeres på grundlag af følgende timetal:
 1. Det samlede årlige skematimetal i børnehaveklasser,  

 der varetages af børnehaveklasseledere/vakancevikarer (excl.  

 konferencetimer). Skematimerne omregnes efter reglerne i § 7, stk. 1 og 2.
2. Det samlede årlige skematimetal med  

 specialpædagogisk bistand til småbørn, der varetages af  

 børnehaveklasseledere/vakancevikarer.
Skematimerne omregnes efter reglerne i  

 § 7, stk. 1 og 2.
3. Det samlede årlige antal skematimer til særlig  

 støtte til fremmedsprogede elever i børnehaveklasser, der varetages af  

 børnehaveklasseledere/vakancevikarer.
Skematimerne omregnes efter reglerne i  

 § 7, stk. 1 og 2.
 4. Det samlede årlige antal timer ved  

 skolefritidsordninger, der varetages af børnehaveklasseledere/vakancevikarer.
 5. Det samlede årlige antal timer til pædagogiske  

 støtteforanstaltninger og andre særlige hjælpefunktioner, der varetages af  

 børnehaveklasseledere/vakancevikarer.
 6. Timer indregnet i henhold til gældende regler,  

 herunder konferencetimer og timereduktioner.
 7. Overtimer, som overføres fra det forudgående  

 skoleår, bortset fra timer som følge af afspadseringstillæg for overtimer.
 8. Undertimer, som er tillagt  

 børnehaveklasseledere/vakancevikarer ved skoleårets begyndelse.
 9. Nedsat tjenestetid mod tilsvarende nedsættelse af  

 lønnen, der er bevilget børnehaveklasseledere for hele skoleåret.
 Følgende timetal fradrages:
 10. Overtimer, som tillægges  

 børnehaveklasseledere/vakancevikarer ved skoleårets begyndelse.
 11. Undertimer, som skal overføres fra det forudgående  

 skoleår.
 Stk. 2.  Antallet af stillinger som børnehaveklasseleder  

 ved en amtskommunes skolevæsen fastsættes for skoleårene 1988/89 og 1989/90  

 til 1 for hver 1488 timer af 3/4 af timetallet i stk. 1, og i efterfølgende  

 skoleår til 1 for hver 1449 timer af 3/4 af timetallet i stk. 1.
 Stk. 3.  Ved skoler for vidtgående specialundervisning,  

 som drives af en kommune efter overenskomst med amtskommunen, indgår  

 timetallet i stk. 1 i normeringen af børnehaveklasseledere ved kommunens  

 skolevæsen, jf. § 2, stk. 1, punkt 4 i Undervisningsministeriets cirkulære af  

 24. april 1978 om normering af tjenestemandsstillinger m.v. i folkeskolen.
Ansættelsesvilkår m.v. for børnehaveklasseledere § 2.  For stillinger som børnehaveklasseledere er der  

 fastsat et lønforløb i lønrammerne 11/16.
 Stk. 2.  Oprykning til lønramme 16 sker, når der i 2 år  

 er oppebåret slutløn i lønramme 11, og forudsat de tjenstlige forhold i  

 enhver henseende har været tilfredsstillende.
 Stk. 3.  Til børnehaveklasseledere ydes et særligt  

 tillæg på kr. 1.600 samt et særligt tillæg på kr. 11.871,34. (Begge beløb  

 angivet i niveau 1. oktober 1984).
Arbejdsopgaver § 3.  En børnehaveklasseleder er forpligtet til at  

 varetage følgende undervisningsopgaver, der indgår i det pligtige timetal:
 Stk. 2.  Ud over de i stk. 1 nævnte opgaver er en  

 børnehaveklasseleder forpligtet til at varetage følgende opgaver, der  

 ligeledes indgår i det pligtige timetal:
 Stk. 3.  I en børnehaveklasseleders tjenestetid skal der  

 indgå mindst en af de i stk. 1, nr. 1), 2), 3) og 4) nævnte opgaver.
 Stk. 4.  Bestemmelsen i stk. 3 kan fraviges, såfremt der  

 ved drøftelse mellem amtsrådet/kommunalbestyrelsen og amtskredsen/den lokale  

 kreds af Danmarks Lærerforening opnås enighed herom.
Det pligtige årlige timetal § 4.  Det pligtige årlige timetal er for skoleårene  

 1988/89 og 1989/90 fastsat til 1488 timer, og for skoleåret 1990/91 og  

 efterfølgende skoleår er timetallet fastsat til 1449 timer.
Stk. 2.  Tjenestetiden fordeles på et antal skoledage  

 som fastsat efter lov om folkeskolen.
Ved arbejde i en skolefritidsordning er  

 en børnehaveklasseleder på skolefridage dog forpligtet til at varetage op til  

 i alt 40 timer (5 hele dage) i tilknytning til en skoledag.
Stk. 3.  Det pligtige årlige timetal er fastsat under  

 hensyntagen til, at det påhviler børnehaveklasseledere ved undervisning i  

 henhold til § 3, stk. 1 - udover at tilrettelægge og forberede undervisningen  

 - at varetage en række opgaver uden direkte forbindelse med undervisningen af  

 samme karakter som for folkeskolens øvrige tjenestemænd.
Det påhviler  

 endvidere børnehaveklaseledere at indkøbe materialer m.v. til brug ved  

 arbejdet i børnehaveklassen samt varetage oprydningsarbejde.
 Stk. 4.  Det pligtige årlige timetal er endvidere  

 fastsat under hensyntagen til, at det påhviler børnehaveklasseledere ved  

 varetagelse af arbejde i skolefritidsordning og socialpædagogisk arbejde at  

 varetage en række opgaver uden for den faste arbejdstid som et led i  

 skolefritidsordningens virksomhed og i det socialpædagogiske arbejde.
 En række af opgaverne kan skemalægges eller påføres tjenestetidsplanen ud  

 over det i stk. 1 nævnte pligtige årlige timetal.
Særlige opgaver § 5.  Børnehaveklasseledere, der virker som  

 lærerrådsformænd, får indregnet følgende timetal:
 Stk. 3.  Deltagelse i videre uddannelse af mindst 40  

 timers varighed kan indgå i tjenestetiden, således at hver kursustime uden  

 for den skemalagte undervisningstid indregnes, idet der dog forlods  

 fratrækkes i alt 10 kursustimer.
 Stk. 4.  For børnehaveklasseledere, der virker som  

 sikkerhedsrepræsentant, fastsættes timetallet herfor efter reglerne i den  

 mellem Finansministeriet og tjenestemændenes centralorganisationer indgåede  

 aftale om indregning af tid til sikkerhedsarbejde i tjenestetiden for lærere.
 Stk. 5.  Af det pligtige årlige timetal kan 120 timer  

 indgå som 2 ugentlige skematimer til løsning af særlige opgaver i tilknytning  

 til undervisningen, herunder konferencer med særligt sagkyndige, særlige  

 lærerkonferencer og journalarbejde.
Timernes varighed § 6.  Skematimer i henhold til § 1, stk. 1, er af 45  

 minutters varighed, hvortil kommer eventuelle frikvarterer, hvori børnene  

 skal være under tilsyn. Øvrige timer er af 60 minutters varighed.
Omregning af timer § 7.  Skematimer i forbindelse med samordnet  

 indskoling, skematimer i børnehaveklassen og som vikar i 1. og 2. klasse,  

 skematimer til anden specialpædagogisk bistand til småbørn og til særlig  

 støtte til fremmedsprogede elever omregnes således, at hver af disse timer =  

 1,5.
 Stk. 2.  Fra begyndelsen af skoleåret i det kalenderår,  

 i hvilket børnehaveklasselederen fylder 60 år, omregnes de i stk. 1 nævnte  

 skematimer, bortset fra indregnede timer ved deltagelse i videre uddannelse,  

 således at en skematime = 1,75 time.
 Stk. 3.  Indregnede timer ved deltagelse i videre  

 uddannelse omregnes således, at hver af disse timer = 1,3.
 Stk. 4.  Timer ud over de i stk. 1-3 nævnte, herunder  

 timer som nævnt i § 5, stk. 4, indregnes uden omregning (1 = 1).
Overtimer og undertimer § 8.  Med henblik på konstatering af eventuelle  

 overtimer eller undertimer foretages inden skoleårets afslutning for  

 børnehaveklasseledere med fuldt pligtigt timetal en opgørelse af timetallet,  

 jf. stk. 5.
 Stk. 2.  Antallet af overtimer og undertimer bør  

 begrænses mest muligt.
 Stk. 3.  Ved overtimer forstås det antal timer, hvormed  

 det i henhold til stk. 5 opgjorte årlige timetal overstiger det pligtige  

 årlige timetal.
 Stk. 4.  Som undertimer betegnes det antal timer, der  

 kan fremkomme som forskellen mellem det pligtige årlige timetal og et opgjort  

 mindre timetal.
 Stk. 5.  Det årlige timetal opgøres ved sammentælling  

 af:
 Stk. 6.  Overstiger det i stk. 5 opgjorte timetal det  

 pligtige årlige timetal, afspadseres de fremkomne overtimer, jf. § 9,  

 henholdsvis § 10, og § 15, stk. 1, eller vederlægges, jf. § 13.
 Stk. 7.  Er det i stk. 5 opgjorte årlige timetal mindre  

 end det pligtige årlige timetal, overføres de fremkomne undertimer, dog højst  

 78 timer, til det efterfølgende skoleår, jf. § 12.
Afspadsering af overtimer § 9.  Overtimer fra et skoleår skal afspadseres,  

 således at disse timer med et tillæg på 50% overføres til det følgende  

 skoleår.
 Stk. 2.  De overførte overtimer inkl. tillæg, indregnes  

 forlods i børnehaveklasselederens årlige timetal.
 Stk. 3.  Har en børnehaveklasseleder i 2 på hinanden  

 følgende skoleår haft overtimer, skal det herefter følgende skoleår så vidt  

 muligt planlægges uden overtimer.
 § 10.  Hvis det er foreneligt med de tjenstlige  

 hensyn, kan børnehaveklasselederen efter forudgående aftale med  

 amtsrådet/kommunalbestyrelsen vælge at opsamle overtimer over en periode med  

 henblik på at samle afspadsering i et senere skoleår.
 Stk. 2.  For opsamlede overtimer efter stk. 1 ydes det i  

 § 9, stk. 1, nævnte tillæg først, når timerne indregnes i  

 børnehaveklasselederens timetal på det aftalte tidspunkt for afspadsering.
 § 11.  Der kan mellem amtsrådet/kommunalbestyrelsen og  

 amtskredsen/den lokale kreds af Danmarks Lærerforening indgås aftale om, at  

 overtimer ikke overføres til afspadsering i henhold til § 9 og § 10, men at  

 overtimerne uden tillæg i stedet vederlægges med overtimebetaling, jf. § 13.
Afvikling af undertimer § 12.  Undertimer fra et skoleår overføres efter en  

 nedsættelse med 25% til det følgende skoleår.
 Stk. 2.  De overførte undertimer indregnes, efter  

 nedsættelse, i det årlige timetal som et fradrag.
 Stk. 3.  Har en børnehaveklasseleder i 2 på hinanden  

 følgende skoleår haft undertimer, skal det herefter følgende skoleår  

 planlægges uden undertimer.
Overtimebetaling § 13.  Overtimer, der ikke afvikles ved afspadsering  

 som nævnt i § 9 og 10, afregnes med betaling.
Tilsvarende gælder opgjorte  

 overtimer ved fratræden fra amtskommunens/kommunens skolevæsen i løbet af  

 skoleåret eller ved tjenestefrihed for resten af skoleåret.
 af vedkommende børnehaveklasseleders årsløn inklusive særligt tillæg med  

 et tillæg på 25%.
 Stk. 3.  Satsen fastsættes efter børnehaveklasselederens  

 lønmæssige placering den 1. i den måned, hvori overtimebetalingen kommer til  

 udbetaling.
Stk. 4.  Udbetaling foretages snarest muligt og senest  

 den 31. juli i det pågældende skoleår.
Ved fratræden i løbet af skoleåret  

 sker udbetaling senest ved udgangen af den efter fratrædelsestidspunktet  

 følgende måned.
Aflønning § 14.  En børnehaveklasseleder med et fuldt pligtigt  

 årligt timetal oppebærer en årsløn i henhold til den for stillingen fastsatte  

 klassificering.
Lønnen udbetales månedlig forud, beregnet som 1/12 af  

 årslønnen på det pågældende tidspunkt.
Særlige regler for visse børnehaveklasseledere § 15.  Tillægges der undtagelsesvis  

 børnehaveklasseledere, der er omfattet af § 7, stk. 2, overtimer, afspadseres  

 disse timer som nævnt i § 9, dog uden tillæg på 50%.
 Stk. 2.  Der kan ikke ydes overtimebetaling til de i  

 stk. 1 nævnte børnehaveklasseledere.
Stk. 3.  Inden de i stk. 1 nævnte børnehaveklasseledere  

 fratræder stillingen ved amtskommunens/kommunens skolevæsen, bør eventuelle  

 overtimer så vidt muligt afspadseres.
Kan dette ikke ske, vederlægges  

 ikke-afspadserede timer som anført i § 13, dog uden tillæg på 25%.
Fratræden og tiltræden i løbet af skoleåret § 16.  Fratræder en børnehaveklasseleder sin stilling  

 i løbet af et skoleår, foretages på fratrædelsestidspunktet følgende  

 opgørelse:
 Fremkommer der overtimer ved opgørelsen, vederlægges disse i henhold til §  

 13, jf. § 15, stk. 3.
 Stk. 2.  Tiltræder en børnehaveklasseleder en stilling  

 ved amtskommunens/kommunens skolevæsen i løbet af et skoleår, foretages inden  

 skoleårets afslutning følgende opgørelse:
 Fremkommer der overtimer ved opgørelsen, overføres disse til afspadsering  

 i henhold til § 9, jf. § 15, stk. 1, eller vederlægges i henhold til § 13.  

 Fremkommer der undertimer ved opgørelsen, skal disse overføres til de  

 følgende skoleår i henhold til § 12. Antallet af undertimer, der overføres,  

 kan højst udgøre:
 Stk. 3.  Bestemmelserne i stk. 1 og 2 finder tilsvarende  

 anvendelse ved tjenestefrihed for resten af skoleåret og ved genoptagelse af  

 tjenesten i løbet af skoleåret.
Børnehaveklasseledere med nedsat tjenestetid § 17.  For børnehaveklasseledere, der har nedsat  

 tjenestetid mod tilsvarende nedsættelse af lønnen, beregnes lønnen på  

 grundlag af det planlagte årlige timetal for skoleåret i forhold til det  

 pligtige årlige timetal, jf. § 14.
Stk. 2.  Tillægges der i løbet af skoleåret  

 børnehaveklasselederen yderligere timer for resten af skoleåret (permanent  

 forhøjelse), forhøjes månedslønnen for resten af skoleåret med virkning fra  

 først kommende lønudbetaling, efter at forhøjelsen af timetallet har fundet  

 sted, jf. stk. 3. Forhøjelsen af månedslønnen beregnes Stk. 3.  Tillægges der i løbet af skoleåret  

 børnehaveklasselederen yderligere timer for resten af skoleåret (permanent  

 forhøjelse), så det planlagte timetal forøges til eller over det pligtige  

 årlige timetal, overgår børnehaveklasselederen fra næstfølgende  

 lønudbetalingstidspunkt til aflønning som heltidsansat i henhold til § 14.  

 Årsopgørelse foretages på tilsvarende måde som ved tiltræden i løbet af  

 skoleåret, og eventuelle overtimer vederlægges i henhold til § 13 og § 15,  

 stk. 3.
Stk. 4.  Dersom der i løbet af skoleåret tillægges  

 børnehaveklasselederen enkelte timer eller timer i perioder, aflønnes timerne  

 efter eventuel omregning i medfør af § 7 med af årslønnen for en tilsvarende børnehaveklasseleder med fuld tjenestetid  

 inklusive særligt tillæg.
Betaling sker månedligt bagud.
Stk. 5.  Dersom der i løbet af skoleåret bortfalder  

 timer for resten af skoleåret, foretages ingen ændring i den beregnede løn,  

 men børnehaveklasselederen er uden yderligere betaling forpligtet til at  

 varetage et tilsvarende antal timer.
For bortfaldne undervisningstimer skal  

 det tilsvarende antal timer placeres på fastlagte tidspunkter.
 § 18.  For børnehaveklasseledere, der har nedsat  

 tjenestetid mod tilsvarende nedsættelse af lønnen, finder bestemmelserne om  

 afspadsering af overtimer og afvikling af undertimer ikke anvendelse.
Ikrafttræden § 19.  Cirkulæret har virkning fra 1. august 1988.
Undervisningsministeriet, den P. m. v.
 e. b.
Kirsten Lippert fm.
