Vejledning  

 om arbejdsløshedsforsikring ved arbejde mv.  

  

 inden for EØS og i det øvrige udland I bekendtgørelse nr. 1399 af 13. december 2006 er der  

 fastsat regler om arbejdsløshedsforsikring ved arbejde mv. inden for EØS og i  

 det øvrige udland.
 I denne vejledning beskrives bekendtgørelsens regler, og  

 nogle af reglerne uddybes med nærmere retningslinjer.
Indledning Aftalen om Det Europæiske Økonomiske Samarbejdsområde  

 (EØS-aftalen) trådte i kraft den 1. januar 1994. EØS-aftalen er indgået  

 mellem  

 EU-landene og EFTA-landene, bortset fra Schweiz.
 EØS-landene er fra den 1. januar 2007 følgende: Belgien,  

 Bulgarien, Cypern (den græske del), Danmark, Estland, Finland, Frankrig,  

 Grækenland, Holland, Irland, Island, Italien, Letland, Liechtenstein,  

 Litauen,  

 Luxembourg, Malta, Norge, Polen, Portugal, Rumænien, Slovakiet, Slovenien,  

 Spanien, Storbritannien, Sverige, Tjekkiet, Tyskland, Ungarn og Østrig.
Schweiz indgik den 1. juni 2002 en aftale med EU om fri  

 bevægelighed for personer.
De EF-regler, der gælder på det sociale  

 sikringsområde, finder anvendelse med enkelte undtagelser.
Forordning (EØF) nr. 1408/71 og forordning (EØF) nr.  

 574/72 EØS-aftalen indebærer bl.a. et samarbejde om social sikring.  

 Det betyder, at forordning (EØF) nr. 1408/71 om anvendelse af de sociale  

 sikringsordninger  

 på arbejdstagere, selvstændige erhvervsdrivende, studerende og deres  

 familiemedlemmer, der flytter inden for Fællesskabet (herefter kaldet  

 »forordningen«)  

 og forordning (EØF) nr. 574/72 om regler til gennemførelse af forordning  

 (EØF)  

 nr. 1408/71 (herefter kaldet »gennemførelsesforordningen«) gælder både i  

 EØS-landene og Schweiz for statsborgere i disse medlemslande eller statsløse  

 eller flygtninge bosat i en af disse medlemslande.
Forordningen gælder både for statsborgere i et medlemsland og  

 for statsborgere fra et 3. land, som er omfattet af lovgivningen i et  

 medlemsland.
Forordningens regler gælder dog ikke for 3. landsstatsborgere  

 i forhold til Danmark.
Se nærmere om dette i direktoratets vejledning nr. 125  

 af 20. december 2004 om arbejdsløshedsforsikring i relation til EØS-landene,  

 pkt. 18.
 Den 29. april 2004 er forordning nr. 1408 afløst af  

 forordning (EØF) nr. 883/04 om koordinering af de sociale sikringsordninger.  

 Forordning nr. 883 er imidlertid endnu ikke trådt i kraft.
Nordisk Konvention af 18. august 2003 om Social  

 Sikring De nordiske lande (Danmark, Finland, Island, Norge og  

 Sverige) har sammen udarbejdet nordiske konventioner.
Den 1. september 2004  

 trådte Nordisk Konvention af 18. august 2003 om Social Sikring i kraft  

 (herefter  

 kaldet konventionen). Konventionen afløste Nordisk Konvention af 15. juni  

 1992.  

 Konventionen indebærer, at forordningens regler om arbejdsløshedsforsikring  

 finder tilsvarende anvendelse i forholdet mellem de nordiske lande.
For  

 Danmark  

 gælder artikel 69 i forordningen dog kun for nordiske statsborgere.
Der kan  

 således eksempelvis ikke udstedes en attest N 303 for 3. landsstatsborgere.  

 Konventionen gælder mellem de nordiske lande for personer, der ikke er  

 omfattet  

 af EØS-aftalen.
Det vil bl.a. sige nordiske statsborgere, som ikke er eller  

 har  

 været i arbejde, og som ikke studerer, fx hjemmegående.
Konventionen gælder  

 også for personer, der ikke er statsborgere i et EØS-land.
 Konventionen regulerer ikke det indbyrdes forhold mellem  

 Danmark, Grønland og Færøerne.
 Der er udarbejdet en administrativ aftale til konventionen.
Til § 1, stk. 1 Reglerne om arbejdsløshedsforsikring i relation til Færøerne  

 findes i bekendtgørelse om medlems- og dagpengeret efter arbejde eller ophold  

 på Færøerne.
Der henvises også til Aftale af 26. august 1993 mellem  

 Arbejdsministeriet og Færøernes Landsstyre om koordination af  

 arbejdsløshedsforsikring og vejledningen hertil.
Til § 1, stk. 2 Ved optagelse af lønmodtagere og selvstændige efter denne  

 bekendtgørelse gælder de generelle regler i bekendtgørelse om optagelse som  

 lønmodtager m.fl., selvstændig erhvervsdrivende og nyuddannet i en a-kasse  

 (optagelsesbekendtgørelsen), hvis ikke de er fraveget i medfør af denne  

 bekendtgørelse.
 I de tilfælde, hvor der stilles krav om beskæftigelse som  

 betingelse for optagelse, skal optagelse ske i den a-kasse, inden for hvis  

 faglige område personen har fået arbejde, eller i en tværfaglig a-kasse.
I andre tilfælde skal personen optages i den a-kasse, der  

 dækker det arbejde, pågældende har udført i det andet land.
Personen kan dog  

 vælge at blive optaget i den a-kasse, pågældende tidligere var medlem af,  

 eller  

 i en tværfaglig a-kasse.
 Optagelse kan ske som fuldtids- eller deltidsforsikret.  

 Optagelse i en a-kasse som selvstændig kan dog kun ske som fuldtidsforsikret.
Optagelse kan tidligst ske fra det tidspunkt, hvor a-kassen  

 har modtaget en skriftlig ansøgning om optagelse.
For lønmodtagere kan  

 optagelse dog tidligst ske fra arbejdets første dag.
For selvstændige kan  

 optagelse tidligst ske fra det tidspunkt, hvor personen erklærer at have  

 begyndt egentlig virksomhedsudøvelse, og at virksomheden drives som  

 hovedbeskæftigelse.
Ret til medregning af forsikrings- og arbejdsperioder  

 efter arbejde i et andet EØS-land eller Schweiz og ret til optagelse for  

 personer  

 omfattet af forordning (EØF) nr. 1408/71 eller Nordisk Konvention af 18.  

 august  

 2003 om Social Sikring §§ 2-5 omfatter kun personer, der er omfattet af  

 forordningen eller konventionen.
Forsikrings- og arbejdsperioder fra et andet EØS-land eller  

 Schweiz kan som udgangspunkt kun medregnes, hvis perioderne er bekræftet på  

 en  

 attest E 301, se artikel 80 i gennemførelsesforordningen.
Det gælder også  

 perioder, hvor der er udbetalt ydelser under arbejdsløshed.
Sådanne perioder  

 vil være bekræftet som ligestillede perioder på attest E 301. For personer,  

 der  

 alene er omfattet af konventionen, skal perioderne være bekræftet på attest N  

 301.
 Hvis antallet af arbejdstimer ikke fremgår af attesten, skal  

 der også foreligge lønsedler eller anden arbejdsgiverdokumentation.
 Det følger af § 53, stk. 3, i loven, at kun  

 arbejde i medlemsperioder medregnes ved opgørelse af beskæftigelseskravet i  

 § 53,  

 stk. 2.
 Medregning af arbejds- og forsikringsperioder forudsætter,  

 at personen har været forsikret i overensstemmelse med artiklerne 13-17 i  

 forordningen og artiklerne 5 og 6 i konventionen.
Ud over perioder, hvor en person i kraft af arbejde er  

 forsikret, anses perioder, hvor der er udbetalt ydelser under arbejdsløshed,  

 for forsikringsperioder.
Det gælder også ydelser under arbejdssøgning i  

 Danmark  

 på en attest E 303.
Til § 2, stk. 1 og 2 Reglen gælder for personer, der ikke har været medlem af en  

 dansk a-kasse inden for de sidste 5 år på det tidspunkt, hvor a-kassen  

 modtager  

 en skriftlig ansøgning om optagelse.
Ved overgang til en dansk a-kasse fra  

 arbejdsløshedsforsikringen i et andet EØS-land eller Schweiz må der højst  

 være  

 en periode på 8 uger, hvor personen ikke er arbejdsløshedsforsikret.
Den  

 ikke-forsikrede del af 8-ugers-perioden tæller ikke med som  

 forsikringsperiode.  

 Alligevel anses medlemskabet for ubrudt i relation til kravet om 1 års  

 uafbrudt  

 medlemskab i § 53, stk. 1, i loven.
Det er en betingelse, at personen er påbegyndt arbejde i  

 Danmark inden for 8 uger efter, at personen er ophørt med at være  

 arbejdsløshedsforsikret i et andet EØS-land eller Schweiz.
Det er også en  

 betingelse, at personen inden for de 8 uger har søgt om optagelse i en  

 a-kasse.
Hvis 8-ugers-fristen for påbegyndelse af arbejde eller  

 ansøgning om optagelse overskrides, kan forsikringsperioderne fra det andet  

 EØS-land ikke medregnes.
Det betyder, at personen tidligst vil have ret til  

 dagpenge efter 1 års medlemskab.
Arbejdsperioder fra det andet EØS-land kan  

 medregnes, selv om 8-ugers-fristen overskrides, se stk. 4.
Eksempel En person der ikke tidligere har  

 været medlem af en dansk a-kasse.
1.1.00  31.12.05 2.1.06 16.1.06 3.4.06 Arbejde og forsikring  

 i Sverige Begynder arbejde  

 i Danmark Søger om optagelse  

 i a-kasse Bliver ledig og  

 søger om dagpenge Personen har arbejdet og været forsikret i Sverige fra den  

 1. januar 2000 til den 31. december 2005. Personen har ikke tidligere været  

 forsikret i Danmark.
 Han begynder arbejde i Danmark den 2. januar 2006 og søger  

 om optagelse i en dansk a-kasse den 16. januar 2006.
 Den 3. april 2006 bliver han ledig efter at have arbejdet i  

 350 timer.
 Personen kan optages i a-kassen fra den 16. januar 2006,  

 hvor a-kassen modtager hans ansøgning.
 Han har ret til at medregne sine arbejds- og  

 forsikringsperioder fra Sverige, idet han både er påbegyndt arbejde og har  

 søgt  

 om optagelse inden for 8-ugers-fristen, samtidig med at han har arbejdet i  

 mere  

 end 296 timer inden for 12 uger/3 måneder i forsikringsperioden.
Til § 2, stk. 3 For time-, dag-, uge- og 14-dages-lønnede skal kravet om  

 arbejde opfyldes inden for 12 uger.
For månedslønnede skal kravet om arbejde  

 opfyldes inden for 3 måneder.
Hvis a-kassen har modtaget en ansøgning om optagelse inden  

 for 8-ugers-fristen, kan arbejde, der er udført før optagelsestidspunktet,  

 medregnes til kravet om mindst 296 eller 148 timers arbejde.
Arbejdet kan dog  

 ikke medregnes til § 53, stk. 2, i loven, da det ikke er udført i  

 en  

 forsikringsperiode.
Når kravet om arbejde er opfyldt, indtræder retten til  

 dagpenge med tilbagevirkende kraft fra det tidspunkt, hvor personen blev  

 optaget i a-kassen.
Et medlem, der har haft deltidsarbejde, kan derfor få  

 supplerende dagpenge fra optagelsestidspunktet, hvis de almindelige  

 betingelser  

 herfor er opfyldt, jf. bekendtgørelse om supplerende dagpenge og  

 bekendtgørelse  

 om rådighed.
Et fuldtidsforsikret medlem, der ikke opfylder  

 296-timers-kravet, men dog opfylder 148-timers-kravet på det tidspunkt, hvor  

 medlemmet melder sig ledig, kan lade sig overflytte til deltidsforsikring.  

 Medlemmet kan dermed medregne forsikringsperioderne fra det andet EØS-land  

 eller  

 Schweiz.
Overflytningen får virkning fra det tidspunkt, hvor a-kassen  

 modtager  

 medlemmets ansøgning herom.
 Det forhold, at en selvstændig erhvervsdrivende skal have  

 drevet selvstændig virksomhed mere end midlertidigt og i væsentligt omfang  

 for  

 at opfylde kravet, indebærer, at beskæftigelsen i den selvstændige virksomhed  

 efter  

 en konkret vurdering skal have haft et omfang, der kan sidestilles med  

 lønarbejde i over 30 timer pr. uge.
Til § 2, stk. 4 Medregning af lønarbejde er betinget af, at arbejdet kan anerkendes  

 som lønarbejde.
Se bekendtgørelse om beskæftigelseskrav og dagpengeperiode.
Til § 2, stk. 5 A-kassen kan forlænge 8-ugers-fristen og fristen for  

 opfyldelse af kravet om arbejde med op til 2 år.
Det kan ske i tilfælde af  

 dokumenteret sygdom, barselsorlov eller børnepasningsorlov.
Begge frister  

 løber  

 videre, når personen er raskmeldt, eller orloven er udløbet.
Til § 2, stk. 6 Direktoratet kan efter en begrundet indstilling fra a-kassen  

 i ganske særlige tilfælde forlænge fristerne i stk. 2 og 3.
Der skal være tale om uforudsigelige og undskyldelige  

 omstændigheder i umiddelbar tilknytning til fristernes udløb.
Det er en  

 forudsætning for forlængelse, at personen sandsynliggør at overskridelsen af  

 fristen ikke skyldes personens egne forhold.
Fristerne løber videre, så snart  

 omstændighederne ikke længere er til stede.
Til § 3, stk. 1 og 2 Reglen gælder for personer, der har været medlem af en dansk  

 a-kasse inden for de sidste 5 år på det tidspunkt, hvor a-kassen modtager en  

 skriftlig ansøgning om optagelse.
Personen skal have bopæl og ophold i Danmark for at blive  

 optaget.
Kravet om beskæftigelse i § 41 i loven skal derimod ikke være  

 opfyldt.
Personen skal genoptages i den a-kasse, der dækker det  

 arbejde, pågældende har udført i det andet EØS-land eller Schweiz.
Personen  

 kan  

 dog vælge at blive genoptaget i den a-kasse, pågældende tidligere har været  

 medlem af, eller i en tværfaglig a-kasse.
 Genoptagelse kan ske som fuldtids- eller deltidsforsikret.  

 Genoptagelse i en a-kasse for selvstændige kan dog kun ske som  

 fuldtidsforsikret.
En person, der på baggrund af sit seneste arbejde i Danmark  

 har været deltidsforsikret, skal genoptages som fuldtidsforsikret, hvis  

 pågældende umiddelbart inden sin tilbagevenden til Danmark har haft  

 beskæftigelse i et andet EØS-land eller Schweiz i mere end 360 eller 390  

 timer  

 inden for 12 uger eller 3 måneder.
Personen skal ligeledes genoptages som  

 fuldtidsforsikret, hvis pågældende under arbejde i både Danmark og et andet  

 EØS-land eller Schweiz har arbejdet i dette omfang.
En person, der på  

 baggrund  

 af sit seneste arbejde i Danmark har været fuldtidsforsikret, kan genoptages  

 med samme forsikringsstatus uanset omfanget af arbejdet i det andet EØS-land  

 eller  

 Schweiz.
 Optagelse kan tidligst få virkning fra det tidspunkt, hvor  

 a-kassen har modtaget en skriftlig ansøgning om optagelse.
 For så vidt angår opfyldelse af kravet om 1 års medlemskab i  

 § 53 i loven, henvises der til vejledningen til § 2, stk. 1.
Hvis 8-ugers-fristen overskrides, kan forsikringsperioderne  

 fra det andet EØS-land eller Schweiz ikke medregnes.
Personen skal derfor  

 nyoptages.
Det betyder bl.a., at kravet om beskæftigelse i § 41 i loven  

 og  

 kravet om 1 års medlemskab i § 53, stk. 1, i loven skal opfyldes på  

 ny.
Til § 3, stk. 3 Se vejledningen til § 2, stk. 4.
Til § 3, stk. 4 og 5 Se vejledningen til § 2, stk. 5 og 6.
Til § 4 Forordningens artikel 71 vedrører udbetaling af ydelser til  

 arbejdsløse grænsearbejdere og »andre arbejdstagere end grænsearbejdere«.
 Grænsearbejdere er ifølge artikel 1 i forordningen  

 arbejdstagere, der arbejder i ét EØS-land, men har bopæl i et andet EØS-land,  

 hvortil personen som hovedregel vender tilbage mindst én gang om ugen.
 »Andre arbejdstagere end grænsearbejdere« er typisk  

 arbejdstagere, der arbejder i ét EØS-land og bor i et andet EØS-land, hvortil  

 personen ikke vender tilbage mindst én gang om ugen.
Artikel 71 omfatter dog alle personer, der under deres  

 seneste beskæftigelse var bosat i en anden stat end den kompetente stat.
Den  

 kompetente stat er ikke nødvendigvis den stat, personen var beskæftiget i.  

 Grænsearbejdere og »andre arbejdstagere end grænsearbejdere« er således ikke  

 i  

 alle tilfælde omfattet af lovgivningen i beskæftigelseslandet.
 Grænsearbejdere, som bliver helt arbejdsløse, skal have  

 udbetalt ydelser i bopælslandet. »Andre arbejdstagere end grænsearbejdere«,  

 som  

 bliver helt arbejdsløse, kan vælge mellem at modtage ydelser i  

 beskæftigelseslandet/den kompetente stat eller bopælslandet.
Helt arbejdsløse grænsearbejdere og »andre arbejdstagere end  

 grænsearbejdere« kan blive optaget i en dansk a-kasse og medregne  

 forsikringsperioder fra et andet EØS-land eller Schweiz, uden at kravet om  

 beskæftigelse  

 i § 41 i loven er opfyldt.
Det er en betingelse, at a-kassen har  

 modtaget  

 en skriftlig ansøgning om optagelse inden 8 uger fra pågældende ophørte med  

 at  

 være forsikret i det andet EØS-land eller Schweiz.
Se i øvrigt Vejledning om arbejdsløshedsforsikring i  

 relation til EØS-landene.
Her er reglerne i artikel 71 i forordningen mere  

 udførligt beskrevet.
Til § 5 I § 53, stk. 1, i loven stilles der krav om 1 års  

 uafbrudt medlemskab som betingelse for udbetaling af dagpenge.
Kravet om  

 uafbrudt medlemskab fraviges i relation til medregning af forsikringsperioder  

 efter artikel 67 i forordningen og bestemmelserne i konventionen.
 §§ 2 og 3 indebærer, at der accepteres afbrydelser i  

 forsikringen på 8 uger i forbindelse med overgang fra  

 arbejdsløshedsforsikringen  

 i det andet EØS-land eller Schweiz til en dansk a-kasse.
 Samtidig indebærer § 5, at der accepteres afbrydelser  

 på sammenlagt 8 uger inden for 12 måneder i forbindelse med overgang fra en  

 dansk a-kasse til arbejdsløshedsforsikringen i et andet EØS-land eller  

 Schweiz  

 og afbrydelser i forsikringen i det andet EØS-land eller Schweiz.
 Der accepteres således afbrydelser i forsikringen på i alt 2  

 gange 8 uger.
 8-ugers-fristen i §§ 2 og 3 regnes fremad fra det  

 tidspunkt, hvor forsikringen ophører i det andet EØS-land eller Schweiz.  

 8-ugers-fristen i § 5 regnes bagud fra dette tidspunkt.
Eksempel En person, der inden for de  

 sidste 5 år har været medlem af en dansk a-kasse, har haft følgende arbejds-  

 og  

 forsikringsperioder i Norge:
1.8.05 16.9.05 3.10.05 1.3.06 2.4.06 19.5.06 1.6.06 1.8.06 4.9.06 Forsikring i DK til 31.7.05 Arbejde + fors.
N Ikke fors.  

  

 2 uger +  

  

 2 dage Arbejde + fors.
N Ikke fors.  

  

 4 uger +  

  

 4 dage Arbejde + fors.
N Ikke fors. 1 uge +  

  

 6 dage Arbejde + fors.
N Ikke fors.  

  

 4 uger +  

  

 5 dage Opt.
DK Personen søger om genoptagelse den 4. september 2006.  

 Personen har været medlem af en dansk a-kasse inden for de sidste 5 år.  

 Personen  

 er derfor omfattet af § 3 i bekendtgørelsen. 8-ugers-fristen for  

 ansøgning  

 om genoptagelse i den danske a-kasse er overholdt.
Forsikringsperioderne fra  

 Norge kan derfor medregnes, se § 3, stk. 1.
 Personen ophørte med at være forsikret i Norge den 31. juli  

 2006.
Når a-kassen skal afgøre, om afbrydelserne i forsikringen  

 sammenlagt overstiger 8 uger inden for 12 måneder, tages der udgangspunkt i  

 det  

 tidspunkt, hvor forsikringen ophørte i Norge.
Det vil sige den 31. juli 2006.
Den første afbrydelse i forsikringen i Norge er perioden fra  

 den 19. maj 2006 til og med 31. maj 2006. Afbrydelsen er på 1 uge og 6 dage.  

 Afbrydelsen overstiger ikke 8 uger.
Forsikringsperioder, der ligger før denne  

 afbrydelse, kan derfor medregnes.
I perioden fra den 1. marts 2006 til og med 1. april 2006 er  

 der igen en afbrydelse i forsikringen i Norge.
Afbrydelsen er på 4 uger og 4  

 dage.
På dette tidspunkt har der i alt været afbrydelser i forsikringen på i  

 alt 6 uger og 3 dage, altså mindre end 8 uger.
Forsikringsperioder, der  

 ligger  

 før denne afbrydelse, kan derfor også medregnes.
Der er også en afbrydelse i forsikringen i perioden 16.  

 september 2005 til og med 3. oktober 2005. Denne afbrydelse er på 2 uger og 2  

 dage.
På dette tidspunkt har der været afbrydelser i forsikringen på i alt 8  

 uger og 5 dage inden for en periode på 12 måneder.
Det betyder, at forsikringsperioden forud for afbrydelsen i  

 perioden 16. september 2005 til og med 3. oktober 2005 ikke kan medregnes til  

 § 53,  

 stk. 1 i loven.
Medlemmet kan derfor kun medregne forsikringsperioder  

 fra  

 og med den 3. oktober 2005.
 Vedrørende efterbetaling af efterlønsbidrag henvises til  

 bekendtgørelse om betaling af medlems- og efterlønsbidrag til en a- kasse.
Til § 5, stk. 2 Nogle EØS-lande bekræfter perioder med sygdom og barselsorlov  

 som en ligestillet periode på attest E 301. Hvis dette er tilfældet, kan  

 perioden medregnes efter de almindelige regler herom, jf. §§ 2 og 3.
Nogle EØS-lande anser dog ikke perioder med sygdom og barsel  

 som forsikringsperioder.
Derfor bekræfter disse lande ikke sådanne perioder  

 på  

 attest E 301.
A-kassen kan dispensere fra en afbrydelse i forsikringen,  

 hvis afbrydelsen skyldes sygdom eller barsel.
Dispensation forudsætter, at  

 medlemmet kan dokumentere, at der er udbetalt ydelser i det andet EØS-land  

 eller Schweiz i perioden.
Det kan fx være kvittering for, at der er udbetalt  

 ydelser under sygdom eller barsel.
Hvis medlemmet ikke har modtaget ydelser i  

 perioden, kan der ikke gives dispensation.
Udbetaling af dagpenge når attest E 301 eller N 301  

 endnu ikke er udstedt Til § 6, stk. 1 Hvis et medlem bliver ledigt, før attest E 301 eller N 301  

 er udstedt, kan a-kassen udbetale dagpenge til medlemmet, hvis betingelserne  

 i  

 §§ 2-5 i øvrigt er opfyldt.
Det betyder bl.a., at a-kassen skal sikre, at der er  

 utvetydig dokumentation for, at personen har arbejdet og været  

 arbejdsløshedsforsikret  

 i det andet EØS-land eller Schweiz.
Dokumentation herfor kan fx være kopi af  

 lønsedler, hvoraf det ses, at der er betalt til forsikringen i det andet  

 EØS-land eller Schweiz.
Betingelserne for ret til medregning af forsikringsperioder  

 skal være opfyldt.
Personen skal derfor have søgt om optagelse inden 8 uger,  

 fra pågældende ophørte med at være arbejdsløshedsforsikret i det andet  

 EØS-land  

 eller Schweiz, jf. §§ 2 og 3. A-kassen skal også påse, at der ikke er  

 afbrydelser i forsikringen på mere end sammenlagt 8 uger inden for 12  

 måneder,  

 jf. § 5.
 Det er også en betingelse, at der er søgt om attest E 301  

 eller N 301.
Til § 6, stk. 3 Når a-kassen har udbetalt dagpenge i 6 måneder, skal a-kassen  

 indstille udbetalingen af dagpenge.
A-kassen skal nu forelægge sagen for  

 direktoratet.
Direktoratet vil herefter afgøre, om der fortsat kan udbetales  

 dagpenge.
 For at direktoratet kan afgøre, om der fortsat kan udbetales  

 dagpenge, skal a-kassen sende kopi af den dokumentation, a-kassen har lagt  

 til  

 grund ved udbetalingen af dagpenge.
Til § 7 2-ugers-fristen for ansøgning om optagelse som lønmodtager i  

 optagelsesbekendtgørelsen gælder ikke ved optagelse efter § 7. Optagelse  

 kan således kun ske under arbejde i det andet EØS-land eller Schweiz.
Til § 7, stk. 1 Optagelse er betinget af, at personen fremlægger blanket E  

 101 DK som dokumentation for, at pågældende er omfattet af dansk lovgivning  

 om  

 social sikring.
Se Vejledning om arbejdsløshedsforsikring i relation til  

 EØS-landene.
Til § 7, stk. 2 Optagelse er som udgangspunkt betinget af, at lønmodtageren  

 fremlægger dokumentation fra den kompetente myndighed i det andet EØS-land  

 eller  

 Schweiz for, at pågældende ikke har ret til at blive arbejdsløshedsforsikret  

 dér.
Det kan fx være tilfældet, hvis personen anses for selvstændig  

 erhvervsdrivende efter reglerne i det andet EØS-land eller Schweiz, og der  

 ikke  

 findes en arbejdsløshedsforsikring for selvstændige.
Det gælder også, hvis  

 arbejdets art eller omfang ikke berettiger til optagelse i det andet  

 EØS-lands  

 arbejdsløshedsforsikring eller schweizisk arbejdsløshedsforsikring.
Det kan  

 fx  

 være tilfældet for au pair-ansatte og professionelle sportsudøvere.
Hvis arbejdet i det andet EØS-land eller Schweiz betragtes  

 som selvstændig virksomhed efter danske regler, kan personen ikke optages i  

 en  

 dansk a-kasse for selvstændige, se dog muligheden for genoptagelse efter  

 § 9,  

 stk. 1. Det skyldes, at optagelse i en a-kasse for selvstændige er  

 betinget af, at den selvstændige virksomhed drives i Danmark.
Se  

 optagelsesbekendtgørelsen.
Til § 8, stk. 1 Udsendelse er, når der indgås en aftale med en virksomhed  

 eller organisation, som er beliggende i Danmark, om arbejde i udlandet for  

 virksomheden eller organisationen.
Ved vurderingen af, om en person er udsendt midlertidigt og  

 for en kortere årrække, skal der som udgangspunkt lægges vægt på indholdet af  

 aftalen.
Midlertidig udsendelse foreligger normalt, når udsendelsen ifølge  

 aftalen ikke har en varighed på over 6 år.
Søfarende, der er ansat på udenlandske passagerskibe  

 (færger), som anløber dansk havn, eller danske skibe, jf. sølovens § 1,  

 der sejler under udenlandsk flag, kan optages i en dansk a-kasse, hvis de har  

 bopæl i Danmark.
Hvis skibet sejler under et andet EØS-lands flag eller  

 schweizisk flag, finder forordningens artikel 13, stk. 2, litra c, eller  

 artikel 14b anvendelse.
Personer, der er udsendt som u-landsfrivillige, kan optages  

 i en dansk a-kasse, hvis udsendelsen er sket i henhold til programmer, som  

 Udenrigsministeriet har fordelt midler til efter dansk lovgivning om  

 internationalt udviklingssamarbejde.
Udenrigsministeriet kan oplyse hvilke  

 programmer, der er fordelt midler til.
Det samme gælder ved udsendelse i  

 henhold til tilsvarende programmer, hvortil der er fordelt midler efter dansk  

 lovgivning.
 Personer, der er udsendt til danske ambassader i lande uden  

 for EØS eller Schweiz, kan også optages i en dansk a-kasse.
Personer, der er ansat i Danmark på en ambassade, der  

 repræsenterer et land uden for EØS eller Schweiz, kan optages i en dansk  

 a-kasse, hvis de har bopæl og ophold i Danmark.
Tilsvarende gælder for  

 personer,  

 der er ansat ved internationale organisationer i Danmark.
Til § 9, stk. 1 Genoptagelse er som udgangspunkt betinget af, at personen  

 fremlægger dokumentation fra den kompetente myndighed i det andet EØS-land  

 eller  

 Schweiz for, at pågældende ikke har ret til at blive arbejdsløshedsforsikret  

 dér.
 Hvis en person efter at have været arbejdsløshedsforsikret i  

 et andet EØS-land eller Schweiz på baggrund af lønarbejde herefter påbegynder  

 selvstændig virksomhed i det pågældende land uden at have ret til at blive  

 arbejdsløshedsforsikret dér, kan pågældende genoptages i en dansk a-kasse.
Til § 9, stk. 2 Personen skal genoptages i den a-kasse, der dækker det  

 arbejde, pågældende udfører i det andet land.
Personen kan dog vælge at blive  

 genoptaget i den a-kasse, pågældende tidligere var medlem af, eller i en  

 tværfaglig a-kasse.
Til § 9, stk. 3 og 4 Se vejledningen til § 2, stk. 5 og 6.
Ret til at bevare medlemskab under arbejde i udlandet  

 og ret til at medregne beskæftigelse i en dansk forsikringsperiode Til § 10, stk. 2 Bevarelse af medlemskabet er som udgangspunkt betinget af,  

 at medlemmet fremlægger dokumentation fra den kompetente myndighed i det  

 andet  

 EØS-land eller Schweiz for, at pågældende ikke har ret til at blive  

 arbejdsløshedsforsikret dér.
Til § 10, stk. 4 Et medlem, der arbejder uden for EØS eller Schweiz, kan  

 bevare medlemskabet af en dansk a-kasse, selv om pågældende bliver  

 arbejdsløshedsforsikret  

 i det andet land.
Uretmæssig bevarelse af medlemskab under arbejde i et  

 andet EØS-land eller Schweiz Til § 11 Anvendelsen af artikel 67 i forordningen og artikel 12 i  

 konventionen (sammenlægningsprincippet) forudsætter, at personen  

 arbejdsløshedsforsikres i et andet EØS-land eller Schweiz i overensstemmelse  

 med lovvalgsreglerne i artiklerne 13-17 i forordningen og artiklerne 5-6 i  

 konventionen.
Der sondres mellem uretmæssige forsikringsperioder på over  

 henholdsvis under 5 år.
Det skyldes, at et medlem, der har været uretmæssigt  

 forsikret, ikke skal stilles bedre end en person, der har ladet sig udmelde  

 af  

 den danske a-kasse i forbindelse med, at pågældende er påbegyndt arbejde og  

 er  

 blevet forsikret i et andet EØS-land eller Schweiz.
Denne person vil ved  

 tilbagevenden til Danmark skulle opfylde betingelserne for optagelse eller  

 genoptagelse i §§ 2 og 3.
 Når a-kassen skal vurdere medlems- og dagpengeretten for en  

 person, der har arbejdet i et andet EØS-land eller Schweiz, skal a-kassen  

 undersøge, om der har været perioder med fejl- eller dobbeltforsikring.
Til § 12, stk. 1 Det er udgangspunktet, at medlemskabet skal annulleres i  

 perioder, hvor medlemmet har været fejlforsikret.
Når medlemskabet annulleres, skal a-kassen tilbagebetale  

 medlemsbidrag for den periode, hvor medlemskabet er blevet annulleret.
Se  

 bekendtgørelse om betaling af medlems- og efterlønsbidrag til en a-kasse.
 Perioder med fejlforsikring og arbejde i disse perioder kan  

 ikke medregnes til § 53 i loven, jf. dog § 12, stk. 6.
Til § 12, stk. 2 Hvis perioderne med fejlforsikring sammenlagt overstiger 5  

 år, skal personen optages som nyt medlem af a-kassen.
Det betyder, at  

 § 41  

 i loven skal være opfyldt.
Medlemmet vil derfor tidligst have ret til  

 dagpenge  

 efter 1 års medlemskab.
 Hvis medlemmet efter den seneste periode med fejlforsikring  

 har været retmæssigt forsikret i et andet EØS-land eller Schweiz, kan denne  

 forsikringsperiode medregnes til § 53, stk. 1, i loven, hvis  

 betingelserne  

 herfor er opfyldt, jf. § 2, stk. 2.
Til § 12, stk. 3 Medlemskabet af a-kassen fortsætter efter ophøret af den  

 seneste periode med fejlforsikring.
Medlemmet skal ikke søge om optagelse på  

 ny.
 Hvis medlemmet efter den seneste periode med fejlforsikring  

 har været retmæssigt forsikret i et andet EØS-land eller Schweiz, kan denne  

 forsikringsperiode  

 medregnes til § 53, stk. 1, i loven.
Til § 12, stk. 4 Medlemskabet af a-kassen fortsætter efter ophøret af den  

 seneste periode med fejlforsikring.
Medlemmet skal ikke søge om optagelse på  

 ny.
 Hvis medlemmet ikke har været retmæssigt medlem af a-kassen  

 i mindst 1 år forud for perioden med fejlforsikring, skal medlemmet opfylde  

 kravet om medlemsperiode i lovens § 53, stk. 1, på ny.
Eksempel Medlemmet har i det følgende  

 eksempel fejlagtigt opretholdt sit medlemskab af a-kassen, selvom medlemmet  

 har  

 været i arbejde i Finland.
1.3.05 1.11.05 31.8.06 4.9.06 Retmæssigt medlem i DK  

  

 Arbejde i DK fuld tid Fejlforsikret i DK  

  

 Arbejde i Finland Arb.ophør Finland Ledig Medlemmet har været retmæssigt medlem af a-kassen i perioden  

 1. marts 2005 - 31. oktober 2005. I denne periode har medlemmet haft arbejde  

 i  

 fagets fulde, sædvanlige arbejdstid.
Medlemmet begynder lønarbejde i Finland den 1. november  

 2005, men bliver ikke forsikret dér.
Medlemmet er fejlforsikret indtil 31.  

 august 2006, hvor arbejdet ophører.
Medlemmet registrerer sig som  

 arbejdssøgende  

 og søger om dagpenge den 4. september 2006.
Medlemskabet skal annulleres i perioden med fejlforsikring.  

 Arbejde udført i perioden kan ikke medregnes til § 53 i loven.
A-kassen  

 skal betale medlemsbidrag for den periode, hvor medlemskabet er blevet  

 annulleret, tilbage.
Se bekendtgørelse om betaling af medlems- og  

 efterlønsbidrag  

 til en a-kasse.
Medlemmet har ikke været retmæssigt medlem af a-kassen i  

 mindst 1 år forud for perioden med fejlforsikring.
Medlemmet skal derfor være  

 medlem af a-kassen i mindst 1 år, før medlemmet igen vil have ret til  

 dagpenge.  

 Medlemskabet er igen retmæssigt fra den 1. september 2006, hvor arbejdet i  

 Finland ophørte.
Det betyder, at § 53, stk. 1, i loven tidligst vil  

 være opfyldt den 1. september 2007.
Til § 12, stk. 5 Medlemskabet af a-kassen fortsætter efter ophøret af den  

 seneste periode med fejlforsikring.
Medlemmet skal ikke søge om optagelse på  

 ny.
 Et medlem, som forud for perioden med fejlforsikring har  

 været retmæssigt medlem af a-kassen uafbrudt i mindst 1 år, anses for at  

 opfylde lovens § 53, stk. 1, uanset perioden med fejlforsikring.
En periode med fejlforsikring får således ikke alvorlige  

 konsekvenser for et medlem, der tidligere har været retmæssigt medlem af  

 a-kassen i mindst 1 år, medmindre perioden med fejlforsikring har været så  

 lang, at medlemmet skal optjene et nyt beskæftigelseskrav.
Det betyder, at et  

 medlem kan være fejlforsikret i op til 2 år, før fejlforsikringen får  

 konsekvenser for medlemmets ret til dagpenge.
Eksempel Medlemmet har i følgende  

 eksempel bevaret sit medlemskab af a-kassen på trods af, at medlemmet har  

 arbejdet i Frankrig.
1.8.03 2.5.05 1.7.05 1.8.05 1.8.06 4.9.06 Retmæssigt medlem DK  

  

 Arbejde i DK på fuld tid Fejlforsikret  

  

 Arbejde i F Ikke arbejde Fejlforsikret  

  

 Arbejde i F Ikke arbejde Søger om  

  

 dagpenge Medlemmet har været retmæssigt medlem af den danske a-kasse  

 i perioden 1. august 2003 - 30. april 2005. I perioden har medlemmet haft  

 arbejde i fagets fulde, sædvanlige arbejdstid.
Medlemmet begynder den 2. maj 2005 lønarbejde i Frankrig,  

 men bliver ikke forsikret dér.
Medlemmet er fejlforsikret til og med 30. juni  

 2005, hvor arbejdet ophører.
Medlemmet har nu været fejlforsikret i 2  

 måneder.
Herefter er medlemskabet igen retmæssigt indtil 1. august  

 2005, hvor medlemmet igen begynder at arbejde i Frankrig.
Arbejdet ophører  

 den  

 31. juli 2006. Medlemmet har igen været fejlforsikret.
Denne periode med  

 fejlforsikring er på 12 måneder.
Medlemmet er igen retmæssigt medlem den 1. august 2006, hvor  

 arbejdet er ophørt.
Medlemmet melder sig ledig i a-kassen den 4. september  

 2006.
Medlemskabet skal annulleres i perioderne med  

 fejlforsikring.
Arbejde udført i perioden kan ikke medregnes til § 53 i  

 loven.
A-kassen skal betale medlemsbidrag for de perioder, hvor medlemskabet  

 er  

 blevet annulleret, tilbage.
Se bekendtgørelse om betaling af medlems- og  

 efterlønsbidrag til en a-kasse.
Medlemmet har været retmæssigt medlem af a-kassen i mere end  

 1 år forud for den første periode med fejlforsikring.
Da det arbejde,  

 medlemmet  

 har haft i perioderne med fejlforsikring, ikke kan medregnes til § 53 i  

 loven, skal a-kassen derfor undersøge, om medlemmet i øvrigt opfylder  

 beskæftigelseskravet.
I eksemplet har medlemmet arbejdet i fuld, sædvanlig  

 arbejdstid i perioden 1. august 2003 til 30. april 2005. I denne periode var  

 medlemmet retmæssigt medlem af a-kassen.
Medlemmet kan derfor regne arbejdet  

 i  

 denne periode med til beskæftigelseskravet.
Se bekendtgørelse om  

 beskæftigelseskrav  

 og dagpengeperiode.
Det betyder, at medlemmet vil have ret til dagpenge, hvis  

 betingelserne herfor i øvrigt er opfyldt.
 Hvis medlemmet tidligere er blevet indplaceret i en  

 dagpengeperiode, skal der ikke ske indplacering på ny, medmindre det følger  

 af  

 reglerne i bekendtgørelse om beskæftigelseskrav og dagpengeperiode.
Til § 12, stk. 6 Direktoratet kan efter en konkret vurdering se bort fra, at  

 et medlem har været fejlforsikret.
Det kan fx ske, hvis arbejdsgiveren har forsømt sin pligt  

 til at indbetale bidrag til arbejdsløshedsforsikringen i det EØS-land eller  

 Schweiz, hvor medlemmet har arbejdet.
Det er en betingelse, at det ikke er  

 muligt  

 for arbejdstageren selv at indbetale bidragene efterfølgende.
 Hvis der er tale om et så kortvarigt ansættelsesforhold, at  

 optagelse i det andet EØS-lands arbejdsløshedsforsikring eller schweizisk  

 arbejdsløshedsforsikring ikke har været praktisk mulig, kan der også ses bort  

 fra fejlforsikringen.
Til § 13, stk. 1 Medlemskabet af den danske a-kasse skal annulleres, hvis  

 personen retmæssigt er arbejdsløshedsforsikret i et andet EØS-land eller  

 Schweiz.
I denne situation er medlemskabet af den danske a-kasse bevaret med  

 urette.
A-kassen skal tilbagebetale medlemsbidrag for de perioder,  

 hvor medlemskabet annulleres.
Se bekendtgørelse om betaling af medlems- og  

 efterlønsbidrag til en a-kasse.
Hvis hyppige, kortvarige ansættelser giver unødig  

 administration for a-kassen i forbindelse med udmeldelse og genindmeldelse,  

 kan  

 et medlem bevare medlemskabet af den danske a-kasse, selv om der herved  

 opstår  

 perioder med dobbeltforsikring.
Det kan fx være tilfældet ved vikar- og andet  

 løsarbejde.
Bevarelse af medlemskabet forudsætter, at a-kassen efterfølgende  

 annullerer perioderne med dobbeltforsikring.
A-kassen skal i disse  

 situationer  

 løbende, fx kvartalsvis, indhente attest E 301 eller N 301 fra det andet  

 EØS-land.
Til § 13, stk. 2 For at medlemskabet igen kan anses for retmæssigt, skal  

 personen opfylde kravet om beskæftigelse i § 41 i loven, jf. § 1,  

 stk. 2. For at medregne forsikringsperioder fra et andet EØS-land eller  

 Schweiz, skal personen begynde arbejde.
Arbejdet skal være af mindst 296  

 timers  

 eller 148 timers varighed og være påbegyndt inden for 8 uger fra forsikringen  

 ophørte i det andet EØS-land eller Schweiz, jf. § 2, stk. 2, nr. 2,  

 og § 2, stk. 3.
Til § 13, stk. 3 Medlemskabet af a-kassen fortsætter efter ophøret af den  

 seneste periode med dobbeltforsikring.
Medlemmet skal ikke søge om optagelse  

 på  

 ny.
Oversigt over  

 konsekvenserne af uretmæssigt medlemskab af dansk a-kasse OVER 5 ÅR IKKE MEDLEM AF A-KASSEN I MINDST 1 ÅR FØR FEJLFORSIKRING MEDLEM AF A-KASSEN I MINDST 1 ÅR FØR FEJLFORSIKRING Fejlforsikring § 12, stk. 1 og 2.
 § 12, stk. 1, 3 og 4.
 § 12, stk. 1, 3 og 5.
 Annullation.
 Annullation.
 Annullation.
 Nyoptagelse.
 Medlemskabet fortsætter uden ansøgning.
 Medlemskabet fortsætter uden ansøgning.
 Lovens §§ 41 og 53 skal opfyldes på ny.
 Lovens § 53, stk. 1, skal opfyldes på ny.
 Lovens § 53, stk. 1, anses for opfyldt på  

 baggrund af medlemskabet forud for fejlforsikringen.
Dobbeltforsikring § 13, stk. 1 og 2.
 § 13, stk. 1 og 3.
 Annullation.
 Annullation.
 Medregning af forsikringsperioder forudsætter arbejde,  

 jf. § 2.
 Forsikrings- og arbejdsperioder kan medregnes.
 Arbejde i en forsikringsperiode kan altid medregnes.
 Medlemskabet fortsætter uden ansøgning.
Uretmæssig arbejdsløshedsforsikring i et andet  

 EØS-land eller Schweiz Til § 14 Personer, der har været fejlforsikret i et andet EØS-land eller  

 Schweiz, stilles på samme måde som personer, der har været fejlforsikret i  

 Danmark.
Det betyder, at en person, der har været retmæssigt medlem  

 af en dansk a-kasse uafbrudt i mindst 1 år forud for perioden med  

 fejlforsikring, anses for at opfylde lovens § 53, stk. 1, uanset  

 perioden med fejlforsikring.
Det er ikke en betingelse, at den retmæssige  

 forsikringsperiode er tilbagelagt i Danmark.
En person, der har været  

 retmæssigt forsikret i et andet EØS-land eller Schweiz i mindst 1 år forud  

 for  

 perioden med fejlforsikring, vil også anses for at opfylde lovens § 53,  

 stk. 1.
 En person, der under arbejde i Danmark har været retmæssigt  

 medlem af en dansk a-kasse og samtidig har været forsikret i et andet  

 EØS-land,  

 må rette henvendelse til det andet EØS-lands myndigheder for at høre, om  

 indbetalte bidrag kan refunderes.
Registrering som arbejdssøgende hos staten i  

 jobcenteret efter udløb af attest E 303 DK Til § 15, stk. 1 Ifølge artikel 69, stk. 2, i forordningen mister et  

 medlem, der ikke vender tilbage til den kompetente stat inden udløbet af  

 attest  

 E 303, enhver ret til ydelser efter denne stats lovgivning.
Det fremgår dog  

 af  

 artikel 69, stk. 2, at fristen for hjemvenden i undtagelsestilfælde kan  

 forlænges  

 af det kompetente arbejdsformidlingskontor eller den kompetente institution.
 Medlemmet kan igen få dagpenge, når medlemmet har arbejdet i  

 et omfang, der fremgår af § 2, stk. 2.
Til § 15, stk. 2 Kravet om arbejde bortfalder, hvis et medlem på baggrund af  

 arbejde inden attestens udløb er blevet arbejdsløshedsforsikret i et andet  

 EØS-land eller Schweiz.
I denne situation finder §§ 2 og 3 i stedet  

 anvendelse.
Hvis medlemmet ikke bliver forsikret under arbejde i det  

 andet EØS-land eller Schweiz, skal medlemmet opfylde kravet om arbejde for at  

 få dagpenge ved hjemvenden til Danmark.
Arbejdet i det andet EØS-land eller  

 Schweiz kan medregnes til at opfylde kravet om arbejde.
Arbejde i et land  

 uden  

 for EØS eller Schweiz kan også medregnes til kravet om arbejde.
Kravet om arbejde anses for at være opfyldt, hvis medlemmet  

 efter attestens udløb har gennemgået en uddannelse af mindst 18 måneders  

 varighed, som giver ret til optagelse i en a-kasse Til § 15, stk. 3 A-kassen kan forlænge fristen for registrering som arbejdssøgende  

 hos staten i jobcenteret i Danmark med op til 4 uger, hvis der foreligger  

 dokumentation for, at medlemmet skal til ansættelsessamtale i det andet  

 EØS-land eller Schweiz.
Tilsvarende gælder, hvis medlemmet afventer  

 resultatet  

 af en ansættelsessamtale.
Til § 15, stk. 4 A-kassen kan endvidere forlænge fristen for registrering som  

 arbejdssøgende hos staten i jobcenteret i Danmark, hvis medlemmet har været  

 syg  

 i umiddelbar tilknytning til attestens udløb, og medlemmet derfor ikke har  

 været i stand til at rejse tilbage til Danmark og registrere sig.
Det er et  

 krav, at medlemmet fremlægger en lægeattest udstedt af en læge i det andet  

 EØS-land eller Schweiz.
Registrering som arbejdssøgende hos staten i  

 jobcenteret skal ske senest dagen efter, medlemmet er blevet raskmeldt.
Fristen kan også forlænges, hvis medlemmet er på  

 barselsorlov på det tidspunkt, hvor attesten udløber.
Registrering som  

 arbejdssøgende  

 hos staten i jobcenteret skal ske senest dagen efter, at orloven er ophørt.
 Endelig kan fristen forlænges, hvis der foreligger  

 uforudsigelige omstændigheder i umiddelbar tilknytning til attestens udløb.  

 Registrering som arbejdssøgende hos staten i jobcenteret skal ske, så snart  

 omstændighederne ikke længere er til stede.
Der kan fx være tale om, at medlemmet har opnået arbejde af  

 kortere tidsbegrænset varighed, som ikke berettiger medlemmet til optagelse i  

 det andet EØS-lands arbejdsløshedsforsikring eller schweizisk  

 arbejdsløshedsforsikring.
Fristen kan i et sådant tilfælde forlænges til  

 dagen  

 efter ophøret af arbejdet.
Der kan ikke udbetales dagpenge for de dage, medlemmet har  

 opholdt sig i det andet EØS-land eller Schweiz ud over attestens udløb.
Det  

 gælder også, selv om fristen for registrering som arbejdssøgende hos staten i  

 jobcenteret forlænges.
Som udgangspunkt kan fristen kun forlænges, hvis medlemmet  

 har søgt om det inden attesten udløber.
Hvis medlemmet først søger, efter  

 attesten er udløbet, er forlængelse af fristen betinget af, at medlemmet har  

 været forhindret både i at vende hjem og i at søge om forlængelse af fristen  

 inden attestens udløb.
Fristen kan ikke forlænges, hvis medlemmet udskyder sin  

 hjemrejse, fx fordi medlemmet afventer udbetaling af dagpenge i det andet  

 EØS-land eller Schweiz.
Fristen kan heller ikke forlænges, hvis medlemmet  

 ønsker at holde ferie i det andet EØS-land eller Schweiz eller lignende.
Krav om arbejde for at få en ny attest E 303 DK Til § 16 Artikel 69, stk. 3, i forordningen fastslår, at en  

 person kun har krav på én attest E 303 mellem to arbejdsperioder.
Der stilles  

 dermed krav om arbejde, hvis en person på ny ønsker at søge arbejde i et  

 andet  

 EØS-land eller Schweiz med en attest E 303.
 En attest E 303 anses for at være benyttet, hvis medlemmet  

 har registreret sig som arbejdssøgende i det andet EØS-land eller Schweiz.
Arbejde i udlandet kan bruges til at opfylde kravet om  

 arbejde.
Der skal være tale om arbejde, der kan medregnes til § 53 i  

 loven.
 Denne vejledning erstatter direktoratets vejledning nr. 148  

 af 6. august 2001 om arbejdsløshedsforsikring ved arbejde inden for EØS og i  

 det øvrige udland.
