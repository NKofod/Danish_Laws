 I medfør af § 14, stk. 1-4, § 41 og § 42, stk. 1 og 2 i lov nr. 306 af 4.  

 juni 1986 om saltvandsfiskeri fastsættes:
§ 1.  Etablering og drift af havbrug må kun finde sted  

 med Fiskeriministeriets tilladelse.
Ved »havbrug« forstås  

 opdrætsanlæg bestående af netbure, trådkasser eller lignende, placeret i  

 marine vandområder, og hvis drift forudsætter anvendelse af foder.
Stk. 2.  Ansøgninger om tilladelse til etablering af nye  

 havbrug, og ansøgninger om udvidelse og forlængelse af eksisterende  

 tilladelser indsendes til amtsrådet, jf.
Miljøministeriets bekendtgørelse om  

 saltvandsbaseret fiskeopdræt.
Amtsrådet fremsender kopi af ansøgningen til  

 Fiskeriministeriet.
 § 2.  I de fjordområder, som er nævnt i bilaget, kan  

 der ikke meddeles tilladelse til etablering af nye havbrug.
 § 3.  Fiskeriministeriet hører som led i behandlingen  

 af ansøgningerne følgende myndigheder og organisationer:
Stk. 2.  Afgørelse om en ansøgnings imødekommelse  

 træffes på grundlag af de i stk. 1 nævnte myndigheders og organisationers  

 udtalelser og Fiskeriministeriets samlede vurdering af disse og af  

 ansøgningsmaterialet.
Ansøgningen kan kun imødekommes, såfremt der foreligger  

 endelig afgørelse efter Miljøministeriets bekendtgørelse om saltvandsbaseret  

 fiskeopdræt.
 § 4.  I tilladelsen til etablering og drift af havbrug  

 fremgår de vilkår, som er stillet af de i § 3, stk. 1 nævnte myndigheder og  

 af Fiskeriministeriet.
 Stk. 2.  De i tilladelsen fastsatte vilkår kan ændres,  

 såfremt forudsætningerne for indholdet af disse ændres.
 Stk. 3.  Tilladelsen til etablering og drift af havbrug  

 skal løbende udnyttes i forsvarligt omfang og kan, såfremt dette ikke sker,  

 inddrages af Fiskeriministeriet.
 Stk. 4.  Tilladelsen til etablering og drift af havbrug  

 vil kunne inddrages, såfremt de i tilladelsen fastsatte vilkår overtrædes.
 § 5.  Indehavere af tilladelser til etablering og  

 drift af havbrug har pligt til årligt at afgive oplysninger om  

 produktionsmængder og foderforbrug og oplysninger i øvrigt af teknisk,  

 økonomisk og driftsmæssig karakter.
 § 6.  Overtrædelse af § 1, 1. pkt. og § 2 og § 5  

 straffes med bøde.
 § 7.  Bekendtgørelsen træder i kraft den 15. marts  

 1991.
Fiskeriministeriet, den 1. marts 1991 KENT KIRK /Jørn Laustrup Bilag Afgrænsning af farvande omfattet af forbud mod etablering af nye  

 havbrug Hovedstadsområdet:
 Isefjord og Roskilde Fjord.
 Vestsjællands Amt:
 Isefjord.
 Kalundborg Fjord.
 Korsør Nor.
 Skælskør Fjord og Nor.
 Basnæs Nor.
 Holsteinsborg Nor.
 Nekselø Bugt.
 Storstrøms Amt:
 Præstø Fjord.
 Avnø Fjord.
 Dybsø Fjord.
 Karrebæk Fjord.
 Nakskov Fjord.
 Sakskøbing Fjord.
 Stege Bugt.
 Stege Nor.
 Fyns Amt:
 Odense Fjord.
 Nyborg Fjord.
 Fåborg Fjord.
 Gamborg Fjord.
 Nærå Strand.
 Kerteminde Bugt m.v.
 Helnæs Bugt.
 Tybrind Vig.
Føns Vig Båring Vig.
 Sønderjyllands Amt:
 Hejls Nor.
 Haderslev Fjord.
 Aabenraa Fjord.
 Flensborg Fjord.
 Hejlsminde Bugt.
 Genner Bugt.
 Augustenborg Fjord.
 Sandvig.
 Diernæs Bugt.
 Als Fjord.
 Mos Vig.
 Avnø Vig.
 Als Sund.
 Nybøl Nor.
 Ribe Amt:
 Ho Bugt.
 Viborg Amt:
 Hele amtets del af Limfjorden.
 Århus Amt:
 Mariager Fjord.
 Randers Fjord.
 Ebeltoft Vig.
 Begtrup Vig.
 Kalø Vig.
 Knebel Vig.
 Nordsminde Fjord.
 Stavns Fjord.
 Mårup Vig.
 Horsens Fjord.
 Nordjyllands Amt:
 Mariager Fjord.
 Hele amtets del af Limfjorden.
 Ringkøbing Amt:
 Hele amtets del af Limfjorden.
 Ringkøbing Fjord.
 Stadil Fjord og Vest Stadil Fjord.
 Nissum Fjord.
 Vejle Amt:
 Vejle Fjord.
 Horsens Fjord.
 Kolding Fjord.
 As Vig.
 Sandbjerg Vig.
