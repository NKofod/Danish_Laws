(Til Københavns Amt samt Dragør og  

 Tårnby kommuner) Cirkulærets baggrund og formål § 1.  Ved loven om den faste forbindelse over Øresund  

 (lov nr. 590 af 19. august 1991) og ændringerne i lov om udbygning af  

 Københavns Lufthavn, Kastrup, (jf. lovbekendtgørelse nr. 252 af 9. april  

 1992) er lovbestemmelserne om anvendelsen af lufthavnsarealerne ændret.
 Stk. 2.  I lov nr. 477 af 24. juni 1992 om Ørestaden  

 mv., ændret ved lov nr. 1091 af 21. december 1994 og lov nr. 1074 af 20.  

 december 1995 er fastlagt principperne for en letbane, Østamagerbanen, til  

 lufthavnen delvis i Amagerbanens trace.
 Stk. 3.  Københavns Lufthavne A/S har ved årsskiftet  

 1994/95 fremlagt en 10 års investeringsplan omfattende en større udbygning af  

 lufthavnen.
 § 2.  Cirkulærets formål er at medvirke til, at  

 udbygningen af Københavns Lufthavn kan fortsættes i overensstemmelse med den  

 i lov om udbygning af Københavns Lufthavn, Kastrup forudsatte udbygning.
 Stk. 2.  Cirkulæret har endvidere til formål at  

 fastlægge rammerne for lufthavnens miljømæssige påvirkning af omgivelserne,  

 således at der bl.a. sker en reduktion af støjniveauet.
 Stk. 3.  Cirkulæret fastlægger retningslinier for  

 beliggenheden og udformningen af lufthavnens udbygning.
 Stk. 4.  Cirkulæret ajourfører herudover de bestemmelser  

 om udbygningen af Københavns Lufthavn, Kastrup, der hidtil har været fastsat  

 i Miljøministeriets cirkulære af 12. juni 1981, og viderefører cirkulærets  

 bygge- og anvendelsesregulerende bestemmelser for områder uden for  

 lufthavnen, der er belastet af støj fra trafikken på lufthavnen.
 § 3.  Cirkulæret har været forhandlet med de berørte  

 ministerier og styrelser, Københavns Amt samt Dragør og Tårnby kommuner.
 § 4.  Cirkulæret udstedes i henhold til § 3, stk. 1 og  

 stk. 2, 1. pkt. i lov om planlægning (jævnfør lovbekendtgørelse nr. 746 af  

 16. august 1994). De i §§ 5-17 fastsatte retningslinier har retsvirkning som  

 regionplan.
Regionplanretningslinier for lufthavnsområdet mv.
 § 5.  De med tæt, skrå skravering viste arealer på  

 kortbilag 1 skal anvendes til lufthavn, lufthavnsrelaterede erhvervs- og  

 servicefunktioner samt trafikanlæg, således som fastlagt i lov om udbygning  

 af Københavns Lufthavn, Kastrup, til vej- og jernbaneanlæg til den faste  

 forbindelse over Øresund, til anlæg af spor- og stationsanlæg til  

 Østamagerbanen samt til et depot for restprodukter fra afsvovlingsanlæg.
 § 6.  Lufthavnens nordafsnit - som vist på kortbilag 1  

 - bliver stationsnært og er de kommende års væsentligste udbygningsområde.  

 Det skal tilstræbes, at arbejdskraftintensive funktioner i lufthavnen  

 placeres optimalt i relation til den kollektive trafik.
Stk. 2.  Den kunstige halvø, som anlægges ud fra  

 lufthavnens kystlinie, kan - ud over vej- og baneanlæg samt vendespor og  

 klargøringsanlæg til jernbanen i medfør af lov om anlæg af en fast  

 forbindelse over Øresund - anvendes til lufthavnsformål og til deponering af  

 0.5 mio. m3 restprodukter fra kraftværkers afsvovlingsanlæg.
Mulighederne for  

 at finde alternative lokaliteter til deponeringen undersøges med henblik på,  

 at arealerne kan frigives til lufthavnsformål.
 Stk. 3.  Østafsnittet er lufthavnens langsigtede  

 udbygningsområde. Østafsnittet skal blandt andet rumme placeringsmuligheder  

 for støjende og forurenende aktiviteter.
 Stk. 4.  Der kan gennemføres parallelbaneoperationer i  

 lufthavnen.
 Stk. 5.  I lufthavnens midtområde kan der foretages en  

 udbygning af rullebanerne, herunder etablering af en ny bro over Englandsvej.
§ 7.  Udbygningen af lufthavnen skal sikre den  

 kollektive trafik en attraktiv og central placering, hvorved mest muligt  

 persontrafik kan afvikles som kollektiv trafik.
Der skal herunder sikres  

 mulighed for en sammenhæng mellem Stationsterminalen og en endestation for  

 Østamagerbanen.
 Stk. 2.  Der skal herudover sikres gode tilkørsels- og  

 adgangsforhold for individuel trafik, og der skal sikres en  

 parkeringskapacitet, som kan opfylde parkeringsbehovet hos ansatte og  

 passagerer.
Stk. 3.  Adgangen til lufthavnen skal fortrinsvis ske  

 fra nord.
Lufthavnens udbygning må ikke medføre en væsentlig trafikforøgelse  

 på eksisterende lokalveje i lufthavnens naboområder.
 Stk. 4.  Der skal i den fortsatte planlægning sikres  

 mulighed for etablering af en gang- og cykelsti langs kyststrækningen fra  

 Kastrup til Dragør.
 § 8.  Indtil år 2005 må støjbelastningen fra starter,  

 landinger og taxikørsel med fly med en tolerance på 1 dB ikke overstige  

 støjbelastningen i 1996. Støjbelastningen for 1996 er vist på kortbilag 2.
 Stk. 2.  Indtil år 2005 må det maksimale A-vægtede  

 lydtrykniveau fra starter og landinger ved de på kortbilag 2 markerede  

 målestationer i tidsrummet kl. 23-06 ikke overstige 85 dB(A), idet dog  

 forsinkede fly eller for tidligt ankommende fly med planlagt afgang eller  

 ankomst i tidsrummet kl. 06-23 er undtaget.
 Stk. 3.  Overskridelse af det i stk. 2 nævnte  

 lydtrykniveau, der skyldes flyvesikkerhedsmæssige forhold, valg af bane som  

 følge af banereparationer, snerydning, kategori 2 eller 3 landinger og andre  

 særlige vejrforhold, samt overskridelser, der efter Statens Luftfartsvæsens  

 vurdering skyldes meteorologiske forholds indflydelse på lydudbredelsen,  

 betragtes ikke som tilsidesættelse af stk. 2.
§ 9.  Senest i år 2005 må støjbelastningen fra  

 starter, landinger og taxikørsel med fly med en tolerance på 1 dB ikke  

 overstige den fremskrevne støjbelastning.
Den fremskrevne støjbelastning i  

 2005 er vist på kortbilag 3.
 Stk. 2.  Senest i år 2005 må det maksimale A-vægtede  

 lydtrykniveau fra starter og landinger ved de på kortbilag 2 markerede  

 målestationer i tidsrummet kl. 23-06 ikke overstige 80 dB(A), idet dog  

 forsinkede fly eller for tidligt ankommende fly med planlagt afgang eller  

 ankomst i tidsrummet kl. 06-23 er undtaget.
 Stk. 3.  Overskridelser af det i stk. 2 nævnte  

 lydtrykniveau, der skyldes flyvesikkerhedsmæssige forhold, valg af bane som  

 følge af banereparationer, snerydning, kategori 2 eller 3 landinger og andre  

 særlige vejrforhold, samt overskridelser, der efter Statens Luftfartsvæsens  

 vurdering skyldes meteorologiske forholds indflydelse på lydudbredelsen,  

 betragtes ikke som tilsidesættelse af stk. 2.
§ 10.  Motorafprøvninger, som indebærer et maksimalt  

 støjniveau på 70 dB(A) eller mere i boligområder ved lufthavnen, må efter 31.  

 marts 1999 kun finde sted ved det på kortbi-lag nr. 3 markerede  

 motorafprøvningsområde.
Motorafprøvninger kan dog finde sted på andre  

 motorafprøvningspladser, såfremt afprøvningerne kan gennemføres med et  

 tilsvarende eller lavere støjniveau i de pågældende boligområder.
 § 11.  Ny bebyggelse placeret på lufthavnens område  

 skal i videst muligt omfang placeres således, at den bidrager til at beskytte  

 boligområderne omkring lufthavnen mod støj.
Stk. 2.  Ved de på kortbilag 1 angivne strækninger kan  

 der etableres fysisk afskærmning mod støj efter de i stk. 3-5 angivne  

 retningslinier.
Afskærmningen udføres på strækninger, hvor en afskærmning vil  

 kunne reducere støjbelastningen for boliger omkring lufthavnen.
 Stk. 3.  Afskærmningen må ikke være til gene for  

 varetagelse af flysikkerheden.
 Stk. 4.  I nordafsnittet skal afskærmningen udføres som  

 sammenhængende bebyggelse eller skærme.
Stk. 5.  I områder i lufthavnens syd- og vestafsnit,  

 hvor der kan bygges, skal det tilstræbes, at ny bebyggelse bidrager til en  

 sammenhængende bebyggelse.
I andre markerede områder kan afskærmning udføres  

 som jordvolde.
 Stk. 6.  Det skal for støjfølsomme erhverv placeret på  

 lufthavnens område (hoteller, kontorer og lignende) tilstræbes, at det  

 indendørs støjniveau ikke overstiger 35 dB(A).
 § 12.  Jorddeponering og anlæg af støjvolde på  

 lufthavnens område skal foretages efter en landskabsplanlægning for  

 lufthavnens enkelte områder.
§ 13.  Den på kortbilag nr. 1 med særlig signatur  

 viste gamle lufthavnsbygning forudsættes fjernet fra sin nuværende placering  

 enten gennem nedrivning eller ved relokalisering inden for lufthavnens  

 område.
Bygningen må ikke nedrives uden miljø- og energiministerens  

 tilladelse.
 § 14.  Til afløsning af den eksisterende  

 brandøvelsesplads i lufthavnens sydområde kan der etableres en ny  

 brandøvelsesplads i lufthavnens østafsnit.
Stk. 2.  Der kan etableres et jordbehandlingsanlæg i  

 lufthavnens østafsnit.
Det eksisterende jordbehandlingsanlæg i lufthavnens  

 sydafsnit og midtområde afvikles, så snart dette er muligt.
 Stk. 3.  Der kan etableres et hydrantanlæg i den østlige  

 del af lufthavnen.
 § 15.  I områder med særlige drikkevandsinteresser må  

 der ikke etableres grundvandstruende anlæg.
 Stk. 2.  Der skal udarbejdes en handlingsplan med  

 henblik på, at forbruget af urea afvikles hurtigst muligt.
 Stk. 3.  Der skal udarbejdes en handlingsplan for  

 renovering af lufthavnens kloaksystemer.
Regionplanretningslinier for støjramte arealer uden for lufthavnens  

 område § 16.  Inden for det med åben, skrå skravering viste  

 område på kortbilag 1 gælder følgende bestemmelser:
 § 17.  Inden for det med lodret skravering viste  

 område på kortbilag 1 gælder bestemmelserne i § 16, indtil den i  

 udbygningsloven for lufthavnen anførte drejning af tværbanen (bane 12-30) er  

 foretaget.
Retningslinier for landzoneadministrationen uden for lufthavnens  

 område § 18.  På arealer i landzone inden for de på  

 kortbilaget med åben, skrå skravering viste områder må der principielt ikke  

 meddeles tilladelse til opførelse, indretning af eller ændret anvendelse af  

 ubebyggede arealer, hvis den nye bebyggelse eller anvendelse omfatter  

 støjfølsom anvendelse.
Stk. 2.  I særlige tilfælde kan der dog meddeles  

 tilladelse til den i stk. 1 omhandlede anvendelse, når tilladelsen  

 tilgodeser, Stk. 3.  For eksisterende kolonihaveområder med  

 tidsbegrænsede tilladelser kan der uanset bestemmelserne i stk. 1 meddeles  

 tilladelse til en fortsættelse af anvendelsen.
Lokalplan og kommuneplantillæg for lufthavnsområdet § 19.  Lokalplan for lufthavnsområdet og  

 kommuneplantillæg for en del af lufthavnsområdet tilvejebringes af miljø- og  

 energiministeren i henhold til § 3, stk. 4 i lov om planlægning.
Ikrafttrædelsesbestemmelser § 20.  Ved cirkulærets ikrafttræden 30. april 1997  

 ophæves Miljøministeriets cirkulære af 12. juni 1981 om udbygning af  

 Københavns Lufthavn, Kastrup, samt bygge- og anvendelsesregulerende  

 bestemmelser for områder, der er berørt af miljømæssige gener fra lufthavnen.
 Stk. 2.  Ved cirkulærets ikrafttræden 30. april 1997  

 ophæves bestemmelserne i Regionplan 1993 for Københavns Amt om et  

 specialdepot for afsvovlingsgips fra kraftværker ved Københavns Lufthavn,  

 Kastrup.
