Nr BTB 20 Betænkning over Forslag til folketingsbeslutning om ophævelse af  

 særrettigheder for udlændinge   

 Nr B 20 1997-98. 2. samling Afgivet af Retsudvalget Afgivet: 19980611 Udvalget har behandlet beslutningsforslaget i nogle møder og har herunder  

 stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af Dansk  

 Folkepartis og Fremskridtspartiets medlemmer) beslutningsforslaget til  

forkastelse.
 Et mindretal inden for flertallet (Venstres og Det Konservative  

 Folkepartis medlemmer af udvalget) bemærker, at det er mindretallets  

 grundlæggende holdning, at der skal være samme muligheder for alle, der har  

 lovligt længerevarende ophold i Danmark.
At give samme muligheder for alle er imidlertid ikke det samme som at  

 behandle alle ens.
Tværtimod kan ligebehandling betyde, at nogle grupper i en  

 periode har særfordele, f.eks. tilbud om danskundervisning, og samtidig  

 pålægges særlige pligter i form af f.eks. krav om danskkundskaber for at  

 erhverve offentlige ydelser.
Det fremgår ikke af beslutningsforslaget, om der åbnes mulighed for en  

 sådan særlig indsats for, at udlændinge bliver integreret og dermed  

 selvforsørgende.
Mindretallet finder derfor, at forslagets konsekvenser er  

 for uoverskuelige og udformningen af forslaget for unuanceret, og kan derfor  

 ikke støtte forslaget i dets nuværende form.
 Et mindretal (Dansk Folkepartis og Fremskridspartiets medlemmer af  

 udvalget) indstiller beslutningsforslaget til vedtagelse uændret.
