(Til landbrugsskolerne) Undervisningsministeriet bemyndiger herved landbrugsskolernes bestyrelser  

 til at træffe afgørelse i de sager, der er angivet nedenfor.
Bestyrelsen kan delegere kompetencen til at træffe afgørelse til  

 forstanderen.
Dog skal bestyrelsen altid godkende forhold, der vedrører  

 forstanderen.
 Om regelgrundlaget henvises til Finansministeriets Personaleadministrative  

 Vejledning (PAV) og regler udsendt af Undervisningsministeriet.
1. Ansættelse I henhold til erhvervsskoleloven ansætter og afskediger bestyrelsen  

 skolens leder og godkender efter indstilling fra lederen ansættelse og  

 afskedigelse af skolens øvrige personale.
1.1. Ansættelse af ledere og lærere på tjenestemandslignende  

 vilkår Forstandere, inspektører og lærere i lønrammeforløbet 13/21/23/24 ansættes  

 på tjenestemandslignende vilkår i henhold til ansættelsesbekendtgørelsen for  

 tjenestemandslignende ansatte ved bl.a. erhvervsskoler, for tiden  

 bekendtgørelse nr. 522 af 18 juni 1992, samt - aftale mellem Finansministeriet og Akademikernes centralorganisation om  

 klassificering af forstandere ved landbrugsskolerne.
 Ved aftale af 27. august 1993 mellem Finansministeriet og Akademikernes  

 Centralorganisation er der sket er generel klassificering af  

 forstanderstillingerne til henholdsvis lønramme 35 og 36. Da den konkrete  

 klassificering af hver enkelt stilling endnu ikke er færdigforhandlet, skal  

 der ved nybesættelse af forstanderstillingen tages forbehold herfor.
 - Finansministeriets friliste for tjenestemandsstillinger.
 Inspektørerstillingerne er klassificeret i lønramme 33.
 - aftale mellem Finansministeriet og Statstjenestemændenes  

 Centralorganisation II om klassificering af tjenestemandslignende  

 lærerstillinger ved landbrugsskolerne.
 Da der endnu ikke er indgået aftale, skal lærere, der ansættes på  

 tjenestemandslignende vilkår, aflønnes med lønramme 13/21/23/24 (skalatrin  

 18/20/21/22/26/29/31/35/36).
 Der skal tages forbehold for såvel lønrammeforløb som tillæg, da dette  

 afhænger af forhandlingsresultatet.
1.2. Ansættelse af lærere på overkomst vilkår Akademikere, der ansættes til undervisning ved landbrugsskolerne i  

 stillinger, der forudsætter akademisk uddannelse, ansættes i henhold til  

 Overenskomst for Akademikere i Staten, jf.
Finansministeriets cirkulære af  

 14. oktober 1993, samt i det omfang bestemmelserne dækker landbrugsskolerne - finansministeriets cirkulære af 2. april 1992 om protokollat for  

 akademikere i Undervisningsministeriet.
1.3. Timelærere og censorer Ansættelse af timelærere sker i henhold til Finansministeriets cirkulære  

 om timelønnet undervisning.
Indtil landbrugsuddannelserne er blevet henført  

 til Finansministeriets timelønssatser gælder Kulturministeriets cirkulære af  

 24. oktober 1990 om timeløn m.v. ved folkehøjskoler, landbrugsskoler,  

 husholdningsskoler og efterskoler fortsat.
Censorer aflønnes i henhold til Finansministeriets cirkulære om  

 vederlæggelse af censorer.
Indtil landbrugsuddannelserne er blevet henført  

 til Finansministeriets censorsatser gælder Kulturministeriets cirkulære af  

 25. oktober 1990 om censorhonorar for ekstern censur ved  

 landbrugsteknikereksamen.
1.4. Ansættelse af teknisk administrativt personale Ansættelse af teknisk administrativ personale på overenskomstvilkår sker i  

 henhold til de mellem Finansministeriet og centralorganisationerne indgåede  

 overenskomster, herunder - overenskomst mellem Finansministeriet og Akademikernes  

 Centralorganisation om overenskomst for akademikere i staten, for tiden  

 Finansministeriets cirkulære af 14. oktober 1993, - overenskomst mellem Finansministeriet og Økonomaforeningen for  

 køkkenassistenter og køkkenledere i staten, for tiden Finansministeriets  

 cirkulære af 24. januar 1994.
- overenskomst mellem Finansministeriet og Statsansattes Kartel  

 (STK-fællesoverenskomsten) for tiden Finansministeriets cirkulære af 28.  

 marts 1994 og organisationsaftale for - kontorfunktionærer, for tiden Finansministeriets cirkulære af 11.  

 oktober 1993 - edb-medarbejdere (HK) i statens tjeneste, for tiden Finansministeriets  

 cirkulære af 18. november 1993 - håndværkere, for tiden Finansministeriets cirkulære af 14. april 1994 -  

 specialarbejdere m.fl. i staten, for tiden Finansministeriets cirkulære af  

 14. april 1994 - kantineledere i statens tjeneste, for tiden Finansministeriets cirkulære  

 af 20. december 1993 - rengøringsassistenter m.fl. i statens tjeneste, for tiden  

 Finansministeriets cirkulære af 30. september 1991 - husmedhjælpere, for tiden Finansministeriets cirkulære af 21. oktober  

 1991 1.5. Forstander, lærere og teknisk administrativt personale ansat før  

 landbrugsskolernes overgang til erhvervsskole Indtil der er indgået aftale om overgangsordning for forstander, lærere og  

 teknisk administrativt personale, som er ansat efter regler fra før  

 landbrugsskolernes overgang til erhvervsskole, gælder de hidtidige løn- og  

 ansættelsesvilkår fortsat.
1.6. Pension Det påhviler skolen at sørge for, at - ansatte på tjenestemandslignende vilkår optages i erhvervsskolernes  

 pensionskasse, jf. § 36 i ansættelsesbekendtgørelsen (bekg. nr 522).
- indbetale pensionsbidrag til pensionskasse for ansatte på overenskomst  

 vilkår, jf.
AC-overenskomsten og STK-overenskomsten og overenskomst for  

 køkkenassistenter og køkkenledere i staten.
1.7. Ansættelsesbrev Der skal udfærdiges ansættelsesbrev, jf.
Finansministeriets cirkulære af  

 28. juni 1993 om arbejdsgiverens pligt til at underrette arbejdstageren om  

 vilkårene for ansættelsesforholdet.
 For tjenestemandslignende ansatte udfærdiges ansættelsesbrev i  

 overensstemmelse med § 8 i ansættelsesbekendtgørelse (bekg. nr. 522). Genpart  

 af ansættelsesbrevet sendes til pensionskassen.
 For overenskomstansatte udfærdiges ansættelsesbrev i overensstemmelse med  

 Finansministeriets cirkulære af 1. oktober 1993 om formular til  

 ansættelsesbreve for overenskomstansatte i staten.
 Det henstilles, at kopi af ansættelsesbreve tilsendes organisationerne.
1.7. Oprettelse af personalesag Det understreges, at skolerne skal oprette en personalesag for hver enkelt  

 ansat.
I sagen skal indgå - kopi af ansættelsesbrevet - fornøden dokumentation for den pågældendes uddannelse, herunder kopi af  

 eksamensbevis, evt. tidligere beskæftigelse - fastsættelse af pågældendes lønanciennitet - beskæftigelsesgrad - evt. orlov - øvrige relevante oplysninger.
 Ministeriet og Rigsrevisionen har til enhver tid adgang til at kræve den  

 enkelte personalesag indsendt til gennemsyn, ligesom skolens egen revisor  

 skal have mulighed for at se dokumentation i personalesagerne.
Fastsættelse af lønanciennitet Det understreges, at det er ledelsens ansvar, at indplaceringen og  

 anciennitetsberegningen for den enkelte ansatte er i overensstemmelse med de  

 fastsatte regler.
 Det er en følge af delegationen, at skolerne ikke længere skal indsende  

 oplysninger til ministeriet med henblik på fastsættelse af lønanciennitet.
2.1. Tjenestemandslignende ansatte ledere Nyansatte forstandere og inspektører indplaceres i lønrammer med kun et  

 skalatrin.
2.2. Tjenestemandslignende ansatte lærere Til brug for skolerne ved indplacering af nyansatte lærere vedlægges som  

bilag 1: Lønanciennitetsregler for tjenestemandslignende ansatte lærere  

 ved landbrugsskolerne, , som, der er enighed med Dansk Teknisk  

 Lærerforening om, skal anvendes ved lønanciennitetsfastsættelsen.
2.3. Overenskomstansatte lærere Med henblik på fastsættelse af lønancienniteten for overenskomstansatte  

 lærere henvises til AC-overenskomsten.
 2.4. Overenskomstansat teknisk administrativt personale  Med  

 henblik på fastsættelse af lønancienniteten for overenskomstansat teknisk  

 administrativt personale henvises til AC-overenskomsten, overenskomst for  

 køkkenassistenter og køkkenledere, STK-Fællesoverenskomsten, samt diverse  

 organisationsaftaler.
3. Oprettelse af nye stillinger Skolen kan uden ministeriets godkendelse oprette stillinger i henhold til  

 ovennævnte aftaler/overenskomster.
Oprettelse af stillinger herudover, skal  

 forelægges for Erhvervsskoleafdelingen.
 Vi gør opmærksom på, at stillingerne skal opslås forud for ansættelsen i  

 overensstemmelse med gældende regler.
4. Anvendelse af frilistestillinger Inspektørstillinger og kontorfunktionærstillinger, der er oprettet på  

 friliste, kan kun benyttes ved oprettelse af nye stillinger.
 Omklassificering af stillinger for allerede ansatte skal ske inden for  

 rammen af tildelte lokallønsmidler og i overensstemmelse med de herfor  

 fastsatte retningslinier.
 Det skal understreges, at den omstændighed, at en besat stilling i tidens  

 løb har ændret indhold, og at den ansatte i medfør heraf har fået andre og  

 mere ansvarsfulde opgaver, ikke er tilstrækkelig til, at stillingen kan  

 betragtes som en ny stilling og klassificeres efter den for stillingsområdet  

 gældende friliste.
 Med hensyn til sondringen mellem klassificering af nye stillinger og  

 omklassificering skal der henvises til Finansministeriets vejledninger om  

 lokalløn og chefløn og om decentrale klassificeringer.
5. Jubilæumsgratiale Jubilæumsanciennitet fastsættes i henhold til Finansministeriets regler,  

 der henvises til Finansministeriets cirkulære, for tiden nr. 127 af 28.  

 december 1989 (se endvidere PAV, bilag 18.3).
Der gøres opmærksom på, at skolen selv skal udfærdige jubilæumsdiplomer,  

 samt afholde udgiften til gratialet.
Beløbene fremgår af Fiannsministeriets  

 Lønoversigt, tabel 8.4.
Fastsættelse af godtgørelse for merarbejde til forstandere og  

 inspektører Delegationen begrænses indtil videre i tilfælde af betaling til et beløb  

 på maksimalt 45.000 kr. årligt for den enkelte ansatte.
 Betaling af højere beløb skal forelægges ministeriet.
 Merarbejdet ydes i henhold til Finansministeriets regler om merarbejde til  

 tjenestemænd i staten uden højeste arbejdstid, for tiden cirkulære af 15.  

 august 1993.
7. Tjenestefrihed Tjenestefrihed til tjenestemandslignende ansatte ydes i henhold til  

 tjenestemandslovens § 58.
 Tjenestefrihed til overenskomstansatte ydes i henhold til regler fastsat i  

 overenskomsterne.
7.1. Tjenestefrihed uden løn Principielt har ansatte mulighed for at få tjenestefrihed uden løn i en på  

 forhånd fastsat periode af mindst 1 måneds varighed.
 Finansministeriet har udarbejdet regler om til hvilke formål og på hvilke  

 vilkår, der er etableret retskrav på tjenestefrihed uden løn, jf.  

 Finansministeriets cirkulære af 3. juli 1991 om bekendtgørelse nr. 518 af 3.  

 juli 1991 om ret for tjenestemænd til tjenestefrihed uden løn til nærmere  

 afgrænsede formål (PAV, kapitel 28).
 Perioder med tjenestefrihed uden løn kan ikke medregnes i  

 lønancienniteten, medmindre der er tale om virksomhed, der kan medregnes  

 efter gældende lønanciennitetsregler.
Tjenestefrihedsperioder uden løn kan ikke medregnes i den  

 tjenestemandslignende ansattes pensionsalder.
Er der tale om de situationer,  

 der er beskrevet i Finansministeriets cirkulæreskrivelse af 18. marts 1992 om  

 kompetencen for ministerier og styrelser m.fl. til at fastsætte  

 pensionsalderen for tjenestemænd i staten, folkeskolen og folkekirken (se  

 PAV, bilag 39.10) afgør pensionskassen, om tjenestefrihedsperioden uden løn  

 kan medregnes i pensionsalderen.
Opmærksomheden henledes på, at medregning af perioder med tjenestefrihed -  

 bevilget eller bevilget forlænget efter den 1. april 1992 - som udgangspunkt  

 er betinget af, at der betales pensionsbidrag til staten på 15 % af den  

 pensionsgivende løn, som den pågældende ville have fået udbetalt.
Den  

 pågældende må selv sørge for indbetalingen af pensionsbidragene.
7.2. Tjenestefrihed med hel eller delvis løn Tjenestefrihed med hel eller delvis løn kan ydes til uddannelse, jf.  

 Finansministeriets bekendtgørelse nr. 543 af 14 september 1988 om  

 tjenestefrihed med hel eller delvis løn til uddannelsesformål for  

 tjenestemænd i staten og folkeskolen.
8. Godtgørelse af manglende ferieafholdelse ved  

 pensionering af tjenestemandslignende ansatte I følge ferieaftalens § 10 skal hele den indtil afskedigelsestidspunktet  

 optjente ferie være afviklet før pensionering.
Hvis særlige arbejdsmæssige  

 forhold gør sig gældende, kan der dog dispenseres fra denne bestemmelse.
Tilgodehavende ferie, der ikke har kunnet afvikles inden  

 fratrædelsestidspunktet, godtgøres med betaling.
Godtgørelsen udgør  

 forskellen mellem den senest inden fratrædelsen oppebårne løn og pensionen  

 efter eventuelt samordningsfradrag, jf. ferieaftalens § 10 (se PAV kapital  

 25).
9. Bemyndigelse til tjenstlig kørsel efter den høje  

 sats Som hovedregel skal offentligt befordringsmiddel benyttes ved  

 tjenesterejser.
 Skønnes det mest økonomisk, kan eget befordringsmiddel benyttes, og  

 udgiften godtgøres efter lav sats.
 Er der tale om regelmæssig kørsel i større omfang, kan der udstedes en  

 skriftlig kørselsbemyndigelse, hvorefter udgifterne godtgøres efter høj sats.
 Der henvises til PAV kapitel 23 med hensyn til hvordan, der udstedes  

 skriftlig kørselbemyndigelse.
 Finansministeriet udsender pr. 1. januar hvert år et cirkulære, der  

 indeholder de regulerede satser.
10. Tilbagebetaling og efterbetaling af løn Delegationen omfatter alene sager, hvor der ikke er rimelig tvivl om  

 afgørelsens udfald.
Sager, i hvilke der kan rejses tvivl om afgørelsens  

 udfald, skal forelægges for Erhvervsskoleafdelingen.
10.1. Retsgrundlaget Der er i lovgivningen ikke fastsat udtrykkelige regler for, hvornår der er  

 grundlag for tilbagebetaling eller efterbetaling af løn.
Afgørelser herom  

 beror på et skøn og træffes på grundlag af domstolspraksis,  

 Finansministeriets praksis og ombudsmandens tilkendegivelser.
 Skolen skal i dens afgørelse følge de retningslinier og redegørelser for  

 gældende ret, som er gengivet i PAV kapitel 45.
20.2. Orientering af revisor Skolen skal sende kopi til Rigsrevisionen af de trufne afgørelser, når  

 tilbagesøgningsbeløbet er over 10.000 kr.
 Ligeledes skal skolen orientere egen revisor om trufne afgørelser om  

 tilbagebetaling af for meget udbetalt løn og efterbetaling af for lidt  

 udbetalt løn.
10.3. Krav om tilbagebetetaling af for meget udbetalt løn Der gælder normalt en 5 årig forældelsesfrist for at søge tilbagebetaling  

 af for meget udbetalt løn.
 Der kan normalt kun kræves tilbagebetaling i de tilfælde, hvor  

 medarbejderen vidste eller alene på grund af grov uagtsomhed var uvidende om,  

 at der blev udbetalt for meget i løn.
10.4. Rettelse af lønudbetalingen for fremtiden Rettelser af en fejlagtig lønudbetaling for fremtiden kan ske uden varsel,  

 men medarbejderen skal orienteres om ændringen og begrundelsen herfor.
En  

 sådan rettelse skal ske hurtigst muligt efter konstatering af fejlen.
10.5. Efterbetaling af fejlagtigt for lidt udbetalt løn Også her gælder der en 5 årig forældelsesfrist.
 Medmindre kravet om efterbetaling er forældet, vil der normalt altid  

 skulle ske efterbetaling af fejlagtigt for lidt udbetalt løn til en  

 medarbejder.
11. Andre forhold, der knytter sig til ansættelsen Forhold i forbindelse med sygdom, barsel, militærtjeneste,  

 befordringsgodtgørelse og naturalydelser er henlagt til institutionerne.
 12. Samtidig ophæves følgende cirkulærer:
 - Kulturministeriets cirkulære af 28. februar 1990 om løn- og  

 ansættelsesforhold for forstandere og lærere ved landbrugsskoler.
 - Kulturministeriets cirkulære af 17. juli 1990 om ændring af cirkulære af  

 28. februar 1990 om løn- og ansættelsesforhold for forstandere og lærere ved  

 landbrugsskoler.
 - Kulturministeriets cirkulære af 25. oktober 1991 om kostskoletillæg.
- Kulturministeriets cirkulære af 20. november 1991 om ændring af  

 cirkulære af 25. oktober 1991 om kostskoletillæg P.M.V e.b.
Dorthea Clausen BILAG 1 LØNANCIENNITETSREGLER FOR TJENESTEMANDSLIGNENDE ANSATTE LÆRERE VED  

 LANDBRUGSSKOLERNE 1. Almindelige bestemmelser om lønancienniteten Lønanciennitet regnes fra det tidspunkt, hvor læreren er indplaceret i det  

 lønrammeforløb, som gælder for stillingen.
Lønanciennitet regnes fra den 1. i  

 en måned.
 En lærer optjener lønanciennitet svarende til det tidsrum, hvor han  

 varetager sin stilling.
Den tid, en lærer udfører tjeneste med mindst halvdelen af fuld arbejdstid  

 eller gør midlertidig tjeneste i en anden stilling i henhold til  

 ansættelsesbekendtgørelsens § 10, indgår uafkortet i lønancienniteten.
Det  

 samme gælder fravær under ferie, sygdom, graviditet, barsel og adoption eller  

 aftjening af værnepligt samt fravær under suspension.
 Den tid, en lærer udfører tjeneste med en arbejdstid, der er nedsat til  

 mindre end halvdelen af fuld arbejdstid, indgår tilsvarende nedsat i  

 lønancienniteten.
 Den lønmæssige placering fastsættes i forhold til den opnåede  

 lønanciennitet, således at læreren efter hver opnået 2 års lønanciennitet  

 henføres til aflønning på det nærmeste højere skalatrin inden for  

 lønrammen/lønrammeforløbet.
2. Medregning af tidligere virksomhed i  

 lønancienniteten 2.1. Ansættelse i lønrammeforløbet 13/21/23/24 Ved ansættelse i lønrammeforløbet 13/21/23/24 (skalatrin  

 18,20,21,22,26,29,31,33,35 og 36) medregnes følgende tidligere virksomhed i  

 lønancienniteten:
- undervisningsvirksomhed i folkeskolen og ved offentligt godkendt eller  

 tilskudsberettigede skoler og eksamenskurser, - virksomhed som udsendt af Mellemfolkeligt Samvirke, Danida, UNESCO eller  

 andre tilsvarende organisationer, - virksomhed som ansat/konsulent i ungdomsforeninger, idrætsforeninger og  

 andre tilsvarende folkeoplysende organisationer, hvis en nærmere skriftlig  

 redegørelse fra ansættelsesstedet kan dokumentere, at virksomheden har  

 indeholdt mindst 50 % undervisningsaktivitet.
 Ved opgørelse af den anciennitetsgivende virksomhed gælder:
- virksomheden skal have haft en sammenhængende varighed af mindst 3  

 måneder - forud for 1. april 1988 dog mindst 6 måneder - ved samme  

 institution eller skolevæsen, - virksomheden skal have haft et omfang på mindst halvdelen af fuld  

 tjenestetid, - virksomheden skal være udført efter den pågældendes 22. år, - undervisning fra sommerferiens slutning til næste sommerferies  

 begyndelse regnes for 12 måneder, - sommerferien medregnes i lønancienniteten, hvis ansættelsen er sket  

 senest 1. juni, har haft en varighed af mindst 3 måneder og opfylder kravene  

 til virksomhedens omfang, - i den endelige beregning ses bort fra dageantal mindre end 1 måned (= 30  

 dage) For lærere, der er uddannet som jordbrugstekniker, kan konsulent- og  

 rådgivningsvirksomhed i landbo- og husmandsforeningerne og virksomhed ved  

 sektorforskningsinstitutionerne medregnes, hvis - virksomheden er ophørt inden for 3 måneder før ansættelsen ved  

 landbrugsskolen, - virksomheden har været på fuld tid og af mindst 9 måneders varighed - lønnen i den senest forudgående virksomhed overstiger lønnen i den  

 lønramme, hvortil den pågældende ellers skulle henføres efter gældende  

 regler, med mindst et skalatrin.
Hvis ansættelsen på landbrugsskolen i  

 forhold til den senest forudgående virksomhed i sig selv medfører en  

 lønfremgang, kan konsulentvirksomhed ikke medregnes i lønancienniteten.  

 (Dette afgøres ved at starte med at sammenligne lønnen incl. faste tillæg ved  

 indplacering i lærerstillingen uden at medregne perioden med  

 konsulentvirksomhed med i den tidligere konsulentstilling.
Lønnen i  

 konsulentstillingen er enten lønrammelønnen incl. faste tillæg for tidligere  

 tjenestemandsansatte eller nettolønnen incl. faste tillæg for tidligere  

 overenskomstansatte og andre.) 3. Lønanciennitet ved overgang til anden stilling ved  

 samme skole 3.1. Overgang til stilling i et lavere lønrammeforløb Ved overgang til en stilling i en lavere lønramme eller lønrammeforløb  

 (f.eks. fra lønramme 33, 35, 36 til en stillig i lønrammeforløbet  

 13/21/23/24) indplaceres den pågældende på det skalatrin, der svarer til den  

 anciennitet den pågældende ville have optjent, såfremt han fra starten var  

 blevet ansat i den lavere lønramme.
