Fremsat den 8. februar 2000 af  

 Frank Dahlgaard (UP) Forslag til folketingsbeslutning om en fair behandling af Østrig Folketinget opfordrer regeringen til straks   på  

 Danmarks vegne   at ophæve de bebudede diplomatiske sanktioner over for  

 Østrig.
Bemærkninger til forslaget Nærværende forslag bygger  

 på fire antagelser:
 1.	Danmark er et selvstændigt land, som fører sin egen  

 udenrigspolitik.
 2.	Østrig er et selvstændigt land, hvis demokratiske  

 parlamentsvalg bør respekteres.
 3.	Socialdemokratiske partier har   alt andet lige   ikke mere ret til  

 regeringsmagt end andre demokratiske partier.
 4.	En regering skal dømmes på, hvad den i handling  

 foretager sig.
Regeringen kan med ret og rimelighed udtrykke sin  

 bekymring over, hvad den nye konservative regering i Østrig  

 måtte føre af politik.
Når den danske regering imidlertid  

 på forhånd fordømmer et andet lands regering   som er  

 kommet til magten på fuldt demokratisk vis   før denne regering  

 overhovedet har foretaget sig noget som helst, er det hverken klogt eller  

 rimeligt.
Når den danske regering oven i købet på  

 forhånd vedtager at iværksætte diplomatiske og politiske  

 sanktioner over for Østrig, er det urimeligt, unfair og udtryk for en  

 uovervejet overreaktion.
En regering skal dømmes på, hvad den i  

 handling foretager sig.
Den østrigske regering har ved dette forslags  

 fremsættelse endnu ikke foretaget sig noget.
Den danske statsministers (og regerings?) beslutning om at  

 iværksætte diplomatiske sanktioner over for Østrig blev  

 truffet, før den nye østrigske regering overhovedet var dannet.  

 Dermed forsøgte den danske regering sammen med de andre EU-landes  

 (overvejende socialdemokratiske) regeringer at forpurre en igangværende  

 regeringsdannelse i Østrig.
Det er indblanding i et andet lands indre  

 anliggender, en indblanding, som vel at mærke ikke kan begrundes med  

 overtrædelse af menneskerettigheder eller demokrati i  

 Østrig.
Én ting er at udtrykke sin bekymring for den  

 fremtidige politik i et andet land.
En anden og alt for vidtgående ting  

 er på forhånd at iværksætte sanktioner over for et  

 andet demokratisk land alene begrundet med frygt for dette lands fremtidige  

 politik.
Det er ikke fair.
 Den nye østrigske regering har som sit  

 første signal underskrevet en erklæring om, at den vil  

 respektere demokratiet og menneskerettighederne   herunder at beskytte  

 mindretal.
 På det grundlag er det urimeligt at  

 iværksætte sanktioner over for Østrig.
Derfor bør beslutningen om sanktioner over for  

 Østrig laves om fra dansk side, og det bør ske helt  

 uafhængigt af, hvad de øvrige EU-landes regeringer agter at  

 foretage sig.
Danmark er nemlig et selvstændigt land, som fører  

 sin egen udenrigspolitik.
Den nuværende situation er uværdig og  

 uholdbar.
Hvor længe skal de diplomatiske og politiske sanktioner over  

 for Østrig fastholdes? Hvad skal den østrigske regering  

 gøre for at få sanktionerne ophævet? Beslutningsprocessen, som førte frem til de 14  

 EU-landes beslutning om at sanktionere mod Østrig, trænger til  

 at blive ordentligt belyst.
Formelt var det 14 selvstændige landes  

 regeringschefer, som foretog en fælles aktion over for Østrig.  

 Disse lande var imidlertid samtlige EU-lande   bortset fra Østrig  

 naturligvis.
Norge og visse andre lande uden for EU har først sluttet  

 sig til efterfølgende.
 I realiteten synes der at have været tale om en  

 EU-aktion over for Østrig.
Det er tydeligt, at sanktionsvedtagelsen over for  

 Østrig ikke er holdbar eller klog.
Europa-Parlamentet har  

 således ikke villet støtte den diplomatiske aktion mod  

 Østrig.
Såfremt den danske statsminister havde vist  

 større respekt over for den danske grundlov (§ 19) end over for EU,  

 havde han forud for en beslutning rådført sig med Folketingets  

 Udenrigspolitiske Nævn.
I så fald var Danmark næppe havnet  

 i den nuværende pinlige og uværdige situation.
 Nu må Folketinget efterfølgende ind i sagen  

 og omgøre beslutningen om at iværksætte sanktioner over  

 for et Østrig, som jo ikke har foretaget sig noget som helst i strid  

 med demokrati eller menneskerettigheder.
Skriftlig fremsættelse Frank Dahlgaard (UP):
 Hermed tillader jeg mig at fremsætte:
 Forslag til folketingsbeslutning om en fair behandling  

 af Østrig.
(Beslutningsforslag nr.
B 90).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
