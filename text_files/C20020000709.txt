Cirkulære om udstedelse af visum ved  

 indrejsen til visumpligtige sømænd i transit I medfør af udlændingebekendtgørelsens § 17,  

 stk. 6, jf. bekendtgørelse nr. 181 af 20. marts 2001,  

 fastsættes:
1. Indledende bestemmelser § 1. Politiet kan efter bemyndigelse fra  

 Udlændingestyrelsen i særlige tilfælde udstede visum for op  

 til 15 dages ophold med én indrejse eller transitvisum ved indrejsen  

 her i landet.
Dette gælder dog ikke, hvis udlændingen er  

 indberettet til Schengeninformationssystemet som uønsket eller have  

 indrejseforbud til Danmark, jf. udlændingebekendtgørelsens  

 § 17, stk. 6, 1. og 2. pkt.
 § 2. Politidirektøren i København og  

 samtlige politimestre bemyndiges til at udstede visum ved indrejsen til  

 visumpligtige sømænd i transit uden forelæggelse for  

 Udlændingestyrelsen i overensstemmelse med de bestemmelser, der er  

 fastsat i afsnit 2 og 3.
2. Udstedelse af visum ved indrejsen her i landet til  

 visumpligtige sømænd i transit § 3. Visumpligtige sømænd, der skal  

 indrejse i Danmark, herunder for at afmønstre et skib,  

 påmønstre et skib eller ommønstre mellem to skibe, skal  

 som udgangspunkt være i besiddelse af et visum.
 § 4. Politiet kan udstede visum med gyldighed for  

 alle Schengenlande til en visumpligtig sømand, som skal  

 afmønstre et skib, påmønstre et skib eller  

 ommønstre mellem to skibe, og som ved indrejsen her i landet ikke er i  

 besiddelse af visum, hvis sømanden på grund af tidsnød og  

 tvingende grunde ikke har kunnet ansøge om visum forinden indrejsen,  

 jf. dog § 5.
 § 5. Politiet kan kun udstede visum efter  

 § 4, såfremt følgende betingelser er opfyldt:
1)	Sømanden skal være i besiddelse af gyldigt pas eller  

 anden gyldig rejselegitimation, herunder gyldig søfartsbog, med ret  

 til rejse til Danmark og de andre Schengenlande.
Er rejselegitimationen kun  

 gyldig for rejse til et eller flere af Schengenlandene, begrænses  

 visummets gyldighed til dette eller disse lande.
Det må ikke være  

 anført i rejselegitimationen eller på anden måde oplyst,  

 at rejselegitimationen ikke er gyldig for tilbagerejse til  

 udstederlandet.
 2)	Sømanden skal have de nødvendige midler til sit  

 underhold under det påtænkte ophold i Schengenområdet og  

 til hjemrejsen til hjemlandet eller til gennemrejsen til et tredjeland, hvor  

 den pågældende er sikret indrejse, eller være i stand til  

 på lovlig vis at erhverve sig disse midler, herunder ved garanti fra  

 rederiet eller mægleren, jf. stk. 2.
 3)	Sømanden må ikke være indberettet til  

 Schengeninformationssystemet som uønsket eller have indrejseforbud til  

 Danmark.
 4)	Sømanden må ikke udgøre en trussel for  

 Schengenlandenes offentlige orden, forhold til fremmede magter eller  

 nationale sikkerhed eller sundhed.
 Stk. 2. Politiet kan kun udstede visum efter § 4,  

 såfremt den blanket, der er optrykt som bilag til cirkulæret,  

 foreligger, og denne er udfyldt og underskrevet af rederiet eller  

 mægleren.
 Stk. 3. Er sømanden omfattet af reglerne om  

 høring af egne og andre Schengenlandes myndigheder, jf.  

 Schengenkonventionens artikel 17, stk. 2, kan politiet ikke udstede  

 visum til sømanden, jf. § 8. Oplysning om de nationaliteter, der  

 er omfattet af reglerne om høring, findes i bilag 14b til den  

 fælles håndbog.
 § 6. Visum efter § 4 udstedes som et  

 transitvisum med gyldighed for alle Schengenlande, der giver indehaveren ret  

 til at rejse én gang gennem Schengenlandene, og hvor transittiden ikke  

 må overstige fem dage, jf. dog § 5, stk. 1, nr. 1, 2.  

 pkt.
Stk. 2. Visummet udstedes ved isætning af en  

 visumsticker i sømandens rejselegitimation.
I visumstickerens  

 bemærkningsfelt anføres »sømand/seaman«.
 § 7. Visum efter § 4 udstedes således,  

 at det udløber senest tre måneder før udløbet af  

 sømandens pas eller, hvis sømanden ikke har pas, f.eks. fordi  

 den pågældende er i besiddelse af gyldig søfartsbog,  

 senest seks måneder før udløbet af  

 tilbagerejsetilladelsen til det land, der har udstedt sømandens  

 rejselegitimation.
 Stk. 2. Har sømanden fast bopæl i et andet land  

 end hjemlandet, udstedes visummet i overensstemmelse med de betingelser, som  

 er anført i stk. 1, og således at det udløber senest  

 tre måneder før udløbet af tilbagerejsetilladelsen til  

 bopælslandet eller, hvis sømanden ikke har pas, f.eks. fordi den  

 pågældende er i besiddelse af gyldig søfartsbog, senest  

 seks måneder før udløbet af tilbagerejsetilladelsen til  

 bopælslandet.
 § 8. Er en visumpligtig sømand ikke i  

 besiddelse af gyldigt visum, og kan der ikke udstedes visum efter § 4,  

 jf. § 5, afvises sømanden efter udlændingelovens § 28,  

 stk. 1-4, jf. dog stk. 6, og stk. 8. Foreligger der imidlertid  

 humanitære hensyn, hensyn til nationale interesser eller internationale  

 forpligtelser, eller er der i øvrigt betænkeligheder ved at  

 afvise sømanden, forelægges sagen for  

 Udlændingestyrelsen.
3. Proceduren ved behandling af sager om  

 udstedelse af visum ved indrejsen i  

 Schengenområdet til visumpligtige  

 sømænd i transit § 9. Skal en sømand påmønstre  

 et skib, der er anløbet en dansk havn, eller som forventes at  

 anløbe en dansk havn, følges følgende procedure, hvis  

 sømanden skal have udstedt visum ved indrejsen i  

 Schengenområdet:
 1)	Rederiet eller mægleren underretter politiet i den  

 politikreds, hvor anløbshavnen er beliggende, om, at den visumpligtige  

 sømand vil indrejse over en ydre grænse i Schengenområdet.  

 Rederiet eller mægleren udfylder og underskriver den blanket, der er  

 optrykt som bilag til cirkulæret.
2)	Politiet i den politikreds, hvor anløbshavnen er beliggende,  

 kontrollerer så hurtigt som muligt og i det omfang, det er muligt, om  

 de oplysninger, som er tilvejebragt af rederiet eller mægleren, er  

 korrekte, og om de betingelser, der fremgår af § 5, er opfyldt.  

 Som led i denne undersøgelse kontrollerer politiet sømandens  

 rejserute inden for Schengenområdet.
Resultatet af kontrollen og en  

 tilkendegivelse om, hvorvidt der som udgangspunkt kan udstedes visum ved  

 indrejsen på baggrund af de foreliggende oplysninger, anføres  

 på blanketten, jf. nr. 1, 2. pkt.
3)	Politiet i den politikreds, hvor anløbshavnen er beliggende,  

 sender på fax den udfyldte blanket, jf. nr. 1, 2. pkt. og nr. 2, 3.  

 pkt., til grænsekontrolmyndigheden ved den ydre grænse, hvor  

 sømanden indrejser i Schengenområdet.
Oplysninger om faxnumre  

 til grænsekontrolmyndigheder ved de ydre grænser i  

 Schengenområdet findes og ajourføres løbende på  

 politiets intranet.
Visum udstedes af grænsekontrolmyndigheden ved den  

 ydre grænse, hvor sømanden indrejser i  

 Schengenområdet.
Stk. 2. Indrejser sømanden i Schengenområdet over  

 en ydre grænse i Danmark, og er der fra grænsekontrolmyndigheden  

 i den havn, hvor sømanden skal påmønstre, modtaget de  

 oplysninger, der fremgår af den blanket, der er optrykt som bilag til  

 cirkulæret, udsteder politiet i den politikreds, hvor sømanden  

 indrejser, et visum efter § 4, såfremt betingelserne efter  

 § 5 efter de foreliggende oplysninger er opfyldt.
De regler om stempling  

 af rejselegitimation, som rigspolitichefen fastsætter i medfør  

 af udlændingebekendtgørelsens § 9, stk. 4, finder  

 anvendelse.
 § 10. Skal en sømand afmønstre et  

 skib, der er anløbet en dansk havn, eller som forventes at  

 anløbe en dansk havn, med henblik på at udrejse over en ydre  

 grænse inden for Schengenområdet, følges følgende  

 procedure, hvis sømanden skal have udstedt visum ved  

 afmønstringen:
1)	Rederiet eller mægleren underretter politiet i den  

 politikreds, hvor anløbshavnen er beliggende, om, at den visumpligtige  

 sømand skal afmønstre i anløbshavnen og  

 efterfølgende udrejse over en ydre grænse inden for  

 Schengenområdet.
Rederiet eller mægleren udfylder og underskriver  

 den blanket, der er optrykt som bilag til cirkulæret.
 2)	Politiet i den politikreds, hvor anløbshavnen er beliggende,  

 kontrollerer så hurtigt som muligt og i det omfang, det er muligt, om  

 de oplysninger, som er tilvejebragt af rederiet eller mægleren, er  

 korrekte, og om de betingelser, der fremgår af § 5, er opfyldt.  

 Som led i denne undersøgelse kontrollerer politiet sømandens  

 rejserute inden for Schengenområdet.
 3)	Er betingelserne efter § 5 efter de foreliggende oplysninger  

 opfyldt, og er de oplysninger, som er nævnt i nr. 2, korrekte, udsteder  

 politiet i den politikreds, hvor anløbshavnen er beliggende, et visum  

 efter § 4. De regler om stempling af rejselegitimation, som  

 rigspolitichefen fastsætter i medfør af  

 udlændingebekendtgørelsens § 9, stk. 4, finder  

 anvendelse.
 § 11. Skal en sømand afmønstre et  

 skib, der er anløbet en dansk havn, eller som forventes at  

 anløbe en dansk havn, og påmønstre et andet skib i en  

 anden havn inden for Schengenområdet, følges følgende  

 procedure, hvis sømanden skal have udstedt visum ved  

 afmønstringen:
1)	Rederiet eller mægleren underretter politiet i den  

 politikreds, hvor anløbshavnen er beliggende, om, at den visumpligtige  

 sømand skal afmønstre i anløbshavnen med henblik  

 på at påmønstre et andet skib i en anden havn inden for  

 Schengenområdet.
Rederiet eller mægleren udfylder og underskriver  

 den blanket, der er optrykt som bilag til cirkulæret.
 2)	Politiet i den politikreds, hvor anløbshavnen er beliggende,  

 kontrollerer så hurtigt som muligt og i det omfang, det er muligt, om  

 de oplysninger, som er tilvejebragt af rederiet eller mægleren, er  

 korrekte, og om de betingelser, der fremgår af § 5, er opfyldt.  

 Som led i denne undersøgelse kontrollerer politiet sømandens  

 rejserute inden for Schengenområdet.
3)	Politiet i den politikreds, hvor anløbshavnen er beliggende,  

 anmoder telefonisk eller på fax grænsekontrolmyndigheden i den  

 havn, hvor sømanden skal påmønstre det andet skib, om at  

 kontrollere, at det skib, som sømanden skal påmønstre, er  

 anløbet eller forventes at anløbe.
Oplysninger om faxnumre til  

 grænsekontrolmyndigheder ved de ydre grænser i  

 Schengenområdet findes og ajourføres løbende på  

 politiets intranet.
 4)	Er betingelserne efter § 5 efter de foreliggende oplysninger  

 opfyldt, og er de oplysninger, som er nævnt i nr. 2, korrekte, udsteder  

 politiet i den politikreds, hvor anløbshavnen er beliggende, et visum  

 efter § 4. De regler om stempling af rejselegitimation, som  

 rigspolitichefen fastsætter i medfør af  

 udlændingebekendtgørelsens § 9, stk. 4, finder  

 anvendelse.
Stk. 2. Modtager en politikreds fra en  

 grænsekontrolmyndighed inden for Schengenområdet en anmodning om  

 at kontrollere, om et skib er anløbet eller forventes at anløbe  

 en havn, der er beliggende i politikredsen, undersøges dette,  

 eventuelt ved en henvendelse til havnemyndigheden, hvorefter den anmodende  

 grænsekontrolmyndighed underrettes telefonisk eller på fax om  

 resultatet af undersøgelsen.
Oplysninger om faxnumre til  

 grænsekontrolmyndigheder ved de ydre grænser i  

 Schengenområdet findes og ajourføres løbende på  

 politiets intranet.
 § 12. Politiet sender den udfyldte blanket, jf.  

 § 5, stk. 2, til Udlændingestyrelsen senest dagen efter, at  

 visummet er udstedt.
4. Ikrafttræden § 13. Cirkulæret træder i kraft den 1.  

 marts 2002.
SCHENGEN FORM FOR SEAMEN IN TRANSIT SUBJECT TO THE VISA REQUIREMENT Sender Receiver Details on alien seamen 1A.
Surname(s) 1B.
First name(s) 1C.
Nationality 1D.
Rank/Grade 2A.
Place of birth 2B.
Date of birth 3A.
Passport number 4A.
Seaman s book number 3B.
Date of issue 4B.
Date of issue 3C.
Validity 4C.
Validity Details of ship and shipping agency or shipping company 5. Name of shipping agency/shipping company 6A.
Name of ship 6B.
Flag 7A.
Date of arrival 7B.
Last port of call 8A.
Date of departure 8B.
Next port of call Details of seaman s movements 9. Final destination of seaman 10. Grounds for the request 11. Method of transportation Joining ship:
 Change of crew:
 Disembarkation:
 Vehicle:
 Train:
 Aeroplane:
12. Date of arrival Date of transit Date of departure Vehicle registration number (where applicable) Train number (where applicable) Flight information Date Time Flight number (where applicable) 13. Declaration of responsibility signed by the shipping  

 agency or shipping company for the costs of the stay and, possibly, for the  

 repatriation costs Declaration of responsibility accepted Declaration of responsibility not accepted Date:
 Signature:
