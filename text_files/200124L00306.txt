Betænkning afgivet af Erhvervsudvalget  

 den 12. april 2002 Betænkning over Forslag til lov om ophævelse af lov om  

 garantier for lån til erhvervelse eller ombygning af mindre fragtskibe  

 og om ændring af lov om statsautoriserede revisorer, lov om  

 registrerede revisorer, lov om omsætning af fast ejendom, lov om  

 uddannelse af maskinmestre, lov om søfartsuddannelse samt lov om  

 forsikringsformidling (Nedlæggelse af visse råd og nævn m.v.  

 på erhvervsområdet) [af økonomi- og erhvervsministeren (Bendt Bendtsen)] 1. Ændringsforslag Der er af økonomi- og erhvervsministeren stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og  

 økonomi- og erhvervsministeren sendte den 5. februar 2002  

 dette udkast til udvalget, jf. alm. del   bilag 107. Den 19. februar 2002  

 sendte økonomi- og erhvervsministeren de indkomne  

 høringssvar samt et notat herom til udvalget.
Spørgsmål Udvalget har stillet 8 spørgsmål til  

 økonomi- og erhvervsministeren til skriftlig besvarelse, som  

 denne har besvaret.
3. Indstillinger og politiske bemærkninger Et flertal i udvalget (V, DF, KF og RV) indstiller  

 lovforslaget til vedtagelse med det stillede  

 ændringsforslag.
 Et mindretal i udvalget (S, SF, EL og KRF)  

 indstiller lovforslaget til forkastelse ved 3. behandling.  

 Mindretallet kan dog stemme for det stillede ændringsforslag.
 Enhedslistens medlem af udvalget kan ikke støtte  

 lovforslaget, idet Enhedslisten principielt er imod samlelovforslag, hvor der  

   som i dette tilfælde   er samlet fornuftige forslag og decideret  

 udemokratiske og ødelæggende forslag under ét.
Eksempelvis er Enhedslisten overordentlig skeptisk over  

 for forslaget om at nedlægge Revisornævnet.
Det fungerer  

 først og fremmest som et administrativt ankenævn, der behandler  

 sager, der er afgjort ved Disciplinærnævnet for Statsautoriserede  

 Revisorer og Disciplinærnævnet for Registrerede Revisorer.  

 Nedlæggelsen af Revisornævnet vil altså føre til, at  

 der ikke er nogen administrativ ankeinstans på området.
Det mener  

 Enhedslisten kan få retssikkerhedsmæssige problemer.
Nedlæggelsen af ejendomsomsætningsudvalget er  

 et led i regeringens afvikling af udvalg, hvor der er repræsentanter  

 for diverse interesseorganisationer.
I stedet vil ministeriet inddrage  

 organisationerne, når ministeriet mener, at disse kan bidrage.
Helt  

 principielt er Enhedslisten imod den opfattelse af demokrati, som forslaget  

 er udtryk for.
Interesseorganisationer og uafhængige eksperter skal  

 have mulighed for at blive inddraget, også i en række  

 tilfælde, hvor ministeriet ikke mener, at det er relevant.
Enhedslisten må derfor stemme imod lovforslaget Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

udvalget:
Til § 8 1) I stk. 1 ændres datoen »den 15. april 2002«  

 til »den 1. maj 2002«.
[Ændring af ikrafttrædelsestidspunkt] Bemærkninger Til nr. 1 Det foreslås, at loven træder i kraft den 1.  

 maj 2002. I det fremsætte lovforslag var  

 ikrafttrædelsestidspunktet fastsat til den 15. april 2002.  

 Ændringsforslaget skyldes, at både nærværende  

 lovforslag og lovforslag om maritime uddannelser (L 56) vedrører lov  

 nr. 16 af 13. januar 1997 om søfartsuddannelse og lov nr. 350 af 1.  

 juli 1988 om uddannelse af maskinmestre.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 121 Bilagsnr.
