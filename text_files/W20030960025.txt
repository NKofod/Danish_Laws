Landsskatteretskendelse af 31. januar 2003 vedr.  

 Repræsentations- eller reklameudgift  tegnebøger til 167 kr. eksl. moms  

 udleveret til sparekassekunder med rund fødselsdag Sparekassen A klager for indkomståret 2000 over, at de stedlige  

 skattemyndigheder har anset udgifter til indkøb af 400 stk. tegnebøger á 167  

 kr. ekskl. moms for en repræsentationsudgift og ikke som selvangivet for en  

 reklameudgift.
 Det fremgår af sagens oplysninger, at tegnebøgerne, påført  

 sparekassens logo, er udleveret til kunder og forretningsforbindelser i  

 forbindelse med runde 40-50-60-70-75 års fødselsdage.
De stedlige skattemyndigheder er af den opfattelse, at der ikke  

 kan godkendes fradrag for udgiften som en reklameudgift.
Myndighederne har  

 anført, at det fremgår af cirkulære nr. 72 af 17. april 1996, at grænsen for  

 sådanne reklameartikler er 100 kr. eksklusiv moms.
Derudover har myndigheder  

 anført, at der ikke er tale om en ubestemt kreds af kunder.
Repræsentanten har nedlagt påstand om fuld fradrag for udgiften  

 til indkøb af tegnebøger.
Repræsentanten er af den opfattelse, at det er  

 hovedreglen som må være afgørende.
Hovedreglen er, at der er fradrag for  

 reklamegaver, der ikke er særligt kostbare, og tegnebøgerne kan ikke betegnes  

 som særligt kostbare (167 kr. pr. stk.).
 Repræsentanten har anført, at 100 kroners grænsen fremgår af  

 motiverne til lov nr. 534 af 13. december 1985 og grænsen er videreført i  

 cirkulære til ligningsloven nr. 72 af 17. april 1996.
Repræsentanten er af den opfattelse, at der ikke er positiv  

 hjemmel til at nægte fradrag blot fordi, at prisen overstiger 100 kr.  

 Repræsentanten anfører endvidere, at beløbet ikke har været reguleret siden  

 1986 og dette formentlig ikke har været hensigten, idet realiteten heraf  

 betyder, at reklamegaverne bliver mindre og mindre med årene.
Repræsentanten  

 har beregnet, at såfremt inflationen sættes til 4 % årligt ville 100 kroners  

 grænsen i dag være 173 kr.
Vedrørende den ubestemte kreds af kunder har repræsentanten  

 anført, at der er tale om 400 tegnebøger, der er omdelt til bankens kunder i  

 forbindelse med runde fødselsdage.
Formålet med udgiften til tegnebøgerne har  

 været, at opretholde sparekassens almindelige omdømme og fremme dens  

 interesser.
Sparekassen har ikke udvalgt bestemte kunder som modtager, men  

 har  

 opstillet et kriterium  rund fødselsdag  i forbindelse med  

 udsendelse.  

 Sparekassen har ingen indflydelse på, hvem der er kunde på det tidspunkt,  

 hvor  

 vedkommende har rund fødselsdag.
 Landsskatteretten skal  

 udtale:
 Fradrag for reklame- og repræsentationsudgifter efter  

 ligningslovens § 8, stk. 1 og stk. 4, forudsætter, at udgifterne er afholdt  

 for  

 at erhverve, sikre og vedligeholde indkomsten, jf. statsskattelovens § 6,  

 stk.  

 1, litra a.
Fradrag for udgifter til reklame kan herefter foretages efter  

 ligningslovens § 8, stk. 1. Ifølge cirkulære til ligningsloven, cirkulære nr.  

 72 af 17. april 1996 pkt. 14.2 forudsætter fradrag, at udgifterne er afholdt  

 over for en ubestemt kreds af kunder eller potentielle kunder, og at udgiften  

 til en reklamegave udgør højest 100 kr.
Reklameudgifter tager således sigte  

 på  

 at opretholde en virksomheds almindelige omdømme eller fremme dens interesser  

 ved at gøre den kendt og fordelagtigt bemærket.
Retten finder herefter, at udgiften til tegnebøgerne ikke er  

 afholdt over for en ubestemt kreds af kunder.
Der er henset til, at det  

 pågældende udvælgelseskriterium indsnævrer modtagerkredsen til bestemte  

 kunder.  

 Landsskatteretten finder endvidere, at udgiften til tegnebøgerne ikke kan  

 betegnes som uvæsentlig.
Den påklagede ansættelse vil følgelig være at  

 stadfæste.
