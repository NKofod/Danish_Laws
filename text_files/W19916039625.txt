 Manglende omhu.
 Under denne sag har Erhvervs- og Selskabsstyrelsen ved skrivelse af  

 25.juni 1990 (j.nr. 89-25.290) anmodet Revisornævnet om at tage stilling til,  

 om de statsautoriserede revisorer Jørgen Jørgensen og Dann Kobbeltved, begge  

 Revisions- og Forvaltnings Institutet A/S ved udfærdigelsen af  

 revisionsprotokollatet for regnskabsåret 1982 i Frederiksborg Bank A/S i  

 forbindelse med refusionen mellem denne bank og Sjællandske Bank A/S har  

 udvist den omhu og nøjagtighed, som hvervet som statsautoriseret revisor  

 kræver, og om de har handlet i overensstemmelse med god revisorskik.
 Fusionen mellem de to banker blev vedtaget i foråret 1983 med virkning fra  

 1.januar 1983. Sjællandske Bank A/S var fortsættende bank.Senere ændrede  

 banken navn til Kronebank A/S.
 I forbindelse med fusionen var indklagede Jørgen Jørgensen udpeget som  

 vurderingsmand af Frederiksborg Bank A/S, og statsautoriseret revisor Erik  

 Gilsaa, Revision Danmark, var udpeget som vurderingsmand af Sjællandske Bank  

 A/S.
 Efter fusionens gennemførelse fortsatte Revisions- og  

 Forvaltningsinstituttet som ekstern revisor ved de indklagede sammen med  

 Revision Danmark ved Poul Gilsaa og Poul Jensen.
 Jørgen Jørgensen er født den 3. april 1944 og blev beskikket som  

 statsautoriseret revisor den 6.marts 1973.
 Dann Kobbeltved er født den 20.maj 1927 og blev beskikket som  

 statsautoriseret revisor den 14. februar 1963.
 Revisions- og Forvaltnings Institutet var sammen med  

 Revisionsaktieselskabet Vilh.Colding - Chr.Andersen generalforsamlingsvalgte  

 revisorer for Frederiksborg Bank A/S.
 Sagen vedrører oplysningen i det nævnte revisionsprotokollat om,at  

 Frederiksborg Banks tre største engagementer pr. 31.december 1982 var  

 følgende:
»Flexplan koncernen ned ca. 94 mio kroner, Golfbyg af 1/8 1980 ApS  

 med ca. 86 mio kroner og Danish Overseas Construction Compani A/S med ca. 78  

 mio kroner.« Det fremgår videre af protokollatet, at de eksterne revisorer sammen med  

 den interne revison havde gennemgået alle større engagementer for at vurdere,  

 om de foretagne hensættelser på ialt kr. 138.540.675 var tilstrækkelige til  

 at dække alle væsentlige tabsrisici på bankens engagementer pr.31.december  

 1982, og at revisorerne efter denne gennemgang kunne erklære, at de fandt  

 hensættelserne tilstrækkelige.
 Revisionsprotokollatet er underskrevet af revisorerne 1. februar 1983.
 Inden underskrivelsen havde bankens erhvervsafdeling ved Inge Pedersen  

 imidlertid den 26.januar 1983 til Revisions- og Forvaltnings Institutet,  

 attention indklagede Jørgen Jørgensen, sendt en oversigt over  

 Flexplan-koncernen samt en opgørelse af sikkerheder i Flexplan Holding A/S.
 Det fremgår af denne oversigt, at Danish Overseas Construction Compagni  

 A/S ( i det følgende D.O.C.C.) var en del af Flexplan koncernen, og at dets  

 engagement således skulle have været indregnet i Flexplan  

 koncernens.Engagementet ville dermed blive på ca. kr.172 mio svarende til ca.  

 69 % af bankens egenkapital på ca.kr. 250 mio.
 Bank- og sparekasselovens § 23 var således overtrådt.
 I december 1984 trådte Kronebankens ledelse tilbage, og i 1985 blev banken  

 fusioneret med Den danske Provinsbank.
 Der er herefter den 22.december 1986 rejst tiltale ved kriminalretten i  

 Hillerød mod tre medlemmer af bankens ledelse, der kom fra den tidligere  

 Frederiksborg Bank A/S,bl.a. for overtrædelse af bank- og sparekasselovens  

 §23,stk.1,jfr.§54,stk.1.
 Det siges i dommen (side 15), at det under sagen har været ubestridt, at  

 D.O.C.C. den 1.februar 1983 stod i koncernmæssig sammenhæng med Flexplan.
 De indklagedes vidneforklaring for Hillerød ret er i dommen gengivet  

 således (side 17 f.):
» Jørgen Jørgensen .... har bl.a. forklaret...., at sædvanen med at  

 indføje en bemærkning om de tre største engagementer var hans ide, idet det  

 efter hans erfaring giver udmærkede oplysninger for bestyrelsen.
Medens han  

 nu var klar over, at Flexplan og DOCC,men ikke Golfbyg, burde være opført  

 samlet, kunne han ikke forklare, hvorfor man i 1983 nåede det modsatte  

 resultat, og han havde ingen erindring om, hvorvidt Kobbeltved - der efter  

 Jørgensens redegørelse for samarbejdsforholdene havde udført hovedparten af  

 arbejdet - havde omtalt spørgsmålet for ham.
Han huskede »noget  

 tåget« berøringsflader mellem to de selskaber, hvilket dog ikke havde  

 givet ham anledning til at anstille nærmere undersøgelse.
Formuleringen måtte  

 være udtryk for bankens holdning - hvilket han fastholdt efter forehold, at  

 en af tiltalte Inge Pedersen udarbejdet, den 26.januar 1983 til ekstern  

 revision formentlig efter vurderingsmændenes anmodning fremsendt oversigt  

 over Flexplan includerede DOCC under koncernen - i hvilken forbindelse han  

 bemærkede, at når revisorerne er i tvivl, afæskes bankens ledelses kommentar  

 (direktion og bestyrelsesformand), ligesom protokollatet medbringes i koncept  

 til et møde med bankens ledelse.
Han kunne ikke, ej heller efter forehold af  

 andre forklaringer, specificere bankens »holdning« nærmere, men var  

 sikker på, at han selv, både som revisor og som vurderingsmand, havde  

 behandlet selskaberne hver for sig.
Dan Kobbeltved har bl.a. forklaret (pp.573 ff.), at han senere er blevet  

 klar over koncernsammenhængen, men at man da var af den opfattelse, at de to  

 selskaber var indbyrdes selvstændige, hvilken opfattelse den eksterne  

 revision måtte have fået gennem oplysninger fra den interne revision, uden at  

 han kunne forklare det nærmere..... Inge Pedersens ovennævnte redegørelse af  

 26.januar 1983 er modtaget så sent i forhold til revisionsprotokollatet, at  

 den næppe er udbedt eller anvendt til denne, men snarere til  

 fusionsforhandlingerne.
Vidnet huskede meget svagt et møde med bankens  

 ledelse om regnskabet ......, men huskede ingen bemærkninger om  

 opsplitningsspørgsmålet.
Vidnet tillagde ikke en »eventuel mindre  

 overskridelse« af en af grænserne i § 23 betydning ved bedømmelsen af  

 Frederiksborg Bank som fusionsdeltager, idet det afgørende måtte være  

 engagementets stand og afdækning af sikkerheder, og et krav om undersøgelse  

 af koncernsammenhængen i dybden betegnede han som urealistisk  

 efterrationalisering......' Under proceduren gjorde forsvaret ifølge dommen side 520 gældende, at den  

 eksterne revision havde » svigtet, ikke blot ved passivitet, men også  

 ved direkte fejlagtige angivelser i revisionsprotokollerne, først i  

 begyndelsen af 1983 vedrørende 1982, hvor Flexplan Holdings 100 % ejede  

 datterselskab D.O.C.C. opførtes adskilt fra dette, således at den i  

 virkeligheden foreliggende alvorlige overtrædelse af udlånsgrænserne i  

 bank-og sparekasselovens § 23 ikke fremtrådte, derpå, - og værre - i  

 begyndelsen af 1984 vedrørende 1983, hvor i flagrant modstrid med sandheden  

 anførtes, at engagementet ikke stred imod den nævnte bestemmelse.« I dommen tiltræder retten kritikken af den eksterne revision, jf.dommen  

 side 553, »..særlig den del af den eksterne revision, der tidligere  

 reviderede Frederiksborg Bank og efter fusionen fortsat reviderede  

 Kronebanken ..«.
 Ved dommen, der afsagdes den 2. december 1988, blev to af de tiltalte  

 fundet skyldige i overtrædelse af bank- og sparekasselovens § 23.
 En af de tiltalte ankede dommen til Østre Landsret, der ved dom afsagt  

 21.marts 1990 stadfæstede byrettens dom vedrørende dette anklagepunkt.
 Efter byrettens dom indstillede Rigsadvokaten efter indstilling fra  

 statsadvokaten for særlig økonomisk kriminalitet til Erhvers-og  

 Selskabsstyrelsen, at sagen blev indbragt for Revisornævnet med henblik på at  

 fastslå,om der kunne rettes kritik mod Jørgen Jørgensen og Dann Kobbeltved  

 for deres arbejde i forbindelse aflæggelsen af årsregnskabet for 1982 i  

 Frederiksborg Bank og bankens fusion med Sjællandske Bank.
 Til støtte for sin indstilling henviste statsadvokaten til de under  

 straffesagen foretagne vidneafhøringer og Hillerød Kriminalrets vurderinger  

 af de to revisorers arbejde samt til, at ovennævnte oversigt over Flexplan  

 koncernen er forud i tid for revisionsprotokolattet af 1. februar 1983.
I skrivelsen af 25.juni 1990 til Revisornævnet henviser Erhvervs-og  

 Selskabsstyrelsen til de af Rigsadvokaten fremsendte sagsakter, herunder de  

 indklagedes forklaringer i kriminalretten i Hillerød som begrundelse for at  

 indbringe sagen for nævnet.
Der henvises yderligere til en vidneforklaring,  

 der under straffesagen blev afgivet af direktør B.Bach Andersen fra  

 Sjællandske Bank, hvorefter fusionen næppe ville være blevet gennemført, hvis  

 man havde kendt sammenhængen mellem D.O.C.C. og Flexplan.
Styrelsen finder,  

 at der foreligger forhold,der er omfattet af § 14,stk.1, i lov om  

 statsautoriserede revisorer jf.bekendtgørelse nr.56 af 19.januar 1989, og  

 anmoder nævnet om at tage stilling til sagen i medfør af denne lovs § 19.
 I medfør af § 8,stk.1.i bekendtgørelse for Revisornævnet har de  

 indklagedes advokat afgivet et skriftligt indlæg i sagen, dateret 24. oktober  

 1990.
 I indlægget gør advokaten gældende, at der under gennemgangen af bankens  

 engagementer i forbindelse med revisionen af regnskabet for 1982 sammen med  

 bankens interne revision og bankens direktion ikke blev konstateret en  

 sammenhæng mellem Flexplan koncernens engagement og D.O.C.C.'s engagement.  

 Vedlagt indlægget er de indklagedes redegørelse af 23.oktober 1990 for  

 revisionshandlingerne i forbindelse med årsregnskabet for 1982.
Det bliver i advokatens indlæg anført, at de indklagede ikke idag  

 bestrider, at oplysningen i revisionsprotokollatet er objektivt urigtig.
De  

 bestrider heller ikke,at det sammenlagte engagement ville være udtryk for en  

 overtrædeselse af Banklovens § 23.
Som bilag til indlægget er en skrivelse af 31. januar 1983 fra indklagede  

 Jørgen Jørgensen til statsautoriseret revisor Erik Gilsaa.Med denne skrivelse  

 fulgte bl.a.oversigten af 26.januar 1983 vedrørende Flexplan.
Sjællandske  

 Bank fik således inden fusionens vedtagelse ved sin vurderingsmand kendskab  

 til sammenhængen mellem D.O.C.C. og Flexplan og havde lejlighed til at  

 reagere på oversigtens oplysninger.
 De indklagedes advokat forstår klagen således, at det accepteres, at de  

 indklagede ikke kendte forbindelsen mellem de to engagementer, men alene at  

 oversigten pr. 26.januar 1983 ikke er taget i betragtning, hvilket skaber  

 overensstemmelse med den omstændighed, at det andet generalforsamlingsvalgte  

 revisionsselskabs revisorer ikke er indklaget.
Da klagen er koncentreret omkring den nævnte oversigt, må det ifølge  

 advokaten »medføre at der ikke kan drages nogen konsekvens for  

 indklagede Dann Kobbeltved.Der foreligger intet der taler for, at han har set  

 brevet, og han har ingen erindring om at have læst det.
Som det fremgår af  

 Jørgen Jørgensens vedlagte brev...., var skrivelsen af 26. januar videresendt  

 til Gilsaa som led i vurderingsmændenes overvejelse af fusionen.
Jørgen  

 Jørgensen var personligt valgt som vurderingsmand..«.
Advokaten  

 koncentrerer sig herefter om dennes forhold.
Herunder gør advokaten gældende, at Jørgen Jørgensen »havde to  

 opgaver, den årligt tilbagevendende revision af årsregnskabet og den  

 ekstraordinære opgave som vurderingsmand med henblik på fusion.
I betragtning  

 af at revisionsprotokollatet blev underskrevet den 1.februar 1983, må det  

 være sikkert, at protokollatet materielt var færdiggjort fra revisionens hånd  

 den 27.januar og derfor mentalt for revisorerne et afsluttet kapitel.
Han fik  

 så -explicit i sin egenskab af vurderingsmand - en redegørelse, som han  

 ifølge aftale skulle videregive til den anden vurderingsmand -hvad han  

 gjorde.
Om han har undladt at læse skrivelsen eller har læst den og overset,  

 hvad der står øverst på 2.side eller muligvis i den foreliggende situation  

 ikke har tænkt på forholdets betydning i relation til det allerede  

 udfærdigede revisionsprotokollat, det kunne han ikke huske, da han afgav  

 forklaring 5 år senere.
Og han kan så meget mindre huske det nu.
Han har idag  

 ingen erindring om at have læst skrivelsen.« Advokaten forekommer det derfor ikke nærliggende at betegne forholdet som  

 en overtrædelse af revisorlovens § 14,stk.1, og han finder ikke, at det bør  

 føre til nogen reaktion mod Jørgen Jørgensen i henhold til Lov om  

 statsautoriserede revisorer.
 Endelig gør advokaten gældende, at den forløbne lange tid bevirker, at  

 mange faktiske forhold kun kan belyses med usikkerhed, hvilket må medføre, at  

 forholdet må anses forældet efter de almindelige forældelsesregler eller en  

 analog anvendelse af disse.
 Revisornævnet udbad sig i skrivelse af 30.november 1990 Erhvervs-og  

 Selskabsstyrelsens udtalelse over advokatens indlæg i sagen.
Nævnets skrivelse blev af styrelsen videresendt til Rigsadvokaten med  

 anmodning om dennes bemærkninger.
Den 11.marts 1991 tilbagesendte  

 Rigsadvokaten forespørgslen, idet han henholdt sig til en vedlagt udtalelse  

 af 8.februar 1991 fra statsadvokaten for særlig økonomisk kriminalitet.
 Statsadvokaten finder, at de indklagedes handlemåde er fundet i høj grad  

 kritisabel efter en samlet vurdering af deres arbejde, og at det således ikke  

 er korrekt, som forudsat af indklagedes advokat, at sagen for nævnet  

 udelukkende angår revisionsprotokollatet af 1.februar 1983 sammenholdt med  

 skrivelsen af 26.januar 1983 med bilag fra erhvervsafdelingen i Frederiksborg  

 Bank A/S.Dette er kun et moment i den samlede vurdering.
Specielt vedrørende det forhold, at Jørgen Jørgensen - men ikke Dann  

 Kobbeltved - var udpeget som vurderingsmand i forbindelse med fusionen,  

 fremhæver statsadvokaten, »at Dann Kobbeltved selv .... har forklaret,  

 at han bistod Jørgen Jørgensen i dette arbejde.
Der skal her yderligere peges  

 på den anden vurderingsmand, statsautoriseret revisor Erik Gilsaa's  

 forklaring ....hvorefter det i det praktiske forløb var således, at det var  

 Dann Kobbeltved og Erik Gilsaa's medarbejder, statsautoriseret revisor Poul  

 Jensen, der i fællesskab gennemgik det materiale, der blev indhentet til brug  

 for vurderingen.
Det er således ubestridt, at Dann Kobbeltved har  

 medunderskrevet 1982-regnskabet og revisionsprotokollatet, der indgår som en  

 meget væsentlig bestanddel af fusionsgrundlaget.« Det tilføjes i  

 relation til revisionsarbejdet efter fusionen,at Dann Kobbeltved efter det  

 oplyste også her var Jørgen Jørgensens nærmeste medarbejder.
 Vedrørende spørgsmålet om forældelse anføres,at efter statsadvokaturens  

 opfattelse gælder der ikke nogen forældelsesfrist med hensyn til  

 disciplinæransvaret.
Erhvervs- og Selskabsstyrelsen har i skrivelse af 9.april 1991 henholdt  

 sig til Rigsadvokatens udtalelse.
Denne er den 8.maj 1991 tilsendt de  

 indklagedes advokat, der har kommenteret den i et svar af 22.maj 1991 og  

 begæret mundtlig behandling.
 Sagen er behandlet på Revisornævnets møde 19.juni 1991.
 De indklagede har givet møde med deres advokat.
 De indklagede har afgivet forklaring i overenstemmelse med deres  

 skriftlige redegørelse.
 Sagen er blevet procederet i overensstemmelse med det indsendte indlæg.
 Revisornævnet skal udtale:
 Nævnet finder det ikke godtgjort, at indklagede Dann Kobbeltved har haft  

 kendskab til skrivelsen af 26.januar 1982 fra erhvervsafdelingen i  

 Frederiksborg Bank,der indeholdt oversigten over Flexplan koncernens samlede  

 engagement, og som blev sendt direkte til indklagede Jørgen  

 Jørgensen.Revisionsprotokollatet af 1. februar 1983 er foruden af de  

 indklagede tillige underskrevet af medrevisor Revisionsaktieselskabet  

 Vilh.Colding - Chr.Andersen, der ikke er indklaget for nævnet.
 Dann Kobbeltved vil derfor være at frifinde.
 Derimod er det godtgjort, at indklagede Jørgen Jørgensen har modtaget den  

 nævnte skrivelse med bilag af 26. januar 1982.Det er ligeledes godtgjort, at  

 skrivelsen er kommet til kundskab for vurderingsmanden udpeget af Sjællandske  

 Bank A/S, Erik Gilsaa, der imidlertid ikke reagerede på, at dens indhold ikke  

 var i overensstemmelse med oplysningen om de største engagementer i  

 revisionsprotokollatet for Frederiksborg Bank A/S.
 Selv om revisionsarbejdet vedrørende årsregnsskabet for 1982 for  

 Frederiksborg Bank A/S var afsluttet ved modtagelsen af skrivelsen, og selv  

 om skrivelsen med bilag var udarbejdet efter aftale med ovennævnte Erik  

 Gilsaa til brug for dennes arbejde som vurderingsmand ved fusionen mellem de  

 to banker, og ikke til brug for revisionsarbejdet med regnskabet for 1982,  

 finder nævnet, at indklagede bærer ansvaret for, at revisonsprotokollatet  

 ikke blev korrigeret til overensstemmelse med de nye oplysninger om bankens  

 engagement med Flexplan koncernen og den deraf følgende overtrædelse af bank-  

 og sparekasselovens § 23. Indklagede har derved overtrådt § 14, stk.1 i lov  

 om statsautoriserede revisorer.
 Nævnet kan tiltræde, at et displinæransvar ikke er underkastet forældelse  

 som anført af statsadvokaturen.
 I medfør af § 14, stk.1, jf. § 19, stk. 1, i loven om statsautoriserede  

 revisorer pålægges indklagede en bøde på 10.000 kr.
 Thi bestemmes:
 Indklagede Dann Kobbeltved frifindes.
 Indklagede Jørgen Jørgensen pålægges en bøde på 10.000 kr.
