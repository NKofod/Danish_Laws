Bekendtgørelse om ændring af bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020 § 1 I bekendtgørelse nr. 26 af 11. januar 2021 om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020, foretages følgende ændringer:
 1. I § 2, stk. 1, nr. 1, 1. pkt., ændres »9. marts 2020« til: »26. september 2020«.
 2. I § 2, stk. 1, nr. 9, litra b, indsættes efter »omfattet af«: »§ 3 og § 11, § 19, nr. 1, jf. § 18 og § 22, nr. 1, jf. § 21,«.
 3. I § 6, stk. 1, nr. 1-3, § 13, stk. 1, nr. 1-3, § 20, stk. 1, nr. 1 og 2, og § 23, stk. 1, nr. 1 og 2, ændres »stk. 2-5« til: »stk. 2-4«.
 4. § 6, stk. 2 og 3, § 10, stk. 2 og 3, § 13, stk. 2 og 3, § 20, stk. 2 og 3, og § 23, stk. 2 og 3, affattes således:
 »Stk. 2. Virksomheder, der ikke opfylder stk. 1, som følge af at være stiftet senere end den første dato for den for virksomheden relevante referenceperiode i stk. 1, anvender én af følgende referenceperioder, der senest slutter den 31. august 2020:
 1) En referenceperiode på de tre hele måneder før den første dato i måneden, hvor virksomhedens kompensationsperiode starter, jf. dog nr. 2 og 3.
 2) Virksomheder, der ikke er omfattet af nr. 1, som følge af at være stiftet senere end tre hele måneder før den første dato i måneden, hvor virksomhedens kompensationsperiode starter, anvender en referenceperiode beregnet fra virksomhedens stiftelsestidspunkt frem til dagen før den første dato i måneden, hvor virksomhedens kompensationsperiode starter, jf. dog nr. 3.
 3) Virksomheder, der ikke er omfattet af nr. 1 og 2, som følge af at være stiftet senere end 30 dage før den første dato i måneden, hvor virksomhedens kompensationsperiode starter, anvender en referenceperiode på 30 dage beregnet fra dagen før den første dato i virksomhedens kompensationsperiode.
Stk. 3. Hvis virksomheder, der grundet helt særlige omstændigheder, jf. § 31, stk. 1, nr. 4, ikke vurderer, at referenceperioderne giver et retvisende sammenligningsgrundlag for virksomheden, kan den søge om at anvende en referenceperiode, der som minimum opgøres over tre sammenhængende måneder.
Denne referenceperiode skal starte den 1. juli 2019 eller senere og slutte senest den 31. august 2020.« 5. § 6, stk. 4, § 13, stk. 4, § 20, stk. 4, og § 23, stk. 4, ophæves.
 Stk. 5 bliver herefter stk. 4.
 6. I § 10, stk. 1, ændres »stk. 2-4« til: »stk. 2 og 3«.
 7. § 10, stk. 4, ophæves.
 8. § 17, stk. 4 og 5, affattes således:
 »Stk. 4. Virksomheder, der ikke opfylder stk. 1, som følge af at være stiftet senere end den første dato i referenceperioden i stk. 1, anvender én af følgende referenceperioder, der senest slutter den 25. september 2020:
 1) En referenceperiode på de tre hele måneder før den første dato i måneden, hvor virksomhedens kompensationsperiode starter, jf. dog jf. dog nr. 2 og 3.
 2) Virksomheder, der ikke er omfattet af nr. 1, som følge af at være stiftet senere end tre hele måneder før den første dato i måneden, hvor virksomhedens kompensationsperiode starter, anvender en referenceperiode beregnet fra virksomhedens stiftelsestidspunkt frem til dagen før den første dato i måneden, hvor virksomhedens kompensationsperiode starter, jf. dog nr. 3.
 3) Virksomheder, der ikke er omfattet af nr. 1 og 2, som følge af at være stiftet senere end 30 dage før den første dato i måneden, hvor virksomhedens kompensationsperiode starter, anvender en referenceperiode på 30 dage beregnet fra dagen før den første dato i virksomhedens kompensationsperiode.
Stk. 5. Hvis virksomheder, der grundet helt særlige omstændigheder, jf. § 31, stk. 1, nr. 4, ikke vurderer at referenceperioderne giver et retvisende sammenligningsgrundlag for virksomheden, kan den søge om at anvende en referenceperiode, der som minimum opgøres over tre sammenhængende måneder.
Denne referenceperiode skal starte den 1. juli 2019 eller senere og slutte senest den 25. september 2020.« 9. § 17, stk. 6, ophæves.
 10. I § 21, stk. 1,  indsættes efter »§ 22, nr. 1,«: »jf. dog stk. 2,«.
 11. I § 21, stk. 2,  indsættes efter »omfattet af«: »§ 22, nr. 1, og som har en omsætning direkte relateret til rejser til Grønland eller Færøerne, samt virksomheder omfattet af«.
 12. I § 21, stk. 2, nr. 1, indsættes efter »ikke-nødvendige rejser til«: »eller hvor omsætningen er direkte relateret til rejser til Grønland eller Færøerne,«.
 13. I § 25, stk. 3, indsættes efter »5. maj 2020«: », bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 med senere ændringer, bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021 med senere ændringer, bekendtgørelse nr. 1606 af 12. november 2020 med senere ændringer,«.
 14. § 26, stk. 1, affattes således:
»En virksomhed, der modtager kompensation efter § 24, stk. 2, 4 og 5, og som er omfattet af § 3, nr. 2, og § 4 i kapitel 3, kapitel 4 samt kapitel 6, § 19, nr. 2, jf. § 18 og § 22, nr. 2, jf. § 21, jf. dog stk. 2 og 4, kan efter reglerne i denne bekendtgørelse maksimalt opnå kompensation på et beløb svarende til 1,8 mio.
EUR indtil den 31. december 2021. Beregningen af, om loftet på 1,8 mio.
EUR er overskredet, skal ske i henhold til reglerne i Temporary Framework for State aid measures to support the economy in the current COVID-19 outbreak pkt. 22(a). Virksomheder der før den 31. december 2019 var kriseramt som defineret i artikel 1, stk. 4, litra c, i Europa-Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108, er dog ikke berettiget til kompensation.
Virksomheder, der er mikro eller små virksomheder, som defineret i Bilag I til Europa-Kommissionens forordning nr. 651/2014 af 17. juni 2014, er berettiget til kompensation efter 1. pkt., uanset om de allerede var kriseramte pr. 31. december 2019.« 15. § 26, stk. 2, 1. pkt., affattes således:
»En virksomhed stiftet senest den 9. marts 2020 og omfattet af perioderne i §§ 19, nr. 2 og 22, nr. 2, jf. dog stk. 4, der har udækkede faste omkostninger i kompensationsperioden, kan efter reglerne i denne bekendtgørelse, maksimalt opnå kompensation på 30 mio. kr. pr. måned, dog maksimalt 10 mio.
EUR indtil den 31. december 2021.« 16. § 26, stk. 3, affattes således:
»Stk. 3. En virksomhed der modtager kompensation efter § 24, stk. 2 og 3, 1. pkt., og hvor omsætningsnedgangen skyldes restriktionen i § 3, stk. 1, i kapitel 3, § 11 i kapitel 5, § 19, nr. 1, jf. § 18, og § 22, nr. 1, jf. § 21, jf. dog stk. 4, kan efter reglerne i denne bekendtgørelse maksimalt opnå kompensation på 30 mio. kr. pr. måned.
Virksomheder omfattet af § 24, stk. 6, kan for virksomhedens omsætningsnedgang der skyldes restriktionen i § 1, stk. 4, nr. 3, maksimalt opnå kompensation på 30 mio. kr. pr. måned.« 17. I § 26, indsættes som stk. 4:
»Stk. 4. Virksomheder, der er omfattet af § 21, stk. 1, nr. 1, som følge af at omsætningen er direkte relateret til rejser til Grønland eller Færøerne, og som har en kompensationsperiode efter § 22, nr. 1, modtager kompensation efter reglerne i stk. 1 eller 2.« 18. I § 31, stk. 1, nr. 4, litra b, 3. pkt., ændres »den 9. marts 2020 eller tidligere, jf. §§ 6, stk. 4, 10, stk. 4, 13, stk. 4, 17, stk. 6, 20, stk. 4 og 23, stk. 4.« til: »senest den 31. august 2020, dog 26. september 2020 for virksomheder omfattet af § 15, jf. § 6, stk. 3, § 10, stk. 3, § 13, stk. 3, § 17, stk. 5, § 20, stk. 4, og § 23, stk. 4.« 19. § 31, stk. 1, nr. 4, litra c, ophæves.
 20. § 31, stk. 1, nr. 6, affattes således:
 »6) Virksomheder, der ikke er omfattet af nr. 5, som følge af at være stiftet senere end den 1. december 2019, skal oplyse én af følgende:
a) Virksomhedens realiserede faste omkostninger fra stiftelsesdatoen til og med den 9. marts 2020 samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden fra og med stiftelsesdatoen til og med den 9. marts 2020.
b) Virksomhedens realiserede faste omkostninger i de seneste tre hele måneder før den første dato i måneden, hvor virksomhedens kompensationsperiode starter samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden tre hele måneder før den første dato i måneden, hvor virksomhedens kompensationsperiode starter.
Hvis virksomheden ikke kan opfylde 1. pkt., anvendes én af følgende:
i) Virksomheder, der er stiftet senere end tre hele måneder før den første dato i måneden, hvor virksomhedens kompensationsperiode starter, skal oplyse de realiserede faste omkostninger fra virksomhedens stiftelsestidspunkt frem til dagen før den første dato i måneden, hvor virksomhedens kompensationsperiodestarter, jf. dog nr. ii, samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden fra virksomhedens stiftelsestidspunkt til dagen før den første dato i måneden, hvor virksomhedens kompensationsperiode starter.
ii) Virksomheder, der er stiftet senere end 30 dage før den første dato i måneden, hvor virksomhedens kompensationsperiode starter, skal oplyse de realiserede faste omkostninger de seneste 30 dage beregnet op til dagen før den første dato i virksomhedens kompensationsperiode starter samt forventede faste omkostninger i kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden de seneste 30 dage fra dagen før den første dato i virksomhedens kompensationsperiode starter.« 21. I § 31, stk. 3, indsættes efter »5. maj 2020 og senere,«: »bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 med senere ændringer, bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021 med senere ændringer, bekendtgørelse om kompensation for faste stedbundne omkostninger til restriktionsramte virksomheder som følge af COVID-19 med senere ændringer,«.
 22. I § 35, stk. 3, indsættes efter »5. maj 2020 med senere ændringer«: », bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 med senere ændringer, bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021 med senere ændringer«.
 23. § 35, stk. 6, ophæves.
§ 2 Stk. 1. Bekendtgørelsen træder i kraft den 10. februar 2021.
 Stk. 2. Bekendtgørelsens § 1, nr. 23, finder anvendelse for ansøgninger modtaget fra og med 29. juli 2020.
Stk. 3. Virksomheder, der på ikrafttrædelsestidspunktet, jf. stk. 1, har ansøgt eller fået udbetalt kompensation, kan ansøge på ny efter reglerne i denne bekendtgørelse.
Kompensationsbeløbet vil blive reguleret forholdsmæssigt ud fra virksomhedens tidligere ansøgning.
