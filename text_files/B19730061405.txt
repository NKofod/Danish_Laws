 I medfør af § 73 i sømandslov nr. 420 af 13. juni 1973 fastsættes herved  

 følgende:
§ 1.  I denne bekendtgørelse forstås ved  

 »sømand« enhver person, bortset fra skibsføreren, der er ansat af  

 rederen til udførelse af skibstjeneste.
På personer, der alene arbejder om  

 bord i skibet, medens dette ligger i havn, finder bekendtgørelsen ikke  

 anvendelse; »dansk repræsentation« enhver dansk diplomatisk eller konsulær  

 repræsentation (ambassade, generalkonsulat, konsulat eller vicekonsulat); »kønssygdom« en af de i lov nr. 287 af 22. maj 1973 § 1 anførte  

 sygdomme, d.v.s. syfilis, gonorre, ulcus venereum (blød chanker) og  

 lymfogranuloma inguinale, når disse sygdomme foreligger i smitsom eller anden  

 frisk behandlingskrævende form.
Komplikationer, der først fremkommer en  

 længere årrække efter primærlidelsen, såsom sen-syfilistiske hjerte- og  

 nervelidelser, omfattes ikke af begrebet.
§ 2.  I Grønland varetager landshøvdingen med bistand  

 af henholdsvis de lokale kæmnere og den stedlige inspektør de funktioner, der  

 i det følgende er tillagt de danske repræsentationer.
I Østgrønland varetages  

 opgaverne af de stedlige inspektører.
I.
Pleje.
 § 3.  Ret til pleje tilkommer på de i lovens §§ 27 og  

 30, jfr. § 35, angivne betingelser:
 a. en syg eller skadet sømand.
 b. en af kønssygdom eller tuberkulose lidende person, der er ansat af  

 rederen til at udføre andet arbejde om bord end skibstjeneste, eller som er  

 ansat om bord af andre end rederen.
 § 4.  Pleje omfatter underhold, lægehjælp og  

 lægemidler.
Underhold omfatter hospitalsophold, kost og logi samt plejetilsyn, sålænge  

 den pågældende er uarbejdsdygtig på grund af sygdom.
Godtgørelse for logi  

 ydes dog kun, når plejen finder sted uden for hjemstedet.
Lægehjælp omfatter lægeundersøgelse med tilhørende ordinationer og  

 behandinger, herunder lægetilsyn, operationer, røntgen o.lign.
Endvidere  

 henregnes hertil attest- og receptudfærdigelse m.v. samt transport til og fra  

 læge, hospital eller andet behandlingssted.
 Lægemidler omfatter medicin, bandager, fysiurgisk behandling, for så vidt  

 behandlingen finder sted i tilknytning til læge- eller hospitalsbehandling,  

 men ikke briller, brokbind, krykker, proteser o.lign.
§ 5.  Skibsføreren skal sørge for, at en syg eller  

 skadet sømand om bord eller i land får forsvarlig pleje.
Denne pligt er  

 uafhængig af, hvem det påhviler at bære udgifterne ved plejen, jfr. afsnit  

 IV.
 Stk. 2.  Behandlingen om bord, medens skibet er i søen,  

 skal ske i overensstemmelse med forskrifterne i en af handelsministeriet  

 godkendt lægebog for søfarende samt i tilfælde, hvor det er muligt og  

 påkrævet, med de fra lægecentrer i land indhentede telegrafiske eller  

 radiotelefoniske lægeråd.
 Stk. 3.  Ligger skibet i havn, eller er det i sådan  

 nærhed af land, at plejemuligheder i land kan og bør tages i betragtning,  

 afgør skibsføreren under hensyntagen til tilfældets nærmere beskaffenhed og  

 til sømandens ønsker, om plejen fortsat skal ydes om bord, om der bør  

 tilkaldes eller konsulteres læge fra land, eller om hospitalsbehandling -  

 ambulant eller i form af indlæggelse - skal iværksættes.
 Stk. 4.  Er der skibslæge om bord, skal plejen overlades  

 til ham.
§ 6.  Efterlades en syg sømand i udlandet, skal  

 skibsføreren overgive ham til dansk repræsentations forsorg eller, hvis der  

 ikke er dansk repræsentation på stedet, på anden måde skaffe ham forsvarlig  

 pleje og underrette nærmeste danske repræsentation herom.
Hvis sømanden  

 ønsker det, skal skibsføreren underrette hans nærmeste pårørende.
 Stk. 2.  Anmeldelse til dansk repræsentation om syg  

 sømand, der efterlades i udlandet, skal ske på blanketter foreskrevet af  

 handelsministeriet efter samråd med udenrigsministeriet.
II.
Fri rejse med underhold.
 § 7.  Fri rejse med underhold tilkommer på de i loven  

 angivne betingelser:
a. ved fratrædelse efter længere tids tjeneste: enhver sømand med bopæl i  

 Danmark (lovens § 8); b. i visse sygdomstilfælde: enhver sømand (lovens § 30, stk. 3-4, jfr. §  

 35); c. ved fratrædelse som følge af uretmæssig afsked: enhver sømand (lovens §  

 18, stk. 2); d. ved fratrædelse som følge af, at en væsentlig forudsætning for  

 hyrekontrakten er bristet: enhver sømand (lovens §§ 11, 12 (halvdelen af  

 udgifterne), 13, § 14, stk. 1., jfr. stk. 3, og § 16, stk. 1, nr. 4, jfr.  

 stk. 3); e. ved tjenesteforholdets ophør ved tab af skibet: enhver sømand (lovens §  

 19, stk. 2); f. ved fratrædelse på grund af graviditet: enhver søfarende, der opfylder  

 de betingelser, der er angivet herfor i bekendtgørelse af 29. november 1973  

 om søfarendes ret til at kræve afsked og fri hjemrejse ved graviditet.
§ 8.  Fri rejse omfatter a. befordring fra det sted, hvor den pågældende opholdt sig, da retten til  

 fri rejse intrådte, og til bestemmelsesstedet; b. underhold såvel under selve rejsen som under ophold på afgangsstedet i  

 afventen af, at rejse kan arrangeres; c. befordring af personlige effekter, men ikke af andre varer erhvervet  

 under rejsen.
§ 9.  Foreligger der ikke særlig aftale om rejsemåden,  

 kan til befordringens gennemførelse anvendes ethvert offentligt  

 befordringsmiddel.
Rejsen bør tilrettelægges således, at den gennemføres  

 hurtigst muligt.
Ved tilrettelæggelsen skal der tages hensyn til sømandens  

 ønsker, hans helbredstilstand og omkostningerne.
 Stk. 2.  Iværksættes rejse fra udlandet ved  

 foranstaltning af en dansk repræsentation, kan den i sølovens § 70 angivne  

 særlige rejsemåde benyttes i de tilfælde, hvor det er hensigtsmæssigt.
 § 10.  Underhold ydes under hensyntagen til de på  

 vedkommende sted herskende leveomkostninger.
 § 11.  Ved fratrædelse i de i § 7, a, nævnte tilfælde  

 efter egen opsigelse eller afskedsbegæring, må kravet om fri hjemrejse være  

 fremsat samtidig dermed.
 § 12.  Bortset fra tilfælde, hvor det besluttes som  

 led i en syg eller skadet sømands pleje at sende ham til videre pleje på  

 hjemstedet eller forhyringsstedet, kan han give afkald på sin ret til fri  

 rejse med underhold; men sømanden har ikke krav på godtgørelse for den  

 ubenyttede ret.
III.
Begravelse og ligbrænding.
§ 13.  Dør en sømand, skal skibsføreren underrette  

 hans nærmeste pårørende og sørge for hans begravelse.
Indtræffer dødsfaldet i  

 udlandet, skal tillige nærmeste danske repræsentation underrettes.
Om  

 skibsførerens anmeldelsespligt med hensyn til dødsfald under skibets anløb af  

 dansk havn gælder bestemmelsen i § 2, stk. 4, i lov nr. 225 af 31. maj 1968.
§ 14.  Finder dødsfaldet sted, medens skibet er i  

 søen, og kan skibets ankomst til en havn eller en plads, hvor jordfæstelse  

 eller ligbrænding kan finde sted, ikke afventes, skal skibsføreren drage  

 omsorg for, at liget sænkes i havet under iagttagelse af de former og  

 ceremonier, der almindeligvis følges inden for handelsflåden.
Tilhørte afdøde  

 den danske folkekirke, bør skibsføreren herved såvidt muligt følge de  

 anvisninger, der indeholdes i den af biskopperne udarbejdede »Vejledning  

 for kirkelig betjening ombord«.
 Stk. 2.  I andre tilfælde af en søfarendes død skal  

 skibsføreren sørge for begravelsen eller ligbrændingen, herunder at denne  

 finder sted på sømmelig måde og så vidt muligt i overensstemmelse med afdødes  

 ønske og trosbekendelse eller under iagttagelse af det religiøse ceremoniel  

 eller andre højtidelige former, som sædvanlig følges i afdødes hjemland.
Stk. 3.  Medmindre skibsføreren skønner, at de faktiske  

 omstændigheder ikke tillader, at de pårørende overtager iværksættelsen af  

 begravelse eller ligbrænding, bør han ledsage den i § 13 nævnte underretning  

 med en opfordring til de pårørende om straks at give udtryk for deres ønsker  

 i så henseende.
Fremkommer i rette tid erklæring om, at de efterladte vil  

 overtage det videre fornødne med hensyn til begravelse eller ligbrænding,  

 skal skibsføreren træffe de nødvendige foranstaltninger vedrørende ligets  

 bevaring m.v.
 § 15.  I dansk havn kan skibsføreren opfylde sine  

 forpligtelser ved at overlade begravelse eller ligbrænding til en  

 begravelses- og bedemandsforretning.
§ 16.  Sker ligbrænding ved skibsførerens  

 foranstaltning, skal han sørge for askens hjemsendelse.
Bistand til  

 iværksættelse af hjemsendelsen kan begæres ved henvendelse til en dansk  

 repræsentation.
 § 17.  Anmeldelse til dansk repræsentation om dødsfald  

 og om de foranstaltninger, som skibsføreren foretager i overensstemmelse med  

 reglerne i dette afsnit, skal ske på blanketter foreskrevet af  

 handelsministeriet efter samråd med udenrigsministeriet.
§ 18.  Skibsføreren skal snarest muligt efter  

 dødsfaldet, helst samme dag, lade optage en fortegnelse over, hvad den afdøde  

 har efterladt ombord.
Fortegnelsens rigtighed skal bekræftes af 2 personer.  

 Skibsføren skal sørge for, at fortegnelsen tilligemed afdødes ejendele og  

 hyremidler tilstilles vedkommende danske skifteret eller nærmeste danske  

 repræsentation.
 § 19.  Dør en sømand, medens han i overensstemmelse  

 med § 6 er overgivet til repræsentationens forsorg, overtager denne de foran  

 nævnte pligter med hensyn til begravelse eller ligbrænding.
IV.
Betalings og refusionsregler.
 § 20.  Udgifterne ved sømandens pleje afholdes af:
A.
Rederen.
1. under tjenesten, jfr. dog nedenfor under B, punkt  

 1-2; 2. fra tjenestens ophør i indtil 12 uger, dog ikke ud  

 over 2 uger efter at han er kommet til det land, hvor han har bopæl, jfr. i  

 øvrigt nedenfor under B, punkt 1-2, og C; lige med tjenestens ophør stilles  

 det tilfælde, at sømanden efterlades (afmønstres) i havn, uden at tjenesten  

 formelt er bragt til ophør.
B.
Sømanden.
1. ved svigagtigt fortiede sygdomme eller lidelser,  

 d.v.s. sådanne sygdomme eller legemsskader, som sømanden har fortiet ved sin  

 ansættelse, uanset at han vidste eller burde have vidst, at deres  

 ikke-tilstedeværelse var en forudsætning for ansættelsen; 2. ved selvforskyldt sygdom eller legemsskade, d.v.s.  

 en sygdom eller skade, som han har pådraget sig ved eget uforsvarligt -  

 forsætligt eller groft uagtsomt - forhold.
Kønssygdom anses i denne  

 forbindelse ikke som selvforskyldt.
 3. ved pleje ud over de under A.2 nævnte frister på  

 henholdsvis 12 eller 2 uger.
C.
Staten, for så vidt angår søfarende, der lider af kønssygdom eller tuberkulose, i  

 tiden fra tjenestens ophør og indtil udløbet af de under A.2 nævnte frister  

 på henholdsvis 12 eller 2 uger.
 Stk. 2.  Er sømanden omfattet af en social  

 tryghedsordning eller sikret i en fremmed sygekasse, sygeforening eller  

 privat forsikringsselskab, har rederen eller staten ikke pligt til at bekoste  

 sådan pleje efter tjenestens ophør, som kan kræves ydet derfra, men skal  

 forskudsvis afholde de fornødne udgifter, indtil refusion kan ske.
§ 21.  Udgifterne ved fri rejse med underhold afholdes a. ved fratrædelse efter længere tids tjeneste (lovens § 8): af rederen og  

 staten hver med halvdelen; b. ved fri rejse i forbindelse med sygdom eller tilskadekomst, der har  

 eller kunne have foranlediget tjenestens ophør: af rederen eller staten efter  

 samme regler, som i § 20 er fastsat om udgifterne til sømandens pleje; c. ved afsked eller fratrædelse efter lovens §§ 11, 13, 14, 18 og 19: af  

 rederen, for § 18's vedkommende dog kun i de tilfælde, hvor et bestemt  

 fratrædelsessted er aftalt, eller hvor tjenesteaftalen efter lovens § 6 kun  

 kan opsiges til ophør i dansk havn.
Dog afholdes udgiften af staten i det i  

 lovens § 16, stk. 3, jfr. stk. 1, nr. 4, nævnte tilfælde, hvor en sømand som  

 led i en påbudt lægeundersøgelse må fratræde tjenesten; d. ved afsked efter lovens § 12: af rederen og sømanden hver med  

 halvdelen.
 § 22.  Udgifterne ved begravelse eller ligbrænding  

 samt - i tilfælde af ligbrænding - udgifterne ved askens hjemsendelse og  

 gravsætning afholdes:
af rederen, hvis sømanden er død i tjenesten eller på et tidspunkt, hvor  

 rederens plejepligt endnu bestod, jfr. § 20, stk. 1, A; af staten, hvis dødsfaldet er intruffet, medens sømanden var berettiget  

 til pleje for statens regning, jfr. § 20, stk. 1, C.
 Stk. 2.  § 20, stk. 2, finder tilsvarende anvendelse.
 § 23.  Skibsføreren kan henvende sig til enhver dansk  

 repræsentation med anmodning om bistand til gennemførelse af de pligter, som  

 påhviler ham efter denne bekendtgørelse.
Stk. 2.  Såfremt repræsentationen på rederens vegne  

 træffer nogen af de foranstaltninger, der kræves efter denne bekendtgørelse,  

 skal skibsføreren på forlangende stille sikkerhed for de af repræsentationen  

 afholdte udgifter.
Sikkerhedsstillelsen kan bestå i en garantierklæring.
 Stk. 3.  De til repræsentationen indbetalte hyrebeløb  

 for en syg eller skadet sømand, der efterlades i udlandet, kan efter  

 omstændighederne tjene som sikkerhed for de udgifter, sømanden selv skal  

 dække.
 § 24.  I de tilfælde, hvor en i afsnittene I-III  

 omhandlet foranstaltning iværksættes af en anden end den, der efter de  

 foranstående regler skal afholde udgiften, bør foranstaltningen iværksættes  

 under iagttagelse af sædvanlig god økonomi.
 Stk. 2.  I de her nævnte tilfælde må den, der foreløbig  

 har måttet afholde udgiften, på sædvanlig måde til brug ved refusionskravets  

 fremsættelse sikre sig fornøden dokumentation.
V.
Særlige bestemmelser.
 § 25.  For skibsføreren finder §§ 3-20, § 21, a, b og  

 c, og § 22 tilsvarende anvendelse.
 § 26.  På personer, der er ansat af rederen til at  

 udføre andet arbejde om bord end skibstjeneste, samt på personer, der er  

 ansat om bord af andre end rederen, finder §§ 5 og 6, § 7, litra e og f, §§  

 9, 10, 12-19, § 20, stk. 1, C., § 21, b og c, og § 22, stk. 1, sidste led,  

 tilsvarende anvendelse i den udstrækning, de pågældende ydelser tilkommer  

 disse personer efter lovens § 2, stk. 1.
VI.
Ikrafttrædelsesbestemmelser.
 § 27.  Bekendtgørelsen træder i kraft den 1. februar  

 1974.
 Stk. 2.  Anordning nr. 446 af 23. decembr 1952 om  

 søfarendes ret til pleje og fri rejse med underhold m.m., som ændret ved  

 anordning nr. 103 af 4. april 1964, er bortfaldet.
 Handelsministeriet,den 29. november 1973.
 Erling Jensen.
/E.
Lysgaard.
