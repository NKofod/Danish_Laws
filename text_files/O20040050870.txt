Resumé  



  

 En studerende blev i 2000 indskrevet på en 2-årig kandidatuddannelse på et  

 universitet.
Siden 1999 havde han læst sidefag på Statskundskab ved et andet  

 universitet.
Han fornyede ved en fejl ikke sit årskort ved det første  

 universitet i sommeren 2000, men først den 4. oktober 2000, idet han troede  

 at  

 hans SU var knyttet til studiet ved det andet universitet.
Han søgte herefter  

 om at få tildelt SU for september 2000 trods den manglende indskrivning.  

 Myndighederne afslog ansøgningen under henvisning til at han var uden for  

 uddannelse i september 2000.
I forbindelse med ombudsmandens behandling af sagen blev det  

 oplyst at SUstyrelsen havde en fast praksis hvorefter en studerende kun kunne  

 anses for at gennemgå en uddannelse (og hermed være berettiget  

 til SU) hvis  

 den studerende var formelt optaget på en bestemt uddannelse og formelt  

 indskrevet  

 på denne uddannelse.
Ombudsmanden udtalte bl.a. at lovgivningen ikke  

 indeholdt  

 regler om dokumentationskrav mv. der gav grundlag for denne praksis.
Han  

 henviste endvidere til at en forvaltningsmyndighed ikke uden lovhjemmel kan  

 fravige almindelige principper for sagsoplysning og fri bevisbedømmelse,  

 ligesom han henviste til den forvaltningsretlige grundsætning om forbud mod  

 skøn under regel.
Ombudsmanden mente på den baggrund ikke at myndighederne  

 havde tilstrækkelig hjemmel i lovgivningen til at udelukke andre former for  

 dokumentation  

 for at ansøgeren gennemgik en uddannelse end formel optagelse og  

 indskrivning  

 på uddannelsen. (J.nr. 2001-3901-730).
Ansøgning om SU  

  

 Særlige krav til bevis savnede hjemmel Det fremgik af sagen at A i 2000 var indskrevet på den 2-årige  

 kandidatuddannelse på humaniora ved Syddansk Universitet i Odense.
Siden  

 efteråret 1999 havde han imidlertid læst sidefag på Institut for  

 Statsvidenskab  

 på Københavns Universitet.
 A fornyede ved en fejl ikke sit årskort ved Syddansk Universitet  

 rettidigt i sommeren 2000, men først den 4. oktober 2000.
 Den 10. oktober 2000 modtog SU-kontoret på Syddansk Universitet  

 en ansøgning fra A om at få tildelt SU for september 2000 trods den manglende  

 indskrivning.
 SU-kontoret afslog i brev af 18. oktober 2000 at imødekomme  

 ansøgningen om tildeling af SU for september 2000 under hensyn til den sene  

 indskrivning.
I brev af 23. oktober 2000 klagede A over SU-kontorets afgørelse  

 og skrev at han troede at hans SU var tilknyttet hans studium ved Københavns  

 Universitet.
SUstyrelsen tiltrådte i brev af 7. februar 2001 det afslag som  

 SU-kontoret på Syddansk Universitet havde givet.
Følgende fremgik bl.a. af  

 afgørelsen:
 Du anfører i din klage, at du ikke var klar over hvilket  

 uddannelsessted du fik din SU fra.
Vi kan oplyse at det fremgår af alle  

 støttemeddelelser,  

 hvilken uddannelsesinstitution, der tildeler SU.
I brev af 8. september 2000  

 har Syddansk Universitet i Odense desuden gjort dig opmærksom på, at de  

 betragter  

 dig som udmeldt, og din SU vil blive stoppet.
Vi henviser til § 40, stk. 1, nr. 1, og § 41, i bekendtgørelse  

 nr. 715 af 6. september 1999 om statens uddannelsesstøtte. A klagede herefter til Ankenævnet for Uddannelsesstøtten.
Ved brev af 24. august 2001 stadfæstede Ankenævnet for  

 Uddannelsesstøtten SUstyrelsens afgørelse i sagen.
Ankenævnet begrundede  

 afgørelsen således:
 Ifølge § 40 i Undervisningsministeriets bekendtgørelse nr. 715  

 af 6. september 1999 om statens uddannelsesstøtte gælder det, at udbetaling  

 af  

 SU-støtte ophører, hvis den studerende afslutter eller afbryder uddannelsen.  

 Støtte, der allerede måtte være  uberettiget  udbetalt skal  

 tilbagebetales,  

 jf. bekendtgørelsens § 41.
 De var udmeldt af Odense Universitet i hele september måned  

 2000, og ankenævnet kan herefter erklære sig enig i SU-styrelsens afgørelse.  

 Det skal i den forbindelse bemærkes, at De flere gange havde fået orientering  

 af Odense Universitet om konsekvenserne af manglende genindmeldelse.
 Ankenævnet afslog den 12. november 2001 at genoptage sagen.
 A klagede til mig i brev af 23. november 2001.
I brev af 26. februar 2002 bad jeg Ankenævnet for  

 Uddannelsesstøtten om en udtalelse om sagen samt om forinden at indhente en  

 udtalelse fra SUstyrelsen.
Jeg bad om at myndighedernes udtalelser blev sendt  

 gennem Undervisningsministeriet som tillige blev bedt om at udtale sig om  

 sagen.
I brevet bad jeg bl.a. myndighederne tage stilling til As  

 muligheder  

 for at modtage SU for september 2000 på baggrund af sin administrative  

 tilmelding som sidefagsstuderende ved Københavns Universitet.
 Efter at have modtaget flere udtalelser fra Syddansk  

 Universitet, SU-styrelsen, Ankenævnet for Uddannelsesstøtten samt  

 Uddannelsesstyrelsen,  

 skrev Institutionsstyrelsen skrev bl.a. således til mig i brev af 18.  

 december  

 2002:
 SUstyrelsens og ankenævnets afgørelser, hvorefter (A) skal  

 tilbagebetale den SU, han har modtaget for september 2000, giver os ikke  

 anledning til bemærkninger.
Vi har i denne forbindelse især lagt vægt på SUstyrelsens  

 udtalelse af 2. juli 2002, hvori det bl.a. anføres, at et studieophold ved en  

 anden uddannelsesinstitution  i dette tilfælde Københavns Universitet  

  som  

 sidefagsstuderende ikke i sig selv er en uddannelse, men netop et  

 studieophold og som sådan ikke i sig selv er godkendt som SU-berettigende.
I  

 den periode, hvor (A) udelukkende var indskrevet som sidefagsstuderende ved  

 Københavns Universitet, gennemgik han således ikke en SU-godkendt uddannelse.  

 Det anføres endvidere, at SUstyrelsen i brev af 7. februar 2001 i sagen  

 anførte, at (A) var uden for uddannelse i september 2000. Det korrekte er, at  

 (A) i september 2000 ikke gennemgik en SU-berettigende uddannelse, og at han  

 derfor ikke er berettiget til SU for september 2000.
Dette uddybes i SUstyrelsens supplerende udtalelse af 25.  

 november 2002, hvori det bl.a. anføres, at kun hele uddannelser godkendes som  

 støtteberettigende, jf. § 1 i SU-loven.
Et sidefag er isoleret set ikke en  

 uddannelse, og et sidefag godkendes derfor ikke i sig selv som  

 støtteberettigende.
Det anføres endvidere, at der kun kan tildeles støtte til  

 studerende, der gennemgår en uddannelse, der giver ret til SU, jf.  

 §  

 2,  

 stk. 1, nr. 2, i SU-loven.
SUstyrelsen fortolker det således, at der skal  

 være  

 tale om en formel optagelse på uddannelsen og en formel indskrivning ved  

 uddannelsesinstitutionen i overensstemmelse med reglerne herom.
Kun  

 studerende, der er indskrevet ved en bestemt uddannelse, kan siges at  

 gennemgå  

 denne uddannelse. (A) var i september 2000 alene indskrevet ved et sidefag.  

 Han  

 gennemgik derfor ikke en SU-berettigende uddannelse i september 2000 og  

 opfyldte ikke betingelsen i  

 2, stk. 1, nr. 2, i SU-loven.
På denne  

 baggrund blev støtten for september 2000 krævet tilbagebetalt.
Vi har endvidere lagt vægt på Uddannelsesstyrelsens udtalelse  

 af 14. oktober 2002 vedrørende spørgsmålet om administrativ indskrivning,  

 hvori  

 det bl.a. anføres, at adgangsbekendtgørelsens § 57, stk. 1, omhandler  

 indskrivning ved uddannelsesinstitutionen og en opremsning af, hvorledes den  

 enkelte studerende kan være indskrevet, jf. § 57, stk. 1, nr. 1-8.  

 Bestemmelsen er ment som en ordensforskrift for institutionerne, og det er  

 således institutionerne, der nærmere uddyber det praktiske og administrative  

 indhold af de enkelte indskrivningsmåder.
Adgangsbekendtgørelsens  

 §  

 57,  

 stk. 4, fastslår, at der er rettigheder og pligter for den indskrevne  

 studerende, som fastsættes af institutionen.
Det anføres tillige, at  

 adgangsbekendtgørelsens  

 regler ikke afgør, hvorvidt den indskrevne studerende er berettiget til SU.  

 SU-berettigelsen afgøres alene af reglerne i SU-loven og SU-bekendtgørelsen.
På baggrund af foranstående kan Undervisningsministeriet tilslutte  

 sig SUstyrelsens og Ankenævnet for Uddannelsesstøttens afgørelser, hvorefter  

 (A) ikke er berettiget til SU for september  

 2000. A fik tilsendt myndighedernes udtalelser, men fremkom ikke med  

 yderligere bemærkninger til sagen.
 I min foreløbige redegørelse af 11. februar 2004 skrev jeg bl.a.  

 således:
Ombudsmandens foreløbige udtalelse 1. Retsgrundlaget Af den dagældende SU-lov (lov nr. 558 af 31. juli 1998 om statens  

 uddannelsesstøtte) fremgår bl.a. følgende:
 § 1.  

  

 Uddannelsessøgende kan få statens uddannelsesstøtte (SU) til uddannelse  

 indtil kandidatgrad eller magisterkonferensgrad, til ph.d.-studium, indtil  

 opnåelse af kandidatgrad og til faglig supplering af sidefag i forbindelse  

 med optagelse på pædagogikum.
§ 2.  

  

 Uddannelsessøgende kan efter ansøgning få uddannelsesstøtte, når de gennemgår en uddannelse, der giver ret til uddannelsesstøtte, er studieaktive og § 3.  

  

 En uddannelse i  

 Danmark giver ret til uddannelsesstøtte, når undervisningsministeren har  

 godkendt dette og godkendelsen ikke senere er tilbagekaldt.
Stk. 5.  

  

 Undervisningsministeren  

 kan fastsætte regler om godkendelse, om tilbagekaldelse af godkendelsen og om  

 evaluering. Af § 5 i SU-bekendtgørelsen (bkg. nr. 715 af 6. september 1999)  

 fremgår at SUstyrelsen godkender at en uddannelse giver ret til  

 uddannelsesstøtte bl.a. når uddannelsen er en offentligt anerkendt  

 videregående  

 uddannelse og foregår ved en offentligt anerkendt uddannelsesinstitution.
 Af bekendtgørelsens § 4 fremgår at det er  

 uddannelsesinstitutionen der løbende kontrollerer om en uddannelsessøgende er  

 studieaktiv, og som skal træffe afgørelse om studieaktiviteten.
 Af bekendtgørelsens § 40, stk. 1, nr. 1, fremgår at styrelsen  

 standser udbetalingen af de foreløbige beløb, der udbetales i  

 uddannelsesstøtte,  

 hvis den uddannelsessøgende i støtteperioden ikke opfylder  

 støttebetingelserne  

 i lovens § 2, stk. 1, herunder afslutter eller afbryder sin uddannelse.
 Efter § 41 i bekendtgørelsen skal beløb der ikke kan tildeles  

 endeligt, betales tilbage.
2. Myndighedernes  

 afgørelser SUstyrelsens og Ankenævnet for Uddannelsesstøttens afgørelser  

 er truffet på grundlag af SU-lovens § 40, stk. 1, nr. 1, og § 41, jf.  

 ovenfor.
 Styrelsens og ankenævnets fastholdelse af kravet om  

 tilbagebetaling af den SU (A) modtog for september 2000, var begrundet med at  

 han  på grund af manglende rettidig fornyelse af sit årskort ved  

 Syddansk  

 Universitet i sommeren 2000  var blevet udmeldt pr. 31. august 2000 og  

 først  

 genindskrevet fra den 4. oktober 2000, hvorfor han havde været uden for  

 uddannelse  

 i september 2000. Myndighederne fandt ikke at det forhold at (A) var på et  

 studieophold som sidefagsstuderende ved Københavns Universitet, havde  

 betydning,  

 idet hans uddannelse som sådan foregik ved Syddansk Universitet, og det også  

 var via uddannelsen ved dette universitet at han modtog sin SU.
 I efterfølgende udtalelser af 2. juli og 25. november 2002 har  

 SUstyrelsen anført at den korrekte begrundelse for at (A) ikke var berettiget  

 til SU i september 2000, var at han på dette tidspunkt ikke gennemgik en  

 SU-berettigende uddannelse.
Styrelsen har henvist til SU-lovens § 2, stk. 1, nr. 2,  

 hvorefter det er en betingelse for at modtage SU at den uddannelsessøgende  

 gennemgår en uddannelse som giver ret til uddannelsesstøtte.
Efter lovens  

 § 3, stk. 1, giver en uddannelse ret til uddannelsesstøtte når  

 undervisningsministeren har godkendt dette.
Med henvisning til SU-lovens § 1,  

 og SU-bekendtgørelsens § 5 der begge fremgår af pkt. 1 ovenfor, har  

 SUstyrelsen konkluderet at kun hele uddannelser samt supplering af sidefag i  

 forbindelse med optagelse på pædagogikum godkendes som støtteberettigede, men  

 at et sidefag isoleret set ikke er en uddannelse og derfor ikke i sig selv  

 kan  

 godkendes som støtteberettiget.
Endelig har styrelsen anført at man som fast praksis fortolker  

 lovens § 2, stk. 1, nr. 2, således at det kun er studerende der er formelt  

 optaget på en bestemt uddannelse og formelt indskrevet, der kan siges at  

 gennemgå denne uddannelse.
Da (A) ikke var indskrevet på en  

 uddannelse ved Syddansk  

 Universitet i september 2000, har styrelsen ikke anset ham for på det  

 pågældende  

 tidspunkt at gennemgå en SU- berettigende uddannelse.
 På baggrund af Ankenævnet for Uddannelsesstøttens udtalelse af  

 8. december 2002 og Institutionsstyrelsens udtalelse af 18. december 2002 må  

 jeg lægge til grund at ankenævnet og Institutionsstyrelsen er enige i  

 SUstyrelsens fortolkning af reglerne samt tiltræder anvendelsen af den faste  

 praksis.
 Som sagen foreligger oplyst for mig, ses myndighederne imidlertid  

 ikke at have bestridt at (A) reelt også i september 2000 gennemgik en  

 uddannelse der giver ret til uddannelsesstøtte, og at han var studieaktiv,  

 jf.  

 bestemmelsen i SU-lovens § 2, stk. 1, nr. 2 og 4.
 Baggrunden for ikke at anse (A) for SU- berettiget i september  

 2000 støttes alene på den af SUstyrelsen anvendte faste praksis hvorefter det  

 kun kan dokumenteres at man gennemgår en SU-berettigende uddannelse, ved at  

 man er formelt optaget og (vedvarende) indskrevet på uddannelsen, jf.  

 styrelsens udtalelse af 25. november 2002. Jeg går ud fra at denne formelle  

 praksis navnlig er begrundet i administrative hensyn, idet styrelsen har  

 henvist til at man nødvendigvis må kræve klare, entydige og formelle  

 kriterier.
 Ifølge ordlyden i SU-lovens § 2, stk. 1, nr. 2, er kravet at man  

 gennemgår en uddannelse der giver ret til uddannelsesstøtte.  

 Såfremt der  

 efterfølgende opstår tvivl herom, synes det nærliggende at der for den  

 uddannelsessøgende må være mulighed for at dokumentere at han/hun rent  

 faktisk  

 har gennemgået en sådan uddannelse.
Det centrale spørgsmål i sagen er således om myndighederne med  

 rette har kunnet anlægge en fast og ufravigelig praksis hvorefter SU-lovens  

 grundlæggende forudsætning for at opnå støtte (gennemgår en  

 uddannelse) kun  

 kan dokumenteres på en ganske bestemt måde, nemlig ved formel optagelse og  

 indskrivning på denne uddannelse.
Ved denne praksis udelukkes  så vidt  

 jeg  

 forstår  andre muligheder for dokumentation af lovens uddannelseskrav.
 SU-loven indeholder ikke regler om dokumentationskrav eller  

 andre bestemmelser der i sig selv giver grundlag for denne praksis.
Det er almindeligt antaget at en forvaltningsmyndighed ikke  

 uden hjemmel i lovgivningen kan fravige de almindelige principper for  

 sagsoplysning og fri bevisbedømmelse ved f.eks. alene at foretage en  

 generaliseret eller forenklet sagsoplysning eller bevisvurdering, jf.
Kaj  

 Larsen mfl., Forvaltningsret (2002), s.  

 454  

 f, og Karsten Loiborg, Forvaltningsret (2002), s. 542.  

 Jeg henviser i den forbindelse også til den almindelige forvaltningsretlige  

 grundsætning om forbud mod skøn under regel, jf.
Jon Andersen,  

 Forvaltningsret  

 (2002), s. 360 ff.
Det er min umiddelbare opfattelse at myndighederne ikke har  

 tilstrækkelig hjemmel i lovgivningen til at udelukke andre former for  

 dokumentation af at ansøgeren gennemgår en uddannelse end formel  

 optagelse  

 og indskrivning ved uddannelsen.
I (A)s tilfælde kan det ikke udelukkes  

 at  

 han ved erklæringer fra Institut for Statsvidenskab på Københavns Universitet  

 og/eller fra (ansatte ved) Syddansk Universitet i Odense ville kunne  

 fremskaffe en sådan dokumentation.
Efter min foreløbige gennemgang af sagen er jeg derfor  

 indstillet på at bede Ankenævnet for Uddannelsesstøtten om at genoptage  

 behandlingen af sagen. Ved brev af 1. juli 2004 modtog jeg Undervisningsministeriets  

 udtalelse i sagen.
Af udtalelsen fremgår bl.a. følgende:
 Som det fremgår af brevet af 18. juni 2004 fra SUstyrelsen, er  

 styrelsen på baggrund af ombudsmandens foreløbige redegørelse indstillet på  

 at  

 tildele (A) støtte for september 2000, hvis styrelsen modtager dokumentation  

 fra ham for, at han i denne måned har gennemgået en uddannelse, der giver ret  

 til SU.
 Ankenævnet henviser hertil, og har ikke yderligere at bemærke  

 til sagen.
 Undervisningsministeriet skal ligeledes henvise til SUstyrelsens  

 brev af 18. juni 2004. Ministeriet har heller ikke yderligere at bemærke i  

 anledning af klagen.
Vi kan imidlertid til ombudsmandens orientering oplyse, at  

 SU-loven nu er blevet ændret, således at det fra den 1. juli 2004 er en  

 udtrykkelig betingelse for at være berettiget til SU, at man er indskrevet på  

 en SU-berettigende uddannelse, jf. § 1, nr. 3, i lov nr. 481 af 9. juni 2004  

 om ændring af lov om statens uddannelsesstøtte mfl. love. I min endelige udtalelse af 16. juli 2004 skrev jeg bl.a.  

 følgende:
Ombudsmandens endelige udtalelse Idet jeg henviser til min foreløbige udtalelse af 11. februar 2004, er  

 det min endelige opfattelse af SUstyrelsen og Ankenævnet for  

 Uddannelsesstøtte ikke har haft tilstrækkelig hjemmel til at afskære (A)  

 muligheden for alternativt at bevise at han reelt gennemgik en  

 SU-berettigende uddannelse og var studieaktiv i september 2000 til trods for  

 at han ikke (længere) var formelt indskrevet ved Syddansk Universitet.
 Undervisningsministeriet har meddelt i brev af 1. juli 2004 af at SUstyrelsen  

 er indstillet på at tildele (A) støtte fra september 2000 hvis styrelsen  

 modtager dokumentation fra ham for at han i denne måned har gennemgået en  

 uddannelse der giver ham ret til SU.
 På den baggrund foretager jeg mig på det foreliggende grundlag ikke mere i  

 sagen.
Jeg har noteret mig at SU-loven nu er ændret således at det fra 1. juli 2004  

 er en udtrykkelig betingelse for at være berettiget til SU at man er  

 indskrevet på en SU- berettigende uddannelse. Jeg modtog efterfølgende meddelelse om at SUstyrelsen havde bevilget A støtte  

 fra september 2000.
