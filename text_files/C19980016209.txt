Cirkulære om vejregler for vejes  

 geometri over og under broer (Til samtlige vejbestyrelser) Indledning Hermed udsendes vejregler for vejes geometri over og under  

 broer.
 Cirkulæret og vejreglerne er udfærdiget af  

 Trafikministeriet i medfør af § 6 i lov om offentlige veje  

 (lovbekendtgørelse nr. 711 af 11. september 1997).
Vejreglerne indeholder krav til fritrumsprofilet for veje  

 og stier.
Desuden omhandler de afvandings- og faldforhold, autoværn og  

 oversigtsforhold omkring broer.
 De geometriske krav for projektering og udførelse  

 af broer over og under offentlige veje og stier er fastsat af hensyn til  

 ensartethed for trafikken, hvilket har sikkerhedmæssig betydning.
Vejreglerne indeholder derfor bestemmelser, der er  

 bindende for vejbestyrelserne.
De bindende regler kan kun fraviges efter  

 forud indhentet tilladelse fra Trafikministeriet.
Vejreglerne indeholder endvidere retningslinier og  

 vejledninger.
Disse bestemmelser kan fraviges af vejbestyrelsen.
 Yderligere eksemplarer af vejreglerne kan fås ved  

 henvendelse til Vejdirektoratet, Niels Juels Gade 13, Postboks 1569, 1020  

 København K, telefon 33 93 33 38.
 Følgende regler er bindende for  

 vejbestyrelserne:
Kapitel 1 Generelle bestemmelser § 1. Bestemmelserne gælder for nye broer  

 over og under offentlige veje og stier.
Ved skæring mellem vej/bane og  

 vej/vandløb gælder bestemmelserne alene den vejrelaterede  

 del.
 Stk. 2. Bestemmelserne gælder for broer og tunneler med  

 længde op til 200 m. broer og tunneler med større længde  

 behandles særskilt.
 § 2. Fritrumsprofilet for et vej- eller  

 stitværsnit er det tværsnitsareal over færdselsarealer,  

 nødspor og rabatter, som trafikken skal kunne bevæge sig inden  

 for.
 Stk. 2. Der må derfor ikke inden for fritrumsprofilet  

 findes nogen for trafikken hindrende objekter (faste genstande).
 § 3. Fri højde til fritrumsprofilets  

 øvre begrænsning måles lodret op fra  

 tværprofilelementer, og fri afstand til fritrumsprofilets lodrette  

 sidebegrænsninger måles vandret ud fra kant af  

 færdselsarealer eller nødspor.
 Stk. 2. Den fri højde og afstand skal være til  

 stede i hele anlæggets funktionelle levetid.
Kapitel 2 Fri højde Veje § 4. På E-veje og hovedlandeveje skal den  

 fri højde over kørebane og nødspor være 4,50 m.  

 Over rabatten reduceres dette krav om fri højde retliniet fra 4,50 m  

 ved kørebane-/nødsporskant til 4,20 m ved  

 sidebegrænsningen.
 Stk. 2. Ved midterrabat uden brounderstøtning  

 forløber fritrumsprofilets øvre begrænsning retliniet  

 mellem øvre begrænsning over de tilstødende  

 kørebanekanter.
 § 5. På øvrige veje kan den fri  

 højde over kørebanen efter vejbestyrelsens afgørelse  

 reduceres med 0,30 m, således at den fri højde overalt er 4,20  

 m.
 § 6. På veje, der kun skal benyttes af  

 almindelige personbiler, kan den fri højde over kørebanen efter  

 vejbestyrelsens afgørelse reduceres med indtil 1,3 m, således at  

 den fri højde overalt er mindst 3,20 m.
 § 7. Ved lette brooverbygninger, fx rene gang- og  

 cykelstibroer, skal det ved den geometriske og konstruktive udformning  

 søges hindret, at kollisioner med høje køretøjer  

 finder sted, subsidiært at en påkørsel får  

 katastrofale følger.
Stier § 8. Over gang- og cykelstier skal den fri  

 højde være mindst 2,50 m.
Dette gælder også for  

 rabatter inden for fritrumsprofilet.
Tolerancer § 9. For sne og fremtidig  

 belægningsforøgelse tillægges den fri højde ved  

 veje generelt 0,10 m.
Ved stier kræves dette tillæg ikke.
 Stk. 2. Til udførelsestolerancer dels for underside af  

 brodæk og dels for belægning på den underførte  

 vej/sti, tillægges den fri højde generelt 0,03 m.
Kapitel 3 Fri afstand Veje § 10. Den fri afstand fra  

 kørebane-/nødsporskant til brounderstøtning i yderrabat  

 skal være mindst 0,50 m + W, hvor W er autoværnstypens  

 arbejdsbredde, jf.
Vejregler for opsætning af vejautoværn og  

 påkørselsdæmpere.
 Stk. 2. For brounderstøtning i midterrabat gælder  

 den samme mindste fri afstand.
Stier § 11. For cykelstier skal den fri afstand fra  

 stikant til sidebegrænsningen være 0,30 m.
Kapitel 4 Ikrafttræden § 12. Cirkulæret træder i kraft den 1. november  

 1998.
