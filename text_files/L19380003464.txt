Ved kgl.
Resolution af 30. Juni 1938 har Danmark for Kongerigets  

 Vedkommende, Grønland undtaget, ratificeret følgende Konvention, til hvis  

 Ratifikation Rigsdagen under 5. April 1938 havde meddelt sit Samtykke:
 Oversættelse.
K O N V E N T I O N angaaende Minimumskrav i Henseende til faglig Duelighed hos Førere af og  

 Officerer i Handelsskibe, vedtaget af den internationale Arbejdskonference  

 under dens 21. Møde i Geneve fra den 6. - 24. Oktober 1936.
 Artikel 1.
 1. Nærværende Konvention finder Anvendelse paa ethvert  

 Skib, der er registreret som hjemmehørende i et Omraade, for hvilket  

 nærværende Konvention er i Kraft, og som anvendes udenfor indre Farvande, dog  

 med Undtagelse af:
a.
Krigsskibe; b.
Statsskibe og Skibe, der benyttes af en offentlig Myndighed, naar disse  

 Skibe ikke anvendes i Koffardifart; c.
Træskibe af primitiv Konstruktion, saasom Dhows og Djunker.
 2. Ved national Lovgivning kan der gøres Undtagelse,  

 helt eller delvist, med Hensyn til Skibe under 200 Tons Brutto.
 Artikel 2.
 I nærværende Konvention har nedenstaaende Udtryk følgende Betydning:
a. »Kaptajn eller Skibsfører«: enhver, der har Kommandoen i et  

 Skib; b. »vagthavende Styrmand«: enhver, som faktisk har Ansvaret for  

 et Skibs Navigering eller Manøvrering, herfra dog undtaget Lodser; c. »1ste Maskinmester«: enhver, som til Stadighed har Ansvaret  

 for den Tjeneste, der angaar et Skibs Fremdrivning ved Maskinkraft; d. »vagthavende Maskinmester«: enhver, som faktisk har Ansvaret  

 for Driften af et Skibs Fremdrivningsmaskineri.
 Artikel 3.
 1. I Skibe, paa hvilke nærværende Konvention finder  

 Anvendelse, maa ingen ansættes til at forrette Tjeneste eller faktisk  

 forrette Tjeneste som Kaptajn eller Skibsfører, vagthavende Styrmand, 1ste  

 Maskinmester eller vagthavende Maskinmester uden at være Indehaver af et  

 Bevis, som udviser af han er kvalificeret til at forrette den paagældende  

 Tjeneste, og som er udstedt eller godkendt af den offentlige Myndighed i det  

 Omraade, hvor Skibet er registreret som hjemmehørende.
 2. Bestemmelserne i denne Artikel kan kun fraviges i  

 Tilfælde af  force majeure.
 Artikel 4.
1. Ingen maa erholde kvalifikationsbevis, medmindre a. han har opnaaet den for Udstedelse af et saadant Bevis fastsatte  

 Lavalder; b. hans praktiske Uddannelse mindst har haft den Varighed, som kræves for  

 Udstedelse af et saadant Bevis; c. han har bestaaet de Eksaminer, som den dertil kompetente Myndighed  

 afholder og fører Tilsyn med til Godtgørelse af, at han opfylder de  

 nødvendige Betingelser for at kunne udføre den til det ønskede Bevis svarende  

 Tjeneste.
 2. Den nationale Lovgivning skal:
a. fastsætte den Lavalder og det Minimum af praktisk Uddannelse, som skal  

 kræves af Kandidaterne til de forskellige Kvalifikationsbeviser; b. foreskrive Afholdelse paa den dertil kompetente Myndigheds  

 Foranstaltning og under dennes Tilsyn af en eller flere Eksaminer til  

 Godtgørelse af, om de Personer, der ønsker at erholde Kvalifikationsbeviser,  

 opfylder de Betingelser, som kræves til Udøvelsen af de til de ønskede  

 Beviser svarende Tjenester.
 3. Ethvert Medlem af Arbejdsorganisationen kan i et  

 Tidsrum af tre Aar, regnet fra den Dag, paa hvilken det paagældende Medlem  

 har ratificeret Konventionen, udstede Kvalifikationsbeviser til Personer, der  

 ikke har bestaaet de i denne Artikel, Stk. 2. b., foreskrevne Eksaminer,  

 forudsat:
a. at disse Personer faktisk har den fornødne praktiske Uddannelse til  

 Udøvelsen af de til de respektive Kvalifikationsbeviser svarende Tjenester; b. at de paagældende ikke er fundet skyldige i nogen alvorlig Forseelse af  

 teknisk Art.
 Artikel 5.
 1. Ethvert Medlem, der ratificerer nærværende  

 Konvention, skal ved en effektiv Tilsynsordning sikre sig dens Gennemførelse  

 i Praksis.
 2. Det skal ved national Lovgivning fastsættes, i  

 hvilke Tilfælde et Medlems Myndigheder paa Grund af en Overtrædelse af  

 nærværende Konventions Bestemmelser skal kunne tilbageholde Skibe, der er  

 registreret som hjemmehørende inden for dets eget Omraade.
 3. Naar Myndighederne i en Medlemsstat, der har  

 ratificeret nærværende Konvention, konstaterer en Overtrædelse af dens  

 Bestemmelser i et Skib, der er registreret som hjemmehørende i et Omraade,  

 tilhørende et andet Medlem, som ligeledes har ratificeret Konventionen, skal  

 nævnte Myndigheder underrette Konsulen for det Land, i hvis Omraade Skibet er  

 registreret som hjemmehørende, herom.
 Artikel 6.
 1. Der skal ved national Lovgivning fastsættes  

 Straffebestemmelser og disciplinære Foranstaltninger, der vil være at bringe  

 i Anvendelse i Tilfælde, hvor nærværende Konventions Bestemmelser ikke  

 overholdes.
 2. Saadanne Straffebestemmelser og disciplinære  

 Foranstaltninger skal navnlig ramme:
a. den Reder eller Reders Repræsentant og den Kaptajn eller Skibsfører,  

 der ansætter en Person, som ikke er Indehaver af det Kvalifikationsbevis, som  

 kræves i Henhold til nærværende Konvention; b. den Kaptajn eller Skibsfører, der lader nogen af de i nærværende  

 Konventions Artikel 2 omhandlede Tjenester udføre af en Person, som ikke er  

 Indehaver af det til den paagældende Tjeneste svarende eller et højere  

 Kvalifikationsbevis; c. de Personer, som ved Bedrageri eller falske Papirer skaffer sig  

 Ansættelse i nogen af de i nærværende Konventions Artikel 2 omhandlede  

 Stillinger uden at være Indehaver af det hertil krævede Kvalifikationsbevis.
 Artikel 7.
 1. Ethvert Medlem, der ratificerer nærværende  

 Konvention, skal for saavidt angaar de i Artikel 35 i den internationale  

 Arbejdsorganisations Statutter omhandlede Omraader vedføje Ratifikationen er  

 Erklæring indeholdende Oplysning om:
a. de Omraader, for hvilke Medlemmet paatager sig at bringe Konventionens  

 Bestemmelser til Anvendelse uden Indskrænkning; b. de Omraader, for hvilke det paatager sig at bringe Konventionens  

 Bestemmelser til Anvendelse med visse Indskrænkninger, med nærmere Angivelse  

 af disse Indskrænkninger; c. de Omraader, i hvilke Konventionen ikke kan bringes til Anvendelse samt  

 Grunden hertil; d. de Omraader, med Hensyn til hvilke senere Afgørelse forbeholdes.
 2. De under a. og b. i nærværende Artikels Stk. 1  

 omhandlede Forpligtelser skal betragtes som en integrerende Del af  

 Ratifikationen og skal have samme Virkning som denne.
 3. Ethvert Medlem kan ved en senere afgiven Erklæring  

 helt eller delvis give Afkald paa de Forbehold, som maatte være taget i dets  

 oprindelige, i Henhold til nærværende Artikels Stk. 1, b., c. eller d.  

 afgivne Erklæring.
 Artikel 8.
 De officielle Ratifikationer af denne Konvention skal tilstilles  

 Generalsekretæren for Folkenes Forbund og registreres af ham.
 Artikel 9.
 1. Nærværende Konvention er kun bindende for de  

 Medlemmer af den internationale Arbejdsorganisation, hvis Ratifikation er  

 blevet registreret af Generalsekretæren.
 2. Den skal træde i Kraft tolv Maaneder efter den Dag,  

 paa hvilken Generalsekretæren har registreret, at to Medlemmer har  

 ratificeret Konventionen.
 3. Derefter træder Konventionen i Kraft for ethvert  

 Medlem tolv Maaneder efter den Dag, paa hvilken dettes Ratifikation er blevet  

 registreret.
 Artikel 10.
Saasnart Ratifikation af to Medlemmer af den internationale  

 Arbejdsorganisation er blevet registreret, skal Folkeforbundets  

 Generalsekretær sende Meddelelse herom til alle Medlemmer af den  

 internationale Arbejdsorganisation.
Han skal ligeledes underrette dem om  

 Registreringen af Ratifikationer, som senere tilstilles ham af andre  

 Medlemmer af Organisationen.
 Artikel 11.
 1. Ethvert Medlem, der har ratificeret denne  

 Konvention, kan opsige den efter ti Aars Forløb at regne fra den Dag, da  

 Konventionen først traadte i Kraft, ved en Meddelelse herom som skal  

 tilstilles Generalsekretæren for Folkenes Forbund og registreres af ham.  

 Saadan Opsigelse faar først Gyldighed et Aar efter den Dag, paa hvilken den  

 er registreret i Sekretariatet.
 2. Ethvert Medlem, der har ratificeret denne  

 Konvention, og som ikke inden et Aar efter Udløbet af den i nærværende  

 Artikels Stk. 1 omtalte 10-Aars Periode gør Brug af Opsigelsesretten efter  

 nærværende Artikel, skal være bundet for en ny Periode paa ti Aar og kan  

 derefter opsige denne Konvention ved Udløbet af hver Periode paa ti Aar paa  

 de i nærværende Artikel fastsatta Betingelser.
 Artikel 12.
 Ved Udløbet af hver Periode paa ti Aar at regne fra denne Konventions  

 Ikrafttræden skal Bestyrelsen for det internationale Arbejdsbureau forelægge  

 Generalkonferencen en Beretning om Anvendelsen af nærværende Konvention og  

 bestemme, om der er Anledning til at optage Spørgsmaalet om Konventionens  

 fuldstændige eller delvise Revision paa Konferencens Dagsorden.
 Artikel 13.
 1. Saafremt Konferencen vedtager en ny Konvention, der  

 helt eller delvis reviderer nærværende Konvention, og den nye Konvention ikke  

 indeholder anden Bestemmelse:
a. skal et Medlems Ratifikation af den nye, reviderede Konvention  ipso  

 jure medføre øjeblikkelig Opsigelse af nærværende Konvention uden Hensyn  

 til den i ovenstaaende Artikel 11 fastsatte Frist, dog under Forudsætning af,  

 at den nye, reviderede Konvention er traadt i Kraft; b. skal nærværende Konvention ophøre at staa aaben for Medlemmernes  

 Ratifikationer fra den Dag at regne, da den nye, reviderede Konvention træder  

 i Kraft.
 2. Dog forbliver nærværende Konvention i dens  

 nuværende Form og Indhold i Kraft for de Medlemmer, der har ratificeret den,  

 men som ikke har ratificeret den nye, reviderede Konvention.
 Artikel 14.
 Denne Konventions franske og engelske Tekster er begge autentiske.
------------ Danmarks Ratifikation af Konventionen blev registreret i Folkeforbundets  

 Sekretariat den 13. Juli d.A.
I Overensstemmelse med Konventionens Artikel 7  

 blev der sammen med Ratifikationsdokumentet tilstillet Generalsekretæren for  

 Folkenes Forbund en Erklæring, i hvilken den danske Regering paatager sig at  

 bringe Konventionens Bestemmelser til Anvendelse uden Indskrænkning,  

 forsaavidt angaar alle danske Omraader med Undtagelse af Grønland.
 Konventionen træder i Overensstemmelse med dens Artikel 9, 3. Stk., i  

 Kraft for Danmarks Vedkommende, Grønland undtaget, den 14. Juli 1939. Den vil  

 fra sidstnævnte Dag at regne være i Kraft mellem Danmark, Belgien, Estland,  

 New Zealand og Norge.
 Hvilket herved bringes til almindelig Kundskab.
 Udenrigsministeriet, den 9. November  

 1938.
P.
Munch.
