Fremsat den 14. april 2000 af  

 Frank Aaen (EL) og Jette Gottlieb (EL) Forslag til folketingsbeslutning om forbedring af Patientforsikringen Folketinget opfordrer regeringen til inden udgangen af  

 år 2000 at fremsætte forslag til lov om ændring af lov om  

 patientforsikring med henblik på forbedring af erstatningsreglerne for  

 personer, som påføres skade ved behandling i  

 sundhedsvæsenet ud fra følgende retningslinjer:
Bemærkninger til forslaget Nærværende beslutningsforslag om  

 patientforsikringen har til formål at justere det gældende  

 regelsæt, så der tages højde for en række af de  

 problemer, der er påpeget, bl.a. i den offentlige debat, eller som i  

 øvrigt forekommer åbenlyst urimelige.
Ad 1 Efter de gældende regler er det alene offentlige  

 sygehuse, der er omfattet af lovens bestemmelser.
 Ganske vist har en række privathospitaler valgt at  

 tegne forsikringer med samme dækningsområde, som de offentlige  

 sygehuse er forpligtet til, det vil sige et dækningsområde, der  

 er mere vidtgående, end hvad der følger af et almindeligt  

 erstatningsansvar.
 Men det forekommer urimeligt, at patienterne ikke kan  

 være sikre på omfanget af privathospitalets forsikring, navnlig i  

 betragtning af at dette næppe er det mest nærliggende  

 spørgsmål at undersøge i forbindelse med en  

 indlæggelse, hvor man typisk har andet at tænke på.
 Det foreslås derfor, at privathospitaler skal have  

 pligt til at tegne forsikringer med samme dækningsområde som  

 offentlige sygehuse.
 Privatpraktiserende læger eller speciallæger  

 er heller ikke omfattet af lov om patientforsikring, og i modsætning  

 til en række privathospitaler indeholder deres forsikringer end ikke  

 samme dækningsområde som patientforsikringen.
 Det vil sige, at erstatning for en skade ved behandling  

 hos en privatpraktiserende læge eller speciallæge kun kan ydes,  

 når der foreligger en decideret ansvarspådragende handling eller  

 forsømmelse fra lægens side.
Dette dækningsområde er klart ringere end  

 patientforsikringslovens dækningsområde, hvorefter erstatning kan  

 ydes, uden at der foreligger en egentlig ansvarspådragende handling  

 eller forsømmelse.
Efter patientforsikringsloven er det f.eks. et  

 tilstrækkeligt erstatningsgrundlag, at patienten er blevet behandlet  

 ringere end en erfaren specialist ville have gjort, eller at en skade er mere  

 omfattende, end hvad patienten med rimelighed må affinde sig med, set i  

 relation til bl.a. patientens grundsygdom og de forventelige konsekvenser  

 heraf.
 Det foreslås derfor, at også  

 privatpraktiserende læger og speciallæger forpligtes til at tegne  

 forsikringer med samme dækningsområde som  

 patientforsikringen.
Ad 2 For at sikre patienterne samme retsgarantier, uanset om  

 behandlingen er sket på offentligt ejede hospitaler eller på  

 privathospitaler, hos privatpraktiserende læger eller  

 speciallæger, foreslås det endvidere, at alle  

 patientforsikringsafgørelser skal kunne påklages til  

 Patientskadeankenævnet efter samme regler som Patientforsikringens  

 afgørelser vedrørende skader efter behandling i det offentlige  

 sygehusvæsen.
Da Patientskadeankenævnets drift er finansieret  

 fuldt ud af det offentlige sygehusvæsen, som der hidtil har kunnet  

 klages over, foreslås det, at merudgiften ved den øgede  

 sagsmængde finansieres af privathospitaler og privatpraktiserende  

 læger og speciallæger.
Ad 3 I behandlingen af klager i Patientskadeankenævnet  

 deltager bl.a. repræsentanter for De Samvirkende Invalideorganisationer  

 (DSI). Efter deltagelse i behandlingen af efterhånden ca. 6.000 sager  

 er det DSI s indtryk, at det er vanskeligt at få medhold i en klage,  

 hvis man tilhører den relativt store gruppe af befolkningen, der har  

 vanskeligt ved at udtrykke sig skriftligt på en kort, klar og  

 forståelig måde.
 Indtrykket kan ikke dokumenteres, for det føres der  

 i sagens natur ikke statistik over, men det lyder særdeles sandsynligt,  

 at det er en nødvendig forudsætning for at få medhold, at  

 man kan beskrive præcist, hvori skaden består, ikke mindst fordi  

 kommunikationen mellem patienten og  

 Patientforsikringen/Patientskadeankenævnet alene foregår  

 skriftligt.
 Ganske vist kan man gøre brug af en advokat, men  

 det er en særdeles dyr og næppe særlig hensigtsmæssig  

 løsning i betragtning af, at det oftest mere er sproglig end juridisk  

 bistand, der er behov for.
 Det foreslås derfor, at der etableres en  

 uafhængig instans, som kan bistå de klagere, der ønsker  

 det, med den skriftlige sagsfremstilling, og som også kan vejlede  

 klagere om, hvorvidt en klage eventuelt vil være nytteløs.
Ad 4 Forslagsstillerne har ikke dokumentation for, at  

 Patientskadeankenævnet træffer forkerte afgørelser, men  

 det er berettiget at rejse tvivl om, hvorvidt grundlaget for  

 afgørelserne altid er godt nok, blandt andet fordi de lægelige  

 oplysninger, der ligger til grund for den enkelte sag, ofte er temmelig  

 gamle.
 Efter de gældende regler har patienten imidlertid  

 ikke noget krav på en aktuel vurdering fra en relevant  

 speciallæge, medmindre vedkommende selv betaler.  

 Patientskadeankenævnet har mulighed for at bede en speciallæge om  

 en vurdering, men dette forudsætter i praksis, at  

 Patientskadeankenævnet selv er i tvivl om beslutningsgrundlaget.
Det foreslås derfor, at patienter tilbydes  

 undersøgelse hos relevant speciallæge med henblik på  

 beskrivelse af helbredsmæssig status forud for behandling af klage i  

 Patientskadeankenævnet, således at det bliver patienten selv, der  

 vurderer, om nævnets beslutningsgrundlag er tilstrækkeligt, eller  

 om der skal tilføres yderligere sagkundskab.
Anmodning herom skal fra  

 patientens side kunne fremsættes inden en frist på f.eks. 4 uger  

 efter modtagelse af Patientskadeankenævnets beslutningsgrundlag efter  

 reglerne for partshøring.
Ad 5 Ethvert klagesystem inden for hospitalsvæsenet lider  

 under den svaghed, at mange mennesker nærer stor autoritetstro over for  

 behandlende læger og dertil endvidere en vis frygt for at  

 fornærme den læge, som man er afhængig af.
 Dette vil som oftest være ubegrundet, men det er  

 ikke desto mindre utvivlsomt, at et antal sager af denne årsag aldrig  

 anmeldes.
 Det foreslås derfor, at hospitalerne og  

 lægerne selv får pligt til at anmelde enhver skade, der eventuelt  

 vil kunne berettige til erstatning.
Ad 6 Efter de gældende regler er der en selvrisiko  

 på hele 10.000 kr. for skader efter lov om patientforsikring.
Det vil  

 sige, at en erstatning der udmåles til 9.999 kr. og derunder ikke  

 kommer til udbetaling.
 En selvrisiko af den størrelse forekommer urimelig  

 høj, ikke mindst i betragtning af at der er tale om skader, som  

 påføres patienter ud over den risiko, der altid er ved at  

 være syg og modtage behandling.
 Det foreslås, at selvrisikoen afskaffes eller i det  

 mindste nedsættes til et beløb, der alene udgør en  

 bagatelgrænse.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedring af  

 patientforsikringen.
(Beslutningsforslag nr.
B 150).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
