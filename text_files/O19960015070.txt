Resumé  



  

 En mand klagede over at han havde fået et polititilhold om ikke at kontakte  

 sin tidligere kæreste.
Ved afgørelsen blev der lagt vægt på at manden  

 tidligere  

 havde fået en formaning om ikke at kontakte hende yderligere, men det bestred  

 han.
Der var ikke taget notat om denne formaning da den blev givet, men først  

 til brug for den aktuelle sag.
Ombudsmanden udtalte at der er pligt til at tage notat om sådanne  

 formaninger, og at notatpligtens formål tilsiger at notatet tages i  

 umiddelbar  

 forlængelse af formaningen.
Da der ikke var taget notat der sikrede det  

 fornødne bevis for at formaningen var givet, kunne myndighederne efter  

 ombudsmandens opfattelse ikke lægge (afgørende) vægt på formaningen.  

 Ombudsmanden henstillede på denne baggrund at sagen blev genoptaget. (J.nr.  

 1995-2120-619).
Pligt til at tage notat om formaning om ikke at kontakte  

 tidligere kæreste A klagede over at han havde  

 fået en advarsel (et polititilhold) efter staffelovens § 265 om ikke at  

 kontakte B.
Han bestred i den forbindelse at han tidligere havde fået en  

 formaning om ikke at kontakte B.
 Det fremgik af sagen at A og  

 B gennem mange år har haft et forhold, som B afbrød i september 1993.
Den 22. september 1993  

 anmodede B om at A blev tildelt en advarsel efter straffelovens § 265. Hun  

 beskrev nærmere på hvilket grundlag hun ønskede en sådan advarsel.
B mente  

 bl.a. at A stod bag en række opringninger hvor der intet blev sagt, og bag  

 hærværk mod bl.a. hendes biler.
Hærværket var anmeldt særskilt til politiet.
I første omgang foretog  

 politiet sig ikke mere i sagen, men efter fornyet henvendelse fra B (på grund  

 af fornyet hærværk) forelagde politiet anmodningen og anmeldelserne om  

 hærværk for A.
Han bestred under afhøring den 11. oktober 1993 at stå bag  

 nogen  

 af delene.
A redegjorde for sin kontakt med B siden september  

 1993. A  

 oplyste bl.a. at han fra 2.  

 september til 21. september 1993 havde talt med B flere gange og havde  

 skrevet  

 flere breve til hende, og at A og hun havde kørt nogle ture sammen.
A og B  

 havde talt sammen i telefon op til 20 gange hvor både han og hun havde ringet  

 op.
Til slut i samtalen blev A af politiassistenten gjort bekendt med at B  

 ville få forelagt hans forklaring, og at sagen ville blive stillet i bero  

 hvis  

 B var indforstået hermed, men ville blive genoptaget hvis der kom nye ting  

 til.
Det er ikke i rapporten vedrørende afhøringen af A anført at han blev  

 indskærpet ikke at kontakte B.
B fik forelagt A's forklaring  

 med oplysning om at sagen ville blive stillet i bero, men ville kunne  

 genoptages  

 hvis der kom nye chikanerier eller hærværk.
Hun fastholdt sin begæring om at  

 A  

 fik tildelt en advarsel, hvilket A telefonisk blev gjort bekendt med den 13.  

 oktober 1993. I brev af samme dato kom A med en supplerende redegørelse til  

 sagen.
Den 4. maj 1994 anmodede B på  

 ny om at A fik tildelt en advarsel.
Hun følte sig fortsat generet af bl.a.  

 telefoniske og skriftlige henvendelser.
Under samtale med politiet den 5. maj  

 1994 beskrev B generne nærmere, og hun afleverede også kopi af bl.a.  

 forskellige  

 breve fra A til hende (afsendt efter at sagen var stillet i bero).
A blev i den anledning  

 indkaldt til afhøring som fandt sted den 10. maj  

 1994. A  

 blev gjort bekendt med  

 B's  

 anmodning og forklaring og med de  

 forelagte breve.
A vedkendte sig nærmere angivne breve der var nævnt i  

 rapporten vedrørende afhøring af B.
A bekræftede også at han flere gange  

 havde  

 ringet til B, men han havde altid præsenteret sig.
A bestred således ikke at  

 han fortsat havde kontaktet B, men han bestred at han generede hende.
A fandt  

 tværtimod at hun generede ham.
A erklærede sig til slut i samtalen  

 indforstået  

 med fremtidig at afstå fra enhver kontakt til B.
 I et notat af 18. maj 1994  

 udtalte den politiassistent der havde behandlet den tidligere begæring om en  

 advarsel, at det i forbindelse med afhøringen af A den 11. oktober 1993 var  

 blevet indskærpet ham ikke på nogen måde at kontakte B, og at det var en  

 forudsætning for at sagen var stillet i bero.
Den 25. maj 1994 tildelte  

 politiet A en advarsel efter straffelovens § 265 om ikke at krænke B's fred  

 "ved at trænge ... ind på (hende), forfølge (hende) ved personlig,  

 skriftlig eller telefoniske henvendelser eller på anden måde forulempe  

 (hende)". Ved afgørelsen var der bl.a. lagt vægt på at A havde henvendt  

 sig til B, også efter at han "ved afhøring hos politiet den 11. oktober  

 1993 blev formanet om at lade (hende) i fred." A klagede til  

 Justitsministeriet over denne afgørelse.
Han bestred herunder at have  

 modtaget  

 en formaning.
A anmodede endvidere politimesteren om at ophæve advarslen.
Han  

 henviste herved til at forudsætningerne for advarslen var bortfaldet da B  

 havde kontaktet ham efter advarslen, og at han og hun den 20. juni 1994 gav  

 hinanden et kys.
Politiet i Slagelse forelagde  

 A's oplysning om B's henvendelse til ham efter advarslen og oplysning om at  

 han  

 og hun havde givet hinanden et kys, for B der bestred begge dele.
A fastholdt  

 at han og B havde givet hinanden et kys den 20. juni 1994.
A kom i flere breve med  

 yderligere bemærkninger til sagen.
Brevene blev forelagt for B der kom med  

 bemærkninger hertil i breve af 5. november 1994.
Justitsministeriet fastholdt  

 den 22. december 1994 advarslen.
I begrundelsen herfor skrev ministeriet:
"Efter en gennemgang af  

 sagen skal man meddele, at Justitsministeriet ikke finder grundlag for at  

 tilsidesætte politimesterens skøn, hvorefter betingelserne for at give Dem en  

 advarsel mod at krænke (B)'s fred er opfyldt.
Justitsministeriet har herved  

 særlig lagt vægt på, at De har erkendt at have rettet skriftlig og telefonisk  

 henvendelse til den pågældende, selv om De af politiet er blevet indskærpet,  

 at  

 yderligere henvendelse ikke må finde sted." A klagede herefter til mig.  

 Han bestred at han den 11. oktober 1993 havde fået en formaning om ikke at  

 rette henvendelse til B.
A var derfor ikke klar over at hans breve og  

 opringninger til B efter dette tidspunkt var i strid med en sådan formaning.
 Politimesteren i Slagelse og  

 Justitsministeriet henholdt sig over for mig til deres afgørelser.
 I et brev til A udtalte jeg  

 herefter følgende:
 "Min undersøgelse  

 omfatter som nævnt alene Politimesteren i Slagelses og Justitsministeriets  

 afgørelser af 25. maj 1994 og 22. december 1994 om at give Dem en advarsel  

 (et  

 polititilhold). Afgørelsen herom er truffet på baggrund af straffelovens §  

 265  

 der lyder sådan:
'Den, der krænker nogens fred  

 ved trods forud af politiet given advarsel at trænge ind på ham, forfølge ham  

 med skriftlige henvendelser eller på anden lignende måde forulempe ham,  

 straffes med bøde eller hæfte eller under skærpende omstændigheder med  

 fængsel  

 indtil 6 måneder.
En af politiet meddelt advarsel har gyldighed for 5 år.' Bestemmelsen siger ikke noget  

 om betingelserne for at tildele en advarsel, men Justitsministeriet har i et  

 cirkulære af 12. februar 1990 nærmere redegjort herfor.
En sådan redegørelse  

 findes også i betænkning nr. 1102/1987, s. 122ff, hvor det bl.a. er anført  

 (s.  

 123) at selv fredelige henvendelser kan give grundlag for en advarsel.
Det  

 udelukker således ikke anvendelse af bestemmelsen at henvendelser ikke er  

 fornærmende, når de dog har udviklet sig på en sådan måde at det for den der  

 ønsker tilholdet, virker som en forulempelse (jf.
Knud Waaben, Strafferettens  

 specielle del, 3. udg. (1989), s. 206).
Tildeling af en advarsel  

 forudsætter at den indklagede allerede har gjort sig skyldig i en eller flere  

 krænkelser af den karakter som omfattes af advarslen, jf. s. 1 i  

 Justitsministeriets  

 cirkulære af 12. februar 1990. Er disse betingelser ikke med sikkerhed  

 opfyldte,  

 eller findes der ikke behov  

 for en egentlig advarsel, vil der kunne gives en uformel tilrettevisning  

 eller  

 formaning (jf.
Søren Staun, Juristen (1985), s. 197, og omtalen af  

 formaninger  

 i betænkningen, s. 122). Der er ikke knyttet retsvirkninger til sådanne  

 formaninger, men hvis der er givet en formaning, eller politiet i øvrigt  

 tidligere  

 har været indblandet i sagen, vil der ofte være et særligt behov for at  

 skride  

 ind med en egentlig advarsel, jf. s. 1 i Justitsministeriets cirkulære af  

 12. februar 1990. Her anføres at det navnlig gælder, 'hvis en tidligere  

 begæring om meddelelse af en advarsel er afslået, samtidig med at det er  

 tilkendegivet parterne, at sagen kan tages op på ny, hvis der finder nye  

 forulempelser  

 sted'.
Afgørelser om tildeling af  

 advarsler efter § 265 bygger på en bevismæssig bedømmelse af de foreliggende  

 oplysninger og en skønsmæssig vurdering af om det således fastlagte faktiske  

 grundlag giver grundlag for en advarsel.
I denne vurdering indgår som nævnt  

 tidligere  

 behandling af en anmodning om en advarsel der er afslået (eller hvor der er  

 givet en formaning) samtidig med at det er tilkendegivet parterne, at sagen  

 kan  

 tages op på ny hvis der finder nye forulempelser sted.
Der er som nævnt ikke  

 knyttet retsvirkninger til en formaning om ikke at henvende sig til en  

 bestemt  

 person, men er der givet en sådan formaning, vil henvendelser i strid med  

 formaningen i sig selv kunne begrunde tildeling af en advarsel forudsat at  

 der  

 i øvrigt er tilstrækkeligt grundlag herfor.
Efter reglerne for ombudsmandens  

 virksomhed kan jeg kun kritisere bevis- og skønsvurderinger hvis der er  

 særlige omstændigheder.
Hertil kræves at afgørelsen lider af retlige mangler  

 eller er åbenbart urimelig.
 Politimesteren i Slagelse og  

 Justitsministeriet lagde ved deres afgørelser vægt på at De kontaktede (B) på  

 trods af, at De under afhøring den 11. oktober 1993 var blevet indskærpet at  

 De  

 ikke måtte kontakte hende yderligere.
De bestrider ikke at De  

 kontaktede (B) efter den 11. oktober 1993, men De bestrider at De denne dag  

 modtog en indskærpelse (formaning) om ikke at kontakte hende.
De var derfor  

 heller ikke klar over at Deres henvendelser til hende var i strid med en  

 sådan  

 formaning.
Deres påstand med hensyn til  

 denne indskærpelse står over for politiets påstand om det modsatte.
Der er  

 ikke  

 udsigt til at yderligere undersøgelser fra min side vil kunne afklare dette  

 spørgsmål nærmere.
Der er som nævnt ikke gjort  

 notat om denne formaning i politirapporten vedrørende afhøringen af Dem den  

 11. oktober 1993 eller i øvrigt i tilslutning til denne afhøring.
Et sådant  

 notat fremkom først den 18. maj 1994 til brug for afgørelsen af 25. maj 1994.
Forvaltningsmyndigheder har  

 pligt til at gøre notat om alle væsentlige ekspeditioner i en sag.
Jeg  

 henviser bl.a. til Folketingets Ombudsmands beretning for 1992, s. 44.  

 Notatpligtens overholdelse er som det fremgår anførte sted, bl.a. normalt en  

 forudsætning for en effektiv kontrol med om myndighederne har handlet korrekt  

 (jf. også f.eks.
Niels Eilschou Holm, Juristen (1986), s. 242ff med  

 henvisninger).
Da tidligere formaninger  

 indgår i senere vurderinger om tildeling af advarsler, og henvendelser i  

 strid  

 med en sådan formaning i sig selv vil kunne give grundlag for tildeling af en  

 advarsel, er der efter min opfattelse ikke tvivl om at politiet har pligt til  

 at gøre notat om sådanne formaninger.
Selv om der ikke er foreskrevet en  

 pligt  

 til straks at foretage et sådant notat, følger det dog efter min opfattelse  

 af  

 formålet med notatpligten at notatet skal foretages i umiddelbar tilslutning  

 til anledningen hertil.
Et notat der som i det foreliggende tilfælde  

 fremkommer  

 meget lang tid efter (til brug for en ny sagsbehandling), er derfor efter min  

 opfattelse ikke tilstrækkeligt til at opfylde notatpligten.
Jeg finder det således  

 beklageligt at der ikke i den konkrete sag blev gjort notat (i  

 politirapporten  

 vedrørende afhøringen af Dem den 11. oktober 1993 eller i øvrigt i  

 tilslutning  

 til denne afhøring) om at De havde fået en egentlig formaning om ikke  

 yderligere  

 at kontakte ... B.
Efter min opfattelse burde Justitsministeriet endvidere  

 have påtalt det manglende notat.
 Jeg har gjort politimesteren  

 og Justitsministeriet bekendt med min opfattelse.
Ved at undlade at gøre notat  

 om formaningen har politiet ikke sikret sig det fornødne bevis for at der  

 faktisk  

 er givet en formaning.
Både politimesteren og Justitsministeriet har  

 imidlertid  

 ved deres afgørelser lagt vægt på formaningen som også synes at have haft  

 afgørende betydning for udfaldet af i hvert fald Justitsministeriets  

 afgørelse.  

 Det fremgår således ikke af afgørelserne om myndighederne ville have truffet  

 samme afgørelse, hvis det var lagt til grund at der ikke var givet en  

 egentlig  

 formaning.
 Jeg har derfor - ligesom i  

 den ovenfor nævnte sag i min beretning for 1992 (s. 40ff) - overvejet  

 betydningen  

 af den manglende overholdelse af notatpligten (bevissikring). Jeg har således  

 overvejet om den manglende overholdelse af notatpligten - ud fra almindelige  

 principper om bevisbyrde mv. - måtte medføre at Deres opfattelse med hensyn  

 til  

 om der var givet en formaning, skulle lægges til grund, eller i hvert fald at  

 der ved den senere afgørelse ikke kunne lægges (afgørende) vægt på denne  

 formaning.
Afgørelser om at tildele  

 advarsler bygger som nævnt på en bevismæssig vurdering af sagens faktiske  

 omstændigheder.  

 Beviskravene til faktum i disse sager er ifølge betænkning nr. 1102/1987, s.  

 123, de almindelige straffeprocessuelle beviskrav (med hensyn til hvem der er  

 gerningsmand). For så vidt angår tilfælde hvor der foreligger modstridende  

 oplysninger fra henholdsvis anmelderen og den person advarslen ønskes  

 tildelt,  

 anfører Søren Staun på linie hermed i Juristen (1985), s.  

 200f  

 at det i virkeligheden ikke kan  

 afgøres om betingelserne for at give en advarsel er opfyldte, uden en formel  

 retlig bevisoptagelse.
Selv om afgørelsen skal træffes efter et skøn, er det  

 hans opfattelse at politiet, hvor dette skøn vil få karakter af en egentlig  

 bevisbedømmelse, bør udvise overordentlig stor varsomhed med at træffe  

 beslutninger der går ud på at advarsel skal gives.
Tildeling af en advarsel er  

 et alvorligt indgreb over for en person, og der bør derfor ikke være tvivl om  

 at der er det fornødne bevismæssige grundlag herfor.
Når en formaning  

 tillægges afgørende betydning for tildeling af en advarsel, bør der efter min  

 opfattelse derfor være det fornødne bevis for at der faktisk er givet en  

 sådan  

 formaning.
Jeg kan for så vidt ikke  

 tilsidesætte politiassistentens forklaring i notatet af 18. maj 1994, men jeg  

 finder på den anden side heller ikke at det manglende notat i sin tid om  

 forholdet kan medføre at Deres forklaring skal lægges til grund.
Da der  

 imidlertid ikke under afhøringen den 11. oktober 1993 eller i umiddelbar  

 tilslutning hertil er foretaget et notat der sikrer det fornødne bevis for  

 politiassistentens forklaring, har politimesteren og Justitsministeriet  

 efter min opfattelse ikke kunnet lægge (afgørende) vægt på at der var givet  

 Dem en formaning.
 Jeg har gjort myndighederne  

 bekendt med min opfattelse.
De blev under afhøringen den  

 11. oktober 1993 gjort bekendt med at sagen ville blive taget op igen hvis  

 der  

 kom nyt.
Selv om De ikke var klar over at yderligere henvendelser til (B)  

 efter den 11. oktober 1993 var i strid med en formaning, måtte De derfor være  

 klar over at de kunne begrunde genoptagelse af sagen (og dermed eventuelt en  

 advarsel). De har ikke bestridt at De faktisk kontaktede (B) efter dette  

 tidspunkt.
 Det fremgår imidlertid som  

 nævnt ovenfor ikke om resultatet ville være blevet det samme hvis det ikke  

 var  

 lagt til grund at der var givet en egentlig formaning.
 Jeg har på denne baggrund  

 henstillet at Justitsministeriet genoptager sagen, og jeg har bedt om  

 underretning om udfaldet heraf.
 Jeg har i øvrigt fundet  

 anledning til at henlede myndighedernes opmærksomhed på s. 4 i  

 cirkulærskrivelsen  

 af 12. februar 1990 hvoraf fremgår at ordet 'lignende' i straffelovens § 265  

 ikke bør udelades i vendingen 'på anden lignende måde'. Formålet med  

 'lignende'  

 er at sikre at advarslen ikke rækker ud over hvad der er strafbart efter §  

 265, og det bør derfor efter min mening medtages uanset præcisering som sket  

 i  

 politimesterens advarsel af 25. maj 1994, der ud over skriftlige henvendelser  

 henviser til personlige og telefoniske henvendelser.
 Herefter foretager jeg mig  

 ikke mere i sagen.
..." Justitsministeriet opretholdt  

 efter en fornyet gennemgang af sagen sin afgørelse om ikke at tilsidesætte  

 politimesterens skøn hvorefter betingelserne for at give A et tilhold var  

 opfyldte.
Justitsministeriet gav følgende begrundelse for afgørelsen:
 "... uanset om det  

 lægges til grund at De ikke modtog en egentlig formaning i forbindelse med  

 afhøringen den 11. oktober 1993, måtte det desuagtet efter den pågældende  

 afhøring have stået Dem klart, at [B] ikke længere ønskede personlig kontakt  

 med Dem, og at yderligere henvendelser til hende ville kunne begrunde en  

 genoptagelse af sagen, ligesom De telefonisk den 13. oktober 1993 blev gjort  

 bekendt med, at [B]  

 - efter at være  

 gjort bekendt med Deres forklaring afgivet den 11. oktober 1993 - fastholdt  

 begæringen om, at De blev meddelt en advarsel.
 Herefter og idet det lægges  

 til grund, at De mindst én gang (den 28. oktober 1993, kl.23.22) har  

 kontaktet  

 hende telefonisk uden at give Dem til kende, samt at De har sendt hende flere  

 breve i perioden frem til De blev meddelt en advarsel den 25. maj 1994,  

 finder  

 Justitsministeriet, at betingelserne for at meddele Dem en advarsel er  

 opfyldt.
..." Ministeriet præciserede  

 samtidig at politimesterens advarsel af 25. maj 1994 burde have været  

 formuleret i overensstemmelse med ordlyden af straffelovens § 265 således at  

 vendingen "forfølge dem ved personlig, skriftlig eller telefoniske  

 henvendelser eller på anden måde" i stedet burde have været formuleret  

 "forfølge dem med skriftlige henvendelser eller på anden lignende måde  

 forulempe".
 Jeg meddelte herefter  

 Justitsministeriet at jeg herefter ikke foretog mig mere i sagen.
NOTER:(*1) Jf.
FOB 1992, s 44 (  

 FOB 1992, s. 40  

 ).
