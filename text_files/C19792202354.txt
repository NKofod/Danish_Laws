Skriftligt eksamen i engelsk er en prøve, der skal måle sprogfærdighed på  

 et viderekomment niveau.
Dette betyder, at den er en sammensat prøve, som  

 rummer mange enkeltdele.
Man må derfor gøre sig klart, hvilke enkeltforhold  

 der bedømmes, og hvorledes de kan vægtes i forhold til hinanden.
Besvarelsen af kommenteringsopgaven (hf og gymnasiet) er først og fremmest  

 en sproglig meddelelse.
I hvor høj grad er meddelelsen lykkedes? Har  

 eksaminanden på den receptive side forstået, hvad de spørgsmål, der er  

 stillet til teksten, går ud på? Har han fundet og forstået de informationer,  

 som tekstforlægget rummer om de forhold, som han har valgt at udtale sig om?  

 Har han på den  produktive side formået i et selvstændigt sprog (leksikalsk  

 og fraseologisk, syntaktisk og logisk) at udtrykke og argumentere for sin  

 forståelse, analyse og vurdering af teksten? I resumeringsopgaven viser eksaminanden på den receptive side sin  

 beherskelse/forståelse af forlægget ved sin evne til at uddrage de centrale  

 punkter i teksten, af fortællende eller beskrivende art.
En bedømmelse af  

 eksaminandens produktive færdigheder må inddrage samme forhold, som inddrages  

 ved bedømmelsen af kommenteringsopgaven.
Ved resumeringsopgaven bliver det  

 desuden helt afgørende, hvor selvstændigt eksaminanden har formået at forme  

 sit sprog i forhold til det forlæg, han resumerer.
Endelig må man vurdere, i  

 hvor høj grad det er lykkedes eksaminanden at gøre sit resume til en  

 sammenhængende, i sig selv hvilende helhed.
 Det er en samlet vurdering af de momenter, der er nævnt ovenfor, som må  

 prioriteres højst ved bedømmelsen af frie opgaver.
Herudover må der foretages en bedømmelse af eksaminandens fortrolighed med  

 sprogets morfologisk-syntaktiske system og ortografi.
Han skal besidde en for  

 det prøvede niveau rimelig beherskelse af sprogets hyppigst anvendte  

 (frekvente) og mest betydningsfulde (produktive) regler.
Dette krav vil  

 naturligvis være væsentligt større på nysprogligt niveau end på  

 fællesfagsniveau.
Det er vigtigt, at vurderingen ikke bygger på en mekanisk  

 fejltælling.
Snarere må man danne sig et indtryk af, hvilke kategorier af  

 fejl en besvarelse rummer, hvor gennemgående en given fejltype er og afveje,  

 hvilke konsekvenser disse systembrud har for den sproglige meddelelse.
Hvis  

 de er meningsforstyrrende, er det alvorligere, end hvis de er generende uden  

 at blokere for forståelsen.
I en bedømmelse af fri skriftlig sprogfærdighed vil der endelig indgå en  

 vurdering af beherskelsen af skriftlig fremstilling i almindelighed, herunder  

 af besvarelsens disponering og stoffylde.
Hvor sammenhængende og nuanceret er  

 fremstillingen, både når den er berettende/refererende, og når den er  

 analytisk/argumenterende? Oversættelse er en særlig færdighed, men som grundlag for en vurdering af  

 eksaminandernes skriftlige sprogfærdighed rummer oversættelsen fra dansk til  

 engelsk i bunden form nogle af de mange enkeltdele, der indgår i besvarelsen  

 af de friere opgavetyper.
Den prøver bl.a. beherskelse af grammatik og evnen  

 til at træffe sprog- og stilrigtige leksikalske og idiomatiske valg.
Da  

 oversættelse ikke er noget selvstændigt mål for gymnasial  

 engelskundervisning, og da man i en oversættelse især prøver i et begrænset  

 antal forhold, bliver konsekvensen, at den i den samlede vurdering indgår som  

 et supplement til det indtryk, som bedømmeren i øvrigt har dannet sig af  

 eksaminandens sprogfærdighed.
Den vægt, man ved bedømmelsen tillægger  

 oversættelsen, er større på nysprogligt niveau, hvor den er en selvstændig  

 prøve, end på de øvrige niveauer.
 I alle faser af bedømmelsen af skriftlige eksamensopgaver i engelsk må  

 censorerne afpasse deres bedømmelse til det niveau, der er tale om  

 (fællesfag, tilvalg, musik- samfundssprogligt, nysprogligt). Eksaminanderne  

 er danske elever og studerende, der nok kan nå ganske vidt i at meddele sig  

 skriftligt på engelsk, men som kun for de færrestes vedkommende  

 (toppræstationerne) kan nå et niveau, der er »near-native.«  

 Besvarelser, som ud fra en samlet betragtning ligger over  

 gennemsnitspræstationen for danske elever på det prøvede niveau, må altid  

 vurderes til mere end 8.
