En byggevirksomhed opfører typehuse dels på købernes grunde, dels på  

 virksomhedens egne grunde med henblik på salg af de færdige huse.  

 Virksomheden selv udfører kun en del af håndværksarbejdet.
Ifølge  

 kontrakterne tilfalder byggegodtgørelsen i begge tilfælde virksomheden.
 Der skal ved levering af et typehus på køberens grund beregnes  

 merværdiafgift på grundlag af husets værdi uden fradrag af byggegodtgørelsen.
 I tilfælde, hvor et typehus opføres på virksomhedens egen grund, skal der  

 svares afgift af de af virksomheden selv udførte arbejdsydelser  

 (håndværksarbejde samt arkitekt- og ingeniørarbejde) indbefattet de til  

 arbejdet anvendte materialer, jf Mn.255. Der kan i disse tilfælde ikke til  

 den indgående afgift medregnes afgiften af håndværksarbejde mv, der udføres  

 af andre virksomheder, medens der på den anden side ikke skal svares afgift  

 af disse håndværksarbejder ud over den af håndværkeren opkrævede.  

 Byggegodtgørelsen kan heller ikke her fradrages i den afgiftspligtige værdi.
 Se også Mn.255.
