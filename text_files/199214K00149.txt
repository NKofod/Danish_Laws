Nr BTL 149 Betænkning over Forslag til lov om ændring af lov om en realrenteafgift af  

 visse pensionskapitaler m.v.   

 Nr L 149 1992-93, 1. samling Afgivet af Skatteudvalget Afgivet: 19921214 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren og et mindreal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af ministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Efter andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Til § 1Af skatteministeren , tiltrådt af et flertal  

 (udvalget med undtagelse af FP):
 1) I den under nr. 1 foreslåede affattelse af § 3 b  

 affattes stk. 3 således:
» Stk. 3 . I de tilfælde, der omfattes af stk. 1, nr. 4, er  

 den lejeforhøjelse, der opkræves efter § 5 i lov om privat byfornyelse, og  

 det statstilskud, der ydes efter § 6 a i samme lov, undtaget fra afgift.
Den  

 afgiftspligtige kan ikke fradrage eventuelle vedligeholdelsesudgifter, der er  

 omfattet af tilsagnsgrundlaget efter § 9 a i lov om privat byfornyelse.« 2) I den under nr. 1 foreslåede affattelse af § 3 c,  

 stk. 1 , ændres »to år« til: »tre år«.
 3) I den under nr. 1 foreslåede affattelse af § 3 c  

 affattes stk. 6 således:
» Stk. 6 . Som udgift til investering regnes i de under § 3 b,  

 stk. 1, nr. 4, omtalte tilfælde udgifter, der er omfattet af  

 tilsagnsgrundlaget efter § 9 a i lov om privat byfornyelse.« Af et mindretal (SF):
 4) Efter nr. 1 indsættes som nyt nummer:
 »01. Efter § 3 c indsættes som ny paragraf:
»§ 3 d.
Kommunalbestyrelsen kan bestemme, at ejere af  

 ejendomme, som ved bebyggelsen eller ombygningen er omfattet af § 3 b, stk.  

 1, nr. 2, 3 eller 4, skal stille hver tredje ledige beboelseslejlighed til  

 rådighed for kommunalbestyrelsen til løsning af boligsociale opgaver.
Stk. 2 . Lov om ejerlejligheder finder ikke anvendelse på  

 boligejendomme som nævnt i stk. 1.«» Af skatteministeren , tiltrådt af et flertal (udvalget med  

 undtagelse af FP):
 Til § 2 5) I stk. 5 affattes 3. pkt. således:
»Størrelsen af den enkelte afgiftspligtige kvote for de to år  

 beregnes efter de regler, der følger af § 3 i bekendtgørelse nr. 663 af 29.  

 september 1986.« Bemærkninger Til nr. 1 Partierne bag finanslovforliget for 1993 (Det Konservative  

 Folkeparti, Venstre, Socialdemokratiet, Centrum-Demokraterne, Det Radikale  

 Venstre og Kristeligt Folkeparti) har indgået supplerende aftaler til  

 forståelse af forliget om tilskud til privat byfornyelse og realrenteafgift.  

 Boligministeren og skatteministeren skal herefter give forligspartierne en  

 redegørelse om de foreløbige erfaringer med ordningerne i november 1993.  

 Redegørelsen skal danne baggrund for en efterfølgende forhandling mellem  

 forligspartierne, hvor der skal tages stilling til, om der er behov for  

 justeringer i ordningen med virkning fra og med 1994.
I ændringsforslag til det allerede fremsatte L 147 (forslag til lov om  

 ændring af lov om privat byfornyelse, lov om leje og lov om midlertidig  

 regulering af boligforholdene (huslejetilskud)) foreslås det i  

 overensstemmelse med disse aftaler, at såfremt der ydes tilskud efter lov om  

 privat byfornyelse til byggeri, der er omfattet af den realrenteafgiftsfri  

 kvote, skal bygherren nedsætte den beregnede husleje til 85 pct. efter  

 nærmere regler i en del af udlejningsperioden.
Herudover skal bygherren fuldt  

 ud bruge tilskuddet til at nedbringe den opkrævede leje hos lejerne.
Der  

 henvises nærmere til ændringsforslagene til L 147.
 I den foreslåede ændring af § 3 b, stk. 3, 1. pkt., præciseres det, at  

 realrenteafgiftsfritagelsen omfatter lejen, efter at bygherren har nedsat  

 den, men således at tilskuddet også er fritaget for realrenteafgift.  

 Tilskuddet træder nemlig i stedet for en lejeindtægt hos udlejeren, der  

 ellers ville være realrenteafgiftsfri.
I den foreslåede ændring af § 3 b, stk. 3, 2. pkt., præciseres, at det er  

 eventuelle udgifter, der skattemæssigt må betragtes som  

 vedligeholdelsesudgifter, der ikke kan fradrages.
Det skyldes, at  

 lejeforhøjelsen er afgiftsfri.
Efter gældende regler er forbedringsudgifter  

 derimod fradragsberettigede ved opgørelsen af værdistigningen på ejendommen,  

 som løbende afgiftsbelægges, også når værdistigningen skyldes forbedringer.  

 Denne regel berøres ikke af forslaget om realrenteafgiftsfrihed for privat  

 byfornyelse.
Efter det oprindelige lovforslag er det de eventuelle  

 (vedligeholdelses)udgifter, der danner grundlag for den afgiftsfritagne  

 lejeforhøjelse efter § 5 i lov om privat byfornyelse, der ikke kan fradrages.  

 Det foreslås i ændringsforslaget at give dette en mere præcis affattelse,  

 således at der lægges vægt på, om udgifterne indgår i tilsagnsgrundlaget for  

 statsstøtten.
Efter forslaget i L 147 til ændringer i bl.a. lov om privat  

 byfornyelse er det en forudsætning for at kunne aftale lejeforhøjelse efter  

 lovens § 5, at der er meddelt tilsagn om statstilskud til investeringen.
I  

 ansøgningen om tilskud skal udgifterne til investeringen oplyses.
Det er  

 disse udgifter, der er tilsagnsgrundlaget for statstilskuddet.
Eventuelle  

 vedligeholdelsesudgifter blandt disse kan ikke fradrages.
Henvisningen til  

 tilsagnsgrundlaget medfører således ingen realitetsændringer.
Til nr. 2 Ifølge lovforslaget skal kvoten til realrenteafgiftsfrit byggeri  

 fordeles mellem de afgiftspligtige på grundlag af deres aktiver ved udgangen  

 af afgiftsåret to år før det år, som kvoten gælder for.
Dette betyder i  

 praksis, at det enkelte selskab vil kende sin kvote umiddelbart forud for det  

 afgiftsår, som kvoten gælder for.
Det må imidlertid af hensyn til de  

 realrenteafgiftspligtige institutioners budgetlægning anses for  

 hensigtsmæssigt, at kvoten kendes et år tidligere.
 Det foreslås derfor at lægge forholdene et år tidligere til grund for  

 fordelingen.
Til nr. 3 Der foreslås en mere præcis afgrænsning af, hvilke udgifter der  

 ved privat byfornyelse skal medregnes ved afgørelsen af, om den  

 realrenteafgiftsfri kvote overskrides.
Forslaget indeholder ingen  

 realitetsændringer.
Efter det oprindelige forslag er det de udgifter, der danner grundlag for  

 den afgiftsfritagne lejeforhøjelse efter § 5 i lov om privat byfornyelse, der  

 medregnes ved afgørelsen af, om den realrenteafgiftsfri kvote overskrides.  

 Ændringsforslaget lægger vægt på, om udgifterne indgår i tilsagnsgrundlaget  

 for statsstøtten.
Om dette begreb henvises til, hvad der anføres under  

 bemærkningerne til ændringsforslag nr. 1.
Til nr. 4 Det foreslås, at kommunalbestyrelsen får anvisningsret til hver  

 tredje lejlighed, der bygges eller ombygges efter denne lov.
Det foreslås  

 endvidere, at disse lejligheder ikke kan udstykkes til ejerlejligheder.
Til nr. 5 Den foreslåede ændring er redaktionel i konsekvens af  

 ændringsforslag nr. 3. Den indeholder ingen realitetsændring i forhold til  

 lovforslaget.
De foreslåede regler går fortsat ud på, at ved selve  

 beregningen af det enkelte selskabs andel af kvoten for 1993 og 1994 skal  

 forholdene tre år forud for afgiftsåret lægges til grund.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Rahbæk Møller (SF) Jens Thoft  

 (SF) Bente Juncker (CD) Aagaard (KF) Pernille Sams (KF) Mariann Fischer Boel  

 (V) Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse i den  

 affattelse, hvori det foreligger efter 2. behandling.
 Et mindretal inden for flertallet (Fremskridtspartiets medlem af udvalget)  

 har, som det blev tilkendegivet under 1. behandling af lovforslaget, stærke  

 reservationer over for finanslovpartiernes forslag om at øge den  

 realrenteafgiftsfri kvote til byggeformål for pensionskasser,  

 forsikringsselskaber og andre realrenteafgiftspligtige institutioner.
Lovforslaget lægger eksplicit op til en yderligere skævvridning og  

 forskelsbehandling, idet nogle institutioner fritages for afgiften, mens  

 andre forbliver afgiftspligtige.
Konsekvenserne af en sådan  

 forskelsbehandling kendes fra andre beskatningsformer.
F.eks. fører den  

 forskellige beskatning af kapitalafkast til forvridning af  

 investeringsmønstret.
Det samme må forventes at ske, hvis finanslovpartiernes  

 lovforslag effektueres.
 Fremskridtspartiet kan imidlertid godt støtte intentionerne om at skærpe  

 investorernes interesse i at investere i byggeprojekter, men det skal ske ved  

 enten en total ophævelse eller en symmetrisk lempelse af realrenteafgiften.  

 Det ville fjerne de negative investeringspåvirkninger og reducere de  

 skadelige virkninger for pensionsopsparingen.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 3. behandling.
