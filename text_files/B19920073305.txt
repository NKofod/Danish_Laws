 I medfør af § 3, stk. 3, og § 11, stk. 2, i lov om afgift af  

 lystfartøjsforsikringer, jf. lovbekendtgørelse nr. 731 af 24. august 1992,  

 fastsættes:
 § 1.  Afgiften af forsikringer for her i landet  

 hjemmehørende lystfartøjer, der er tegnet hos forsikringsselskaber etableret  

 uden for De Europæiske Fællesskabers område, betales af den, der lader  

 fartøjet forsikre.
 § 2.  Forsikringstageren skal inden 8 dage efter  

 forsikringen er tegnet, oplyse told- og skatteregionen om forsikringens art  

 og omfang, forsikringssummen og præmiens størrelse samt forsikringsselskabets  

 navn og hjemsted.
§ 3.  Forsikringstageren skal efter udgangen af den  

 måned, hvori præmien forfalder til betaling, og senest den 15. i den følgende  

 måned til told- og skatteregionen angive størrelsen af forsikringssummen og  

 afgiften heraf.
Afgiften af forsikringssummen beregnes forholdsmæssigt for  

 den samme periode, som den forfaldne forsikringspræmie vedrører.
Stk. 2.  Afgiften skal indbetales til told- og  

 skatteregionen inden den i lovens § 7, stk. 1 angivne frist. (* 1) Stk. 3.  Bestemmelserne i lovens § 7, stk. 2, og § 10  

 finder tilsvarende anvendelse på den, der skal betale afgift efter denne  

 bekendtgørelse.
 § 4.  Agenter o.lign., der medvirker til, at her i  

 landet hjemmehørende lystfartøjer forsikres hos selskaber uden for De  

 Europæiske Fællesskabers område, skal efter udløbet af hvert kalenderår og  

 senest den 15. januar give told- og skatteregionen meddelelse om de  

 forsikringer, der er tegnet i det forløbne år, med oplysning om  

 forsikringstagernes navne og adresser.
 § 5.  § 2, § 3 og § 4 finder tilsvarende anvendelse på  

 lystfartøjsforsikringer, der inden 1. juli 1992 er tegnet i et andet EF-land,  

 hvis forsikringsselskabet ikke lader sig repræsentere her i landet.
 § 6.  Med bøde straffes den, der forsætligt eller  

 groft uagtsomt:
 § 7.  Bekendtgørelsen træder i kraft den 1. september  

 1992 og har virkning fra 1. juli 1992.
 Stk. 2.  Samtidig ophæves bekendtgørelse nr. 348 af 23.  

 juni 1982.
Skatteministeriet, den 24. august 1992 Anders Fogh Rasmussen / O.
Bådum (* 1) Indtil udgangen af 1992 er fristen udgangen af den måned, hvor i den  

 i stk. 1 nævnte angivelse skal være afgivet.
Herefter er fristen den 15. i  

 samme måned.
