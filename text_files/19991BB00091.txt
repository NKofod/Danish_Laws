Fremsat den 9. februar 2000 af  

 Knud Erik Hansen (SF), Jes Lunde (SF) og Kaj Stillinger  

 (SF) Forslag til folketingsbeslutning om flere boliger til boligsociale formål Med henblik på at skabe flere muligheder for boliger  

 til socialt belastede beboere og flygtninge/indvandrere, der i dag, i visse  

 bebyggelser, udgør en uforholdsmæssig stor andel af beboerne,  

 samt med henblik på generelt at øge valgmulighederne for  

 beboere, der i dag kun har den almene bolig som reel valgmulighed, opfordrer  

 Folketinget regeringen til at komme med forslag, der kan øge omfanget af det almene byggeri, der kan sikre, at alle kommuner forpligtes til at kunne tilbyde en  

 andel af almene boliger, der kan give alle med et boligsocialt behov mulighed for at få  

 reel adgang til boliger i alle almene afdelinger, der kan fremme adgang til boliger hos større private udlejere  

 for beboere med boligsociale behov, og der kan give kommunerne mulighed for at købe andelsboliger,  

 ejerlejligheder og private udlejningsejendomme med henblik på udlejning  

 til boligsociale formål.
Bemærkninger til forslaget Der er rundt omkring i landet almene boliger,  

 hvor en stor andel af beboerne er flygtninge og indvandrere, og hvor der kun  

 er få beboere med dansk baggrund.
Der er derfor i disse  

 boligområder ikke det ønskelige grundlag for den integration,  

 der kan foregå, når folk med forskellig baggrund mødes i  

 daglige situationer og om løsning af fælles opgaver.
Flygtninge  

 og indvandrere omfatter her både udlændinge og nydanskere.
Det er ofte de samme forholdsvis få bebyggelser, som  

 mange socialt svage beboere med dansk baggrund samles i.
Alt sammen udtryk  

 for, at disse mennesker heller ikke har store muligheder for boligvalg.
Der er de senere år sket en indskrænkning i  

 flygtninges og indvandreres muligheder for at få bolig.
Den store  

 arbejdsløshed og lave beskæftigelsesgrad hos etniske mindretal  

 gør, at de, ligesom et stort antal personer med dansk baggrund, reelt  

 kun har den almene bolig som valgmulighed.
Den større marginalisering  

 i samfundet har skabt et pres på de almene boliger.
Samtidig er  

 byggetempoet for almene boliger et af de laveste i mange år.
I 1998  

 blev der bygget knap 4000 boliger, hvor det i 80 erne lå på ca.  

 10.000 pr. år.  Presset øges også ved, at mange kommuner  

 har solgt ud af de kommunalt ejede boligejendomme, der tidligere i meget stor  

 udstrækning har tjent til løsning af boligsociale opgaver.  

 F.eks. har Københavns Kommune i nogle år været i gang med  

 at frasælge nogle af sine over 20.000 boliger.
Skal de boligsociale opgaver løses, er det derfor  

 nødvendigt med et øget byggeri af almene boliger.
Uden en  

 øgning af antallet vil der ikke være boliger nok til både  

 at løse de boligsociale opgaver og til de mange unge, ældre,  

 enlige og børnefamilier, der foretrækker en almen bolig, eller  

 som ikke har råd til at etablere sig i ejerbolig eller andelsbolig.
Det har hæmmet boligbyggeriet, at man har  

 ændret finansieringen, så kommunerne ved starten skal betale 14  

 pct. af investeringen, mod tidligere 7 pct.
Der er derfor brug for en  

 finansiering, der i højere grad imødekommer kommunernes  

 ønske om en mindre udgift i starten.
Det er et problem, at almene boliger indgår i det  

 sorteperspil kommunerne imellem, som har udviklet sig omkring visse sociale  

 klienter.
Når almene boliger indgår i sorteperspillet, er det,  

 fordi almene boliger ofte giver en større andel af borgere med behov  

 for offentlig støtte.
Det er derfor nødvendigt at etablere  

 regler, der kan begrænse dette sorteperspil.
Der kunne f.eks.  

 være krav om en bestemt andel almene boliger i alle kommuner, med  

 minimumskrav og andel efter antal indbyggere og urbaniseringsgrad, suppleret  

 med skrappe betalingsordninger, over for kommuner, der ikke opfylder deres  

 kvote.
SF har tidligere fremsat forslag herom, jf.
B 67 Forslag til  

 folketingsbeslutning om kommunal boligpolitik fra folketingsåret  

 1994-95. Se Folketingstidende 1994-95, Folketingets forhandlinger side 3302  

 og side 3960, tillæg A side 2171. Den høje procentdel af  

 indvandrer- og flygtningefamilier i visse bebyggelser har således  

 også sit udspring i den ovenfor nævnte skæve fordeling af  

 almene boliger kommunerne imellem.
Hertil kommer den generelle mangel  

 på almene boliger samt det forhold, at boligafdelingerne med mange  

 indvandrere generelt er de samme, som får en høj andel af  

 indfødte danskere på overførselsindkomster.
Det er  

 generelt de i forvejen mindst attraktive boligafdelinger, disse grupper  

 bliver henvist til.
Der eksisterer således mange almene afdelinger   et  

 stort flertal   der kun har meget få indvandrere/flygtninge.
Samlet udgør flygtninge/indvandrere 13 pct. af  

 beboerne i alle almene boliger.
Det er således udtryk for en meget  

 skæv fordeling, når indvandrere/flygtninge udgør langt  

 over halvdelen af  beboerne i visse bebyggelser.
Indvandrere/flygtninge  

 udgør f.eks. kun 7 pct. af beboerne i de ældre almene afdelinger  

 fra før 1968, mens de udgør 20 pct. af beboerne i bebyggelser  

 fra 1968-1980.
Der er på den baggrund brug for at få  

 redegjort for de mekanismer, der skaber den skæve fordeling inden for  

 den almene sektor og for tiltag, der kan medføre, at  

 indvandrere/flygtninge får reel adgang til alle almene afdelingers  

 boliger.
Dette vedrører bl.a. de generelle ventelisteregler, der p.t.  

 forbeholder attraktive bebyggelser for interne ansøgninger, og som  

 derfor virker som en kraftig sorteringsmekanisme.
 Når man får øget valgmulighederne, vil  

 det især i mange af de mindre attraktive bebyggelser være  

 nødvendigt at nedsætte huslejen, så de også bliver  

 attraktive for mere ressourcestærke beboere.
Det er få private udlejningsejendomme, der deltager  

 i løsningen af de boligsociale opgaver.
De har en meget lav andel af  

 flygtninge/indvandrere blandt deres beboere.
De frivillige ordninger, hvor  

 kommunerne efter aftale kan anvise beboere til private udlejningsboliger,  

 fungerer ikke i praksis.
Der er derfor brug for at få ændret  

 reglerne, så indvandrere/flygtninge får bredere adgang til  

 private udlejningsejendomme, om nødvendigt ved at give kommunerne en  

 anvisningsret til større udlejningsejendomme og lejligheder hos  

 større udlejere, bl.a. de institutionelle udlejere. (Pensionskasser,  

 forsikringsselskaber, pengeinstitutter og lign.).
En stadig større del af boligmarkedet  

 udgøres i dag af andelsboliger og ejerlejligheder.
I mange kommuner  

 vil dette marked være en oplagt mulighed for at få flere boliger  

 til løsning af boligsociale opgaver.
Endda boliger, der er pænt  

 fordelt i den samlede boligmasse.
For andelsboligerne kunne der være  

 mulighed for at aftale køb af andelsboliger til bestemte lejere.
Til  

 køb af både andelsboliger og ejerlejligheder vil det være  

 relevant at etablere finansieringsordninger med statslig støtte,  

 eventuelt ordninger, der svarer til støtte til almene boliger.
 Det vil fremme processen, hvis kommunerne og  

 boligselskaberne aktivt gør beboere i områder med en stor  

 koncentration af flygtninge/indvandrere og socialt belastede beboere  

 opmærksom på de bomuligheder, der måtte eksistere i andre  

 bebyggelser.
 Det er forslagsstillernes overbevisning, at man gennem en  

 intensiv øgning af  valgmuligheder for de mange, der i dag ikke har  

 noget reelt boligvalg, vil kunne få bebyggelser med langt mindre  

 koncentrationer af bestemte beboergrupper.
Det er dog afgørende, at der ikke kun bliver tale  

 om en anden fordeling inden for den almene sektor.
Det er nødvendigt,  

 at der bygges flere almene boliger til at dække det almindelig behov  

 for almene boliger, og at andre ejerformer også  tilgodeser  

 boligsociale behov.
Skriftlig fremsættelse Knud Erik Hansen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om flere boliger til  

 boligsociale formål.
(Beslutningsforslag nr.
B 91).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
