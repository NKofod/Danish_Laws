Bekendtgørelse om Danmarks  

 tiltrædelse af mellemregional rammeaftale af 15. december 1995 om  

 samarbejde mellem De Europæiske Fællesskaber og deres  

 medlemsstater på den ene side og Det Sydamerikanske Fællesmarked  

 (Mercosur) og dets deltagerstater på den anden side Efter indhentelse af Folketingets samtykke den 5. december  

 1996 har Danmark den 18. december 1996 tiltrådt den i Madrid den 15.  

 december 1995 indgåede mellemregionale rammeaftale mellem De  

 Europæiske Fællesskaber og deres medlemsstater på den ene  

 side og Det Sydamerikanske Fællesmarked (Mercosur) og dets  

 deltagerstater på den anden side.
Aftalen, som er optrykt i EF-tidende nr.
L 69/1 af 19.  

 marts 1996, omhandler samarbejde til styrkelse af bestående  

 forbindelser mellem parterne på basis af gensidighed og  

 interessefællesskab med henblik på at bane vejen for en gradvis  

 og gensidig liberalisering af handelen, der i  sidste ende skal føre  

 til oprettelse af en politisk og økonomisk associering mellem De  

 Europæiske Fællesskaber og Det Sydamerikanske Fællesmarked  

 (Mercosur).
Aftalen er med Rådets afgørelse af 22. marts  

 1999 (1999/279/EF) godkendt på Fællesskabernes vegne, jf.  

 EF-tidende nr.
L 112/65 af 29. april 1999.
Aftalen er trådt i kraft den 1. juli 1999, jf.  

 EF-tidende nr.
L 175/62 af 10. juli 1999.
 Aftalen er ikke gældende for Færøerne  

 og Grønland.
