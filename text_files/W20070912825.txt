Det fremgår af de Vejledende regler for god  

 presseskik, at der skal iagttages varsomhed med meddelelse om, at  

 politianmeldelse er indgivet mod en navngiven person.
Meddelelser herom bør  

 som  

 regel ikke bringes, før anmeldelse har medført indgriben fra politiets eller  

 anklagemyndighedens side.
Dette gælder dog ikke, hvis det anmeldte forhold i  

 forvejen er kendt i videre kredse, jf. punkt C.7.
Pressenævnet fandt, at de omtalte  

 politianmeldelser mod [K] i forvejen var kendt på baggrund af omfattende  

 mediedækning.
B.T. og www.bt.dk havde ud fra det foreliggende tilstræbt en  

 ligelig gengivelse af parternes synspunkter, og nævnet udtalte ikke sin  

 kritik.
 Pressenævnet fandt videre, at der ikke af  

 artiklen fremgik oplysninger, der indikerer, at klager skulle have forulempet  

 piger under den seksuelle lavalder, og nævnet udtalte ikke kritik af det  

 bragte.
 Pressenævnet fandt, at der heller ikke i  

 øvrigt var grundlag for at udtale kritik af det bragte.
Pressenævnets  

 kendelse i sag 2006-6-441 og 442 [K] har klaget til  

 Pressenævnet over en artikel i B.T. og en identisk artikel på www.bt.dk den  

 1.  

 december 2006, idet han mener, at god presseskik er tilsidesat.
1. Sagsfremstilling B.T. og www.bt.dk bragte den  

 1. december 2006 under overskriften  

  

 Dømt  

 fotograf søger nye piger  

  

 og underoverskriften  

  

 En fængselsdom på 30 dage og 15.000 kr. i erstatning har ikke  

 afskrækket  

 modelfotografen [K].
For to uger siden blev han dømt for at befamle en  

 19-årig  

 pige i sit fotostudie  nu fortsætter han jagten på unge modeller på en  

 ny  

 hjemmeside.
Selv kalder han dommen for justitsmord.  

  

 følgende artikel:
Den dom er ulækker.
Jeg skal  

 hakkes ned, fordi jeg er en mand, jeg føler mig virkelig skidt  

 behandlet,  

 forklarer den 49-årige pigefotograf.
I dag er navnet på det gamle  

 modelbureau, [A], skiftet ud med [B].
Men bortset fra det nye navn er der  

 ikke  

 mange ændringer at spore.
Afsløret i Operation X I august var [K] i den varme  

 stol i programmet Operation X.
Siden da har omkring 15 piger  

 valgt at  

 politianmelde ham.
Deres anklager går fra blufærdighedskrænkelse til  

 voldtægt.
 Når man arbejder med  

 kvinder, er det da umuligt at undgå, at man har forhold til nogle af  

 dem,  

 lyder det kontant fra fotografen.
Som 17-årig blev [C]  

 fotograferet af [K].
Hun følte sig udnyttet og krænket.
Det er skrækkeligt, at han  

 ikke stopper.
Hvor mange pigers liv skal han ødelægge, raser hun. [C]  

 tror da  

 heller ikke, at den nye dom gør nogen forskel.
Der er ikke noget, der kan  

 stoppe ham.
Han har nogle psykopatiske træk.
Det er aldrig ham, der gør noget  

 forkert, det er altid alle andre. Til var artiklen var indsat  

 et fotografi af klager og følgende billedtekst:
[K] har ikke tænkt sig at  

 stoppe med at fotografere unge piger. 2. Parternes synspunkter [K] har indledningsvis  

 afvist, at der foreligger et ansættelsesforhold mellem ham og pigerne.
Klager  

 har oplyst, at han har haft erotiske forhold til flere af de modeller, der  

 har  

 søgt ind i klagers modelbureau, men i ingen af forholdene er der foregået  

 noget  

 ulovligt.
[K] har videre anført, at det  

 i artiklen anføres, at han er politianmeldt af 15 kvinder.
Der er ikke rejst  

 nogen sigtelser, og nogle forhold var mere end 5-10 år gamle.
Det er  

 illoyalt,  

 at avisen ikke har anført, at politiets efterforskning ikke har givet  

 anledning  

 til at rejse sigtelser mod klager.
Klager har anført, at  

 politiet allerede i september 2006 meddelte en anden avis, at ingen af  

 anmeldelserne  

 kunne føre til sigtelser.
Dette var indklagede bekendt med.
 Klager har endelig anført, at  

 der med unge piger insinueres, at det er piger på 12-15 år.
B.T. og www.bt.dk har anført,  

 at klager er omtalt i sin egenskab af erhvervsdrivende, der har et  

 ansættelsesforhold til pigerne.
Som erhvervsdrivende må klager tåle en  

 kritisk  

 omtale af den behandling, som piger, der har arbejdet for modelbureauet eller  

 henvendt sig for at arbejde som modeller, har været udsat for.
 Avisen har videre anført, at  

 det forhold, at 15 tidligere modeller har anmeldt ham er en relevant  

 oplysning,  

 selv om politiet ikke har rejst sigtelser i sagerne.
 Avisen har herudover afvist,  

 at det fremgår af det bragte, at klager seksuelt har forulempet piger under  

 15  

 år.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Niels Grubbe, Jan Kristensen,  

 Kaare  

 R.
Skou  

 og  

 Ole Askvig.
Det fremgår af Vejledende  

 regler for god presseskik, at der skal iagttages varsomhed med meddelelse om,  

 at politianmeldelse er indgivet mod en navngiven person.
Meddelelser herom  

 bør  

 som regel ikke bringes, før anmeldelse har medført indgriben fra politiets  

 eller anklagemyndighedens side.
Dette gælder dog ikke, hvis det anmeldte  

 forhold i forvejen er kendt i videre kredse, jf. punkt C.7.
Pressenævnet finder, at de  

 omtalte politianmeldelser mod [K] i forvejen er kendt på baggrund af  

 omfattende  

 mediedækning.
B.T. og www.bt.dk har ud fra det foreliggende tilstræbt en  

 ligelig gengivelse af parternes synspunkter, og nævnet udtaler ikke sin  

 kritik.
 Pressenævnet finder videre,  

 at der ikke af artiklen fremgår oplysninger, der indikerer, at klager skulle  

 have forulempet piger under den seksuelle lavalder, og nævnet udtaler ikke  

 kritik af det bragte.
 Pressenævnet finder, at der  

 heller ikke i øvrigt er grundlag for at udtale kritik af det bragte.
