 Lov nr. 324 af 18. juni 1969 om frigørelsesafgift m.v. af fast ejendom med  

 de ændringer, der følger af lov nr. 255 af 4. juni 1970, er optrykt som  

 finansministeriets lovbekendtgørelse nr. 301 af 12. juni 1970.
I skattedepartementets cirkulære af 24. august 1970 om  

 frigørelsesafgiftsloven er der redegjort for lovens bestemmelser.
Herunder er  

 omtalt lovens sammenhæng med loven om by- og landzoner, ændringerne i  

 vurderingsloven og den kommunale ejendomsskattelov samt ændringerne i loven  

 om særlig indkomstskat og ligningsloven.
Idet der henvises til  

 skattedepartementets cirkulære, skal der i dette cirkulære, der er godkendt  

 af ligningsrådet, redegøres nærmere for de bestemmelser i vurderingsloven,  

 der knytter sig til loven om frigørelsesafgift samt for  

 vurderingsmyndighedernes opgaver i øvrigt i forbindelse med lovens  

 gennemførelse.
Vurderingsmyndighedernes opgaver vedrører de vurderinger og fordelinger af  

 ansatte værdier, der udgør grundlaget for udregningen af frigørelsesværdien.  

 Vurderingsrådet skal herefter foretage følgende: I) Vurdering på  

 basistidspunktet.
II) Vurdering på sluttidspunktet.
 Endvidere skal vurderingsrådet efter derom fremsat anmodning foretage  

 følgende:
 Lovbestemmelser om disse ansættelser og fordelinger findes i  

 frigørelsesafgiftslovens §§ 2, 3 og 12.
 Opgaverne i øvrigt med hensyn til lovens gennemførelse påhviler dels  

 kommunalbestyrelsen, dels de skattelignende myndigheder.  

 Vurderingsmyndighederne har således ingen opgaver i forbindelse med  

 konstateringen af, om pligt til at svare frigørelsesafgift er indtrådt, eller  

 med beregningen af frigørelsesafgiften.
Da de af vurderingsmyndighederne foretagne vurderinger og fordelinger er  

 af væsentlig betydning ved gennemførelsen af frigørelsesafgiftsloven, må de  

 nævnte afgørelser træffes på det bedst mulige grundlag.
Om fornødent må der  

 foretages besigtigelse af ejendommene, og eventuelle tvivlsspørgsmål  

 vedrørende vurderinger og fordelinger må forelægges ligningsdirektoratet.
I.
Ansættelse af ejendomsværdi og grundværdi på basistidspunktet (sidste  

 vurdering før inddragelsen i byzone eller sommerhusområde).
1. Ejendomsværdien for de af vurderingslovens § 33,  

 stk. 1, omfattede landbrugsejendomme m.v. skal ansættes på grundlag af  

 ejendommenes værdi i handel og vandel uden hensyn til, i hvilken zone  

 ejendommene er beliggende.
I ejendomsværdien medregnes således værdi, der  

 skyldes forventninger om ejendommens senere inddragelse i byzone eller  

 sommerhusområde.
 2. Grundværdien for de af § 33, stk. 1, omfattede  

 landbrugsejendomme m.v., der er beliggende i landzone, skal ansættes efter  

 reglerne i vurderingslovens § 14, stk. 1-4, jfr. stk. 5.
A.
Benyttelsen til landbrug m.v. i henhold til § 33, stk. 1.
 I henhold til vurderingslovens § 33, stk. 1, påhviler det vurderingsrådet  

 i forbindelse med en vurdering at tage bestemmelse om, hvorvidt en ejendom  

 helt eller delvis må anses for benyttet til landbrug, gartneri, planteskole  

 eller frugtplantage.
Afgørende for, om en ejendom falder ind under vurderingslovens § 33, stk.  

 1, er ejendommens faktiske benyttelse på vurderingstidspunktet.
Det er ved  

 afgørelsen heraf uden betydning, om ejendommen i matriklen er noteret som  

 landbrug.
Det er endvidere uden betydning, om den ansatte grundværdi pr.  

 arealenhed er højere/lavere end anvendelsen til de pågældende formål normalt  

 betinger i området, f.eks. som følge af, at der ved ansættelsen er givet  

 tillæg i værdien for forekomster i jorden, herlighedsværdi eller anden  

 beliggenhedsværdi, eller er givet nedslag for pumpebidrag, gener fra  

 højspændingsmaster m.v.
Der må først og fremmest tages hensyn til, om jorden faktisk benyttes til  

 produktion af afgrøder, herunder græsning.
Grund, gårdsplads og have til  

 landbrugsejendomme, gartnerier, planteskoler eller frugtplantager anses som  

 landbrugsmæssigt benyttede arealer, når den pågældende beboelse kan betragtes  

 som stuehus for ejendommen.
Under § 33, stk. 1, henregnes også de under  

 landbrug m.v. værende ubenyttede arealer, f.eks. hede- og klitarealer.  

 Endvidere medtages de under landbrugsejendomme m.v., til juletræsdyrkning  

 benyttede arealer, ligesom mindre skov- og plantagearealer, der indgår som et  

 naturligt led i en landbrugsejendoms drift, anses for benyttet til de nævnte  

 formål.
Inden for begrebet landbrugsejendom falder tillige visse  

 specialiserede landbrugsejendomme, såsom hønserier, anderier, hestestutterier  

 og fællesstalde samt visse specialiserede gartneriejendomme, hvor  

 planteproduktion er hovedanvendelsen.
 Uden for begrebet landbrugsejendom m.v. i § 33, stk. 1, falder skove og  

 plantager, herunder egentlige skov- og plantagearealer under  

 landbrugsejendomme, samt skovejendommes planteskolearealer.
 Arealer, der henligger ubenyttede uden at være knyttet til landbrug,  

 f.eks. hede- og klitarealer, falder ligeledes uden for § 33, stk. 1. Det  

 samme gælder jagtarealer og arealer, der anvendes til camping-, parkerings-  

 og udstillingsplads o.l., samt arealer der anvendes til rekreative formål.
 Uden for § 33, stk. 1, falder endvidere arealer, der er inddraget til  

 erhvervsmæssig udvinding af forekomster i jorden, f.eks. brunkuls-, grus-,  

 kridt-, ler og mergellejer m.v. samt en række ejendomskategorier, der vel har  

 en vis tilknytning til landbrug, men for hvilke afgrødeproduktionen er uden  

 betydning for ejendommens anvendelse, f.eks. silopakhuse, korntørrerier,  

 maskinstationer, rideskoler, pelsdyrfarme og dambrug.
Den anførte afgrænsning kan ikke betragtes som udtømmende.
Tvivlsspørgsmål  

 bør forelægges ligningsdirektoratet.
 Hvor kun en del af en ejendom benyttes til landbrug, gartneri, planteskole  

 eller frugtplantage, skal vurderingsrådet ved grundværdiansættelsen foretage  

 en fordeling af arealet på de dele af ejendommen, der benyttes til de nævnte  

 formål, og på den øvrige del af ejendommen.
Ved afgørelse af, hvilken del af arealet der skal henføres til den  

 ikke-landbrugsmæssigt benyttede del, må der lægges vægt på, hvor stor en del  

 af arealet der naturligt henhører under den omhandlede del af ejendommen.  

 Anvendes f.eks. en del af en landbrugsejendom til skovbrug, henføres ikke  

 alene det bevoksede skovareal til skovbruget, men også det i øvrigt til  

 skovbruget henhørende areal, såsom moser, søer og vandløb i skoven.
Et areal  

 anses dog for landbrugsmæssigt benyttet, selv om arealet er pålagt  

 fredskovspligt, såfremt den faktiske benyttelse er landbrug, f.eks. visse  

 tjenestesteder i skoven.
B.
Ejendommens beliggenhed i henhold til loven om by- og landzoner.
 Ved by- og landzonelovens ikrafttræden den 1. januar 1970 blev hele landet  

 opdelt i henholdsvis byzoner, landzoner og sommerhusområder, jfr.  

 lovbekendtgørelse nr. 340 af 13. juli 1972. Afgørende for opdelingen var den  

 planlægning, der havde fundet udtryk i de af byplannævnet eller  

 boligministeriet før den 1. januar 1970 godkendte byudviklingsplaner,  

 bygningsvedtægter, byplanvedtægter eller tillæg til sådanne planer og  

 vedtægter.
 Med hensyn til de nærmere regler for zoneafgrænsningen henvises til  

 boligministeriets cirkulære nr. 87 af 25. april 1973 om lov om by- og  

 landzoner.
 For alle ejendomme, der er vurderet ved 15. alm. vurdering, foreligger der  

 oplysning om deres zonestatus.
 Med hensyn til fremgangsmåden ved vurderingen efter ændring af zonestatus  

 henvises til afsnit II.
C.
Den zonemæssige beliggenhed af ejendomme, der helt eller delvis  

 benyttes til landbrug, gartneri, planteskole eller frugtplantage, tages i  

 betragtning ved ansættelsen af grundværdien efter følgende regler:
1. Inden for områder, der er beliggende i landzone,  

 ansættes grundværdien efter reglerne i vurderingslovens § 14, stk. 1-4, jfr.  

 stk. 5 ("bondegårdsreglen"), således at der ved vurderingen ses  

 bort fra den højere værdi, der er en følge af forventninger om ejendommenes  

 overgang til anden zonestatus.
Endvidere ansættes et differencebeløb i  

 henhold til vurderingslovens § 14, stk. 6, jfr. nedenfor under IIIa.
Efter samme regler ansættes grundværdien for ejendomme, som ved 14. alm.  

 vurdering var omfattet af § 33, stk. 1, men som efter dette tidspunkt enten  

 er blevet tilplantet, uden at arealet er undergivet fredskovspligt, eller som  

 ikke længere bliver benyttet.
Såfremt arealet er tilplantet med skov, og  

 skovdrift er den økonomisk gode anvendelse, ansættes grundværdien dog efter §  

 15.
Udgangspunktet for vurderingen af al landbrugsmæssigt benyttet jord i  

 landzoner er herefter jordens handelsværdi til landbrugsmæssige formål.
Dog  

 skal grundværdien for ejendomme, hvis handelsværdi er påvirket af  

 beliggenhedsmomentet til boligformål for ejeren eller brugeren eller af  

 herlighedsværdi, ansættes under hensyntagen til disse beliggenhedsværdier.  

 Værdien af forekomster i jorden skal ligeledes medtages i  

 grundværdiansættelsen, selv om arealet fortsat anvendes til landbrug m.v.,  

 jfr.
Vurderingsvejledningen side 145, stk. 2.
 Benyttes en del af en landbrugsejendom m.v. til andre formål end  

 jordbrugsmæssige, skal grundværdiansættelsen for den ikke-jordbrugsmæssigt  

 anvendte del ske efter reglen i vurderingslovens § 14, stk. 4, jfr. § 16,  

 d.v.s. efter arealets værdi i handel og vandel til en økonomisk god  

 anvendelse.
2. Inden for områder, der er beliggende i byzone samt  

 i sommerhusområder, der er udlagt ved byplanvedtægt eller bygningsvedtægt,  

 ansættes grundværdien for landbrugsmæssigt benyttede ejendomme efter reglerne  

 i vurderingslovens § 16, d.v.s. efter værdien i handel og vandel, indbefattet  

 eventuelle udstykningsværdier.
Selv om ejendommen fortsat faktisk anvendes  

 til landbrug m.v., skal det lægges til grund, at ejendommen kan benyttes til  

 andre formål, herunder udstykkes til bebyggelse evt. til sommerhusbebyggelse.  

 Ved ansættelsen af grundværdien må der skønnes over arealets værdi i handel  

 og vandel ved en konkret bedømmelse af markedsprisen i området efter de  

 foreliggende muligheder; af væsentlig betydning herved er, hvor store arealer  

 der er overført til byzone eller sommerhusområde og dermed byzonens eller  

 sommerhusområdets rummelighed.
II.
Ansættelse af ejendomsværdi og grundværdi på sluttidspunktet (første  

 vurdering efter ejendommens inddragelse under byzone eller sommerhusområde).
1. I henhold til vurderingslovens § 4A skal der, når  

 en ejendom, som ved den senest foretagne vurdering var vurderet i medfør af §  

 14, stk. 5, helt eller delvis er blevet inddraget under byzone eller  

 sommerhusområde, foretages omvurdering af ejendommen.
Vurderingen skal  

 foretages uden ufornødent ophold, efter at vurderingsrådet har fået  

 underretning om zoneinddragelsen, og uden for de almindelige vurderinger og  

 årsomvurderingerne.
Tilsvarende vurdering foretages, når en af  

 frigørelsesafgiftslovens afsnit II omfattet ejendom helt eller delvis er  

 overgået til anden anvendelse.
Det påhviler vurderingsrådet at drage omsorg for, at vurderingen foretages  

 uden ufornødent ophold efter at en zoneinddragelse af en landbrugsejendom  

 m.v. har fundet sted.
Til brug herfor vil vurderingsrådet få underretning om  

 inddragelser fra landzone til byzone eller sommerhusområde, når  

 boligministeriets meddelelse om godkendelse af en byplan, en bygningsvedtægt,  

 en byudviklingsplan eller et tillæg til disse foreligger.
Vurderingsformanden  

 må hos kommunalbestyrelsen (teknisk forvaltning) indhente de nødvendige  

 oplysninger med hensyn til beliggenheden og størrelsen af de ved planen,  

 vedtægten eller tillægget under byzone eller sommerhusområde inddragne  

 arealer samt om den tilladte anvendelse og udnyttelsesgrad.
 Vurderingen foretages på grundlag af prisforholdene på tidspunktet for den  

 sidste almindelige vurdering, men i øvrigt efter ejendommens faktiske og  

 retlige tilstand på vurderingstidspunktet, d.v.s. efter arealets værdi i  

 handel og vandel under hensyn til den ændrede zonestatus, jfr. ovenfor I.c.  

 2.
2. De ejendomme, for hvilke der er afgivet erklæring i  

 henhold til § 6B i den kommunale ejendomsskattelov, jfr.  

 indenrigsministeriets lovbekendtgørelse nr. 307 af 30. maj 1973, skal optages  

 til omvurdering i henhold til § 4A, når de helt eller delvis er overgået til  

 anden anvendelse.
Med henblik herpå må vurderingsrådet holde sig orienteret  

 om de pågældende ejendommes anvendelse.
Der henvises i øvrigt til det  

 nedenfor under punkt IIIb anførte.
3. Hvor boligministeriets godkendelse af en byplan,  

 bygningsvedtægt, byudviklingsplan eller tillæg til disse eller overgangen til  

 anden anvendelse foreligger umiddelbart forud for en årsomvurderingstermin  

 pr. 1. april, på et tidspunkt, hvor årsomvurderingsskemaerne er udsendt,  

 foretages omvurderingen forlods som en årsomvurdering af ejendommen i henhold  

 til vurderingslovens § 2, stk. 2, nr. 6, jfr. § 4A.
Meddelelser om resultatet  

 af sådanne vurderinger udsendes til ejer og myndigheder straks efter  

 vurderingens foretagelse, hvorefter denne omvurdering er slutvurderingen ved  

 beregningen af eventuel frigørelsesafgift.
 Hvor boligministeriets godkendelse eller overgangen til anden anvendelse  

 er sket umiddelbart forud for en almindelig vurdering pr. 1. april, må  

 vurderingsformanden være opmærksom på, at de fornødne § 4A-vurderinger skal  

 foretages senest den pågældende 31. marts, således at vurderingerne foretages  

 efter prisforholdene ved den nærmest forudgående almindelige vurdering.
Der anvendes særlige formularer til brug ved foretagelse af §  

 4A-vurderinger og meddelelser til ejerne herom.
Formularerne hertil kan  

 bestilles i ligningsdirektoratet.
III.
Ansættelse af differencebeløb.
 I medfør af bestemmelserne i vurderingslovens § 14, stk. 6 og stk. 7, skal  

 der ved vurderingen af de af § 33, stk. 1, omfattede ejendomme efter 1.  

 januar 1970 ansættes differencebeløb i følgende omfang:
 Differencebeløbet skal udgøre forskellen mellem den faktisk ansatte  

 grundværdi - hvorved der er bortset fra den værdi, der knytter sig til  

 ejendommen som følge af eventuelle forventninger om overførelse til byzone  

 eller sommerhusområde med deraf følgende mulighed for udstykning - og den  

 grundværdi, der ville være blevet ansat, såfremt ejendommens grundværdi var  

 blevet ansat efter § 16, incl. eventuelle udstykningsværdier.
Differencebeløbet i henhold til § 14, stk. 6, anføres særskilt på  

 vurderingsskemaets bagside i den dertil indrettede rubrik.
Finder  

 vurderingsrådet, at grundværdien ved en ansættelse efter § 16 ville være  

 blevet ansat til samme beløb som den faktisk ansatte grundværdi, skal  

 differencebeløbet angives med 0 kr.
 Differencebeløbet skal udgøre forskellen mellem den i henhold til  

 vurderingslovens § 16 ansatte grundværdi - d.v.s. jordens værdi i handel og  

 vandel og den grundværdi, der ville være blevet ansat, såfremt ejendommens  

 grundværdi skulle ansættes efter § 14, stk. 1-4, jfr. stk. 5, d.v.s. den  

 landbrugsmæssige værdi, hvorved der bortses fra forventningsværdier.
Differencebeløbet i henhold til § 14, stk. 7, anføres særskilt i  

 bemærkningsrubrikken på vurderingsskemaets bagside.
Hvis grundværdien ved en  

 ansættelse efter § 14, stk. 1-4, jfr. stk. 5, ville være blevet ansat til  

 samme beløb som den faktisk ansatte grundværdi, angives differencebeløbet med  

 0 kr.
Vurderingsrådet har fra kommunalbestyrelsen fået underretning om, for  

 hvilke ejendomme erklæring er afgivet i henhold til § 6B senest inden  

 ejendommenes første vurdering efter 14. alm. vurdering.
Oplysning herom  

 anføres maskinelt på vurderingsskemaets bagside ved efterfølgende  

 vurderinger.
IV.
Fordeling af basisbeløb og slutbeløb i tilfælde, hvor kun en del af en  

 ejendom er pligtig at svare frigørelsesafgift eller afståelsesafgift samt i  

 udstykningstilfælde.
 (Foretages kun efter anmodning af de indkomstlignende myndigheder).
Ejendomsværdien ved den sidste vurdering forud for zoneinddragelsen vil  

 oftest være grundlag for beregningen af basisbeløbet; under visse betingelser  

 kan dog basisbeløbet i stedet beregnes på grundlag af ejendomsværdien ved 13.  

 alm. vurdering eller på grundlag af anskaffelsessummen.
For ejendomme, hvis  

 jordrentepligt er afløst, kan afløsningssummen - med et tillæg for  

 bygningsværdien - anvendes som basisbeløb.
 Ejendomsværdien ved den første vurdering efter ejendommens inddragelse  

 under byzone eller sommerhusområde er altid grundlag for beregning af  

 slutbeløbet.
 Såfremt kun en del af en ejendom falder ind under loven om  

 frigørelsesafgift m.v., eller såfremt der mellem basisvurderingen og  

 slutvurderingen er sket udstykning af ejendomme, der omfattes af lovens  

 bestemmelser, fremsender de indkomstlignende myndigheder anmodning til  

 vurderingsrådet om at foretage de til afgiftens beregning nødvendige  

 fordelinger af basis- og slutbeløbet.
 Fordelingen af differencebeløbet foretages på grundlag af et skøn over,  

 hvorledes forventninger om anden anvendelse fordeler sig på de enkelte dele  

 af ejendommen.
Såfremt anmodningen om fordelingen vedrører ejendomsværdien ved 13. alm.  

 vurdering eller anskaffelsessummen eller for tidligere jordrentepligtige  

 arealer afløsningssummen, foretages fordelingen efter tilsvarende  

 retningslinier.
Der vil i disse tilfælde ikke kunne blive tale om fordeling  

 af differencebeløb.
 Under hensyn til, at eventuelle fordelinger af værdier ved  

 basisvurderingen først foretages efterfølgende, når der er konstateret pligt  

 til at svare frigørelsesafgift, anmodes vurderingsrådene om at opbevare alle  

 oplysninger om landbrugsejendomme m.v., der ikke fremgår af vurderingsskemaer  

 eller grundværdikort, indtil ejendommen næste gang optages til vurdering.
V.
Fastsættelse af værditab.
 I henhold til frigørelsesafgiftslovens § 3, stk. 2, kan der ved opgørelsen  

 af frigørelsesværdien i henhold til lovens § 2, stk. 1, på den  

 afgiftspligtiges begæring gives et fradrag for værditab på bygninger m.v.,  

 der er opstået inden det tidspunkt, der er bestemmende for fastsættelsen af  

 basisbeløbet.
 Værditab skal således kun fastsættes i de tilfælde, hvor basisbeløbet  

 beregnes på grundlag af ejendomsværdien ved den sidste vurdering før  

 zoneinddragelsen, medens der derimod ikke kan fastsættes værditab i tilfælde,  

 hvor basisbeløbet beregnes på grundlag af anskaffelsessummen eller  

 ejendomsværdien ved 13. alm. vurdering.
Ved værditab forstås den nedgang i eller bortfald af værdi af bygninger,  

 andre anlæg og beplantninger m.v., der kan indtræde som følge af, at  

 muligheden for ejendommens overgang til anden anvendelse medfører, at de  

 økonomiske forudsætninger for den hidtidige anvendelse af bygninger m.v.  

 bortfalder.
Der skal derimod ses bort fra værdinedgang på grund af ændringer  

 i prisforholdene i øvrigt samt slid, ejendommens aldersforringelse og lign.  

 forhold.
 Fastsættelse af værditab foretages kun, såfremt anmodning herom er fremsat  

 af ejendommens ejer.
 Såfremt der i perioden mellem basisvurderingen og slutvurderingen er sket  

 udstykning af ejendommen, skal det ansatte værditab fordeles på de udstykkede  

 parceller og moderejendommen.
VI.
Fordeling af ejendomsværdi ved basisvurderingen og beregning af  

 værditab kan belyses ved følgende eksempler:
 Statens ligningsdirektorat, den 16.  

 april 1974.
 Thorkild Hove.
/A.
Bernth Pedersen.
