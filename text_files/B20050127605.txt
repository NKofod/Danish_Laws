Bekendtgørelse  

 om overfladebehandling af skibe I medfør af § 7, stk. 1, nr. 1 og 2, § 35  

 og § 110, stk. 3 og 4, i lov om miljøbeskyttelse, jf.  

 lovbekendtgørelse  

 nr. 753 af 25. august 2001, som ændret ved lov nr. 475 af 7. juni 2001, lov  

 nr.  

 220 af 31. marts 2004, lov nr. 385 af 25. maj 2005 og lov nr. 569 af 24. juni  

 2005, fastsættes:
Kapitel 1 Område § 1.  

  

 Denne  

 bekendtgørelse omfatter 1)  

 	  

 virksomheder, der  

 foretager udendørs overfladebehandling af stålskibe og 2)  

 	  

 virksomheder, der  

 foretager udendørs overfladebehandling af skibe af andre materialer end stål  

 med en totallængde på 25 meter eller derover.
 § 2.  

  

 Ved  

 overfladebehandling forstås i denne bekendtgørelse følgende former for  

 behandling af et skibs udvendige overflader: Højtryksspuling med eller uden  

 tilsætning  

 af blæsemiddel med henblik på fjernelse af gammel maling, sandblæsning med  

 eller uden vandtilsætning samt metallisering og sprøjtemaling.
 § 3.  

  

 For  

 anlæg, der er omfattet af bekendtgørelsen om godkendelse af listevirksomhed,  

 fastsætter miljømyndigheden i miljøgodkendelse eller i påbud vilkår, som  

 mindst  

 svarer til kravene i §§ 4 - 6.
 Stk. 2.  

  

 Bekendtgørelsen er ikke til hinder for meddelelse af påbud eller forbud efter  

 lovens § 42.
Kapitel 2 Skibe på vandet udenfor værftsområder § 4.  

  

 Udvendig  

 overfladebehandling af skibe beliggende på vandet uden for værftsområder er  

 forbudt.
Kapitel 3 Skibe i dokke, på beddinger eller indenfor  

 værftsområder § 5.  

  

 Ved  

 overfladebehandling af skibe i dokke, på beddinger eller inden for  

 værftsområder foretages effektiv forebyggelse, herunder nødvendig afskærmning  

 i  

 forbindelse med arbejdets udførelse, imod væsentlig forurening.
 § 6.  

  

 Inden  

 uddokning eller søsætning af et skib skal dokken, henholdsvis beddingen  

 rengøres for materialer eller stoffer, som kan forurene vandmiljøet, herunder  

 brugt blæsemiddel, afblæst maling, spild, olieholdige klude m.v.
Kapitel 4 Straffe- og ikrafttrædelsesbestemmelser § 7.  

  

 Medmindre  

 højere straf er forskyldt efter den øvrige lovgivning, straffes med bøde den,  

 der overtræder §§ 4, 5 eller 6.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 miljøet eller fremkaldt fare derfor eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
§ 8.  

  

 Bekendtgørelsen  

 træder i kraft den 1. januar 2007 og ophæves automatisk den 1. januar 2012,  

 medmindre andet bestemmes inden denne dato, jf.
Justitsministeriets skrivelse  

 af 28. februar 2002 om en forsøgsordning om anvendelse af automatiske  

 ophørsklausuler i visse bekendtgørelser på miljø- og arbejdsmiljøområdet.
