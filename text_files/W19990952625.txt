Kendelse fra Pressenævnet i sag nr.  

 121/1996 En kendt tv-stjernes mor [G] har ved advokat Helle Lokdam  

 klaget til Pressenævnet over en artikel bragt i Billed Bladet nr. 48,  

 28. november 1996, idet hun finder, at god presseskik er overtrådt.
 Artiklen havde følgende overskrift: "[B]  

 kom ikke til begravelsen" og følgende indhold:
"Forfatteren og TV-stjernen [B] mistede i forrige uge sin  

 lillesøster, [F].
Men selv om [B], 34, var tæt knyttet til sin  

 14 år yngre halvsøster, rejste hun ikke hjem fra Irland for at  

 være med ved bisættelsen i Holme Kirke ved Århus.
 - [F] var på vej for at købe en regnfrakke,  

 og hun opdagede for sent lastbilen, fortæller hendes mor,  

 socialrådgiver [G].
 Hun holdt en smuk tale ved sin datters kiste. 11 dage  

 tidligere var [F], der kun blev 20 år, i dårligt vejr kørt  

 op bag i en holdende lastbil, hvor bagsmækken var nede og dækkede  

 for baglygterne.
- Da [F] blev født - lidt for tidligt - havde hun  

 kulsort hår og barkenbarter.
Samtidig havde hun to skæve  

 øjne.
Lidt i sjov sagde vi, at vi havde fået en lille  

 kineser.
 - Lige siden hun var ni år, viste [F] interesse for  

 det kinesiske, og efter hun havde gået 12 år på Rudolf  

 Steiner Skolen i Århus, rejste [F] for et par måneder siden til  

 Taiwan for at lære sproget.
 Efter meddelelsen om den tragiske ulykke rejste [B]s anden  

 søster, [A], med deres mor til Taiwan, hvor [F] døde på  

 en intensivafdeling to dage efter ulykken. [F]s far, [C], nåede  

 også frem, mens [B], 34, der bor i Dublin, ikke kom til sin  

 halvsøsters dødsleje eller bisættelse.
TV 3-nyhedsværten, [J], der er halvbror til [B] og  

 er chokeret over dødsfaldet. [J], [B] og [A] har  

 højskoleforstander [PES] som fælles far.
Pigerne er fra det  

 første ægteskab med [F]s mor, mens [J] er resultat af farens  

 andet ægteskab, og [J] ser ikke sine halvsøstre.
- Jeg har kun mødt [F] til et bryllup.
Det er  

 skrækkeligt, hun er død, siger en rystet [J]." Artiklen blev illustreret af et billede i  

 passtørrelse af [B], af et lidt større billede af Holme Kirke,  

 et billede af [J], samt et stort billede, der viser en kiste blive  

 båret ud til en rustvogn.
 Klageren har anført, at hun er mor til [[F]  

 , hvis begravelse artiklen omhandler, at hun ikke vidste, at Billed  

 Bladet var tilstede under begravelsen, idet bladet ikke gav sig til kende, og  

at hun ikke har udtalt sig til bladet.
 Klageren har videre anført, at [B] - i modstrid  

 med, hvad der fremgår af artiklen, - var tilstede under begravelsen, og  

 at heller ikke hun vidste, at der var presse tilstede.
 Klageren har yderligere anført, at der i artiklen  

 citeres fra klagerens tale ved datterens kiste i kirken, og at artiklen  

 såvel i form som i indhold er en ubeføjet krænkelse af  

 klagerens og de øvrige pårørendes krav på respekt  

 for privatlivets fred.
 Klageren har endelig anført, at artiklen går  

 langt ud over grænsen for, hvad der etisk kan kræves af  

 hensynsfuldhed og takt, selv hvis der er en almen interesse i offentlig  

 omtale af [F]s begravelse.
 Bladet har i en udtalelse om sagen beklaget, at [B]s  

 pårørende finder, at artiklen er en krænkelse af deres  

 privatlivs fred, idet dette ikke var hensigten.
 Bladet har videre anført, at artiklen alene blev  

 bragt i Billed Bladet på grund af [B], som er bladets læsere vel  

 bekendt i forbindelse med omtale af hendes offentlige virksomhed som  

 forfatter og tv-stjerne, og det er ikke bladets opfattelse, at man i denne  

 sammenhæng er gået videre end tilladt efter reglerne om god  

 presseskik.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Kate Bluhme og Preben  

 Sørensen.
 Pressenævnet udtaler:
 Pressenævnet bemærker indledningsvis, at man  

 ikke har fundet grundlag for at indkalde parterne til en mundtlig  

 forhandling.
 Pressenævnet bemærker videre, at [B] selv har  

 klaget til Pressenævnet, og at Pressenævnet derfor ikke i denne  

 sag finder grundlag for at kritisere, at bladet har anført, at [B]  

 ikke kom til begravelsen.
Pressenævnet bemærker, at der skal udvises  

 takt i forbindelse med omtale af dødsfald, både af hensyn til  

 afdøde og de pårørende.
Dette hensyn er ikke taget i  

 denne situation, og Pressenævnet udtaler sin kritik af bladet.
Da det  

 af artiklen fremstår, som om klageren har udtalt sig til bladet, selv  

 om dette ikke er tilfældet, finder Pressenævnet, at bladet har  

 handlet i strid med god presseskik.
Pressenævnet udtaler derfor  

 også af denne grund kritik af bladet.
 I medfør af medieansvarslovens § 49  

 pålægges det den ansvarshavende redaktør af Billed Bladet  

 at offentliggøre følgende:
"Kendelse fra Pressenævnet Billed Bladet bragte i nr. 48, den 28. november 1996 en  

 artikel med overskriften "[B] kom ikke til begravelsen".
Artiklen omtalte begravelsen af [B]s halvsøster, [F]s og [B]s mor, [G], har klaget til Pressenævnet  

 over, at artiklen er i strid med god presseskik.
Pressenævnet udtaler i anledning af klagen, at der  

 skal udvises takt i forbindelse med omtale af dødsfald, både af  

 hensyn til afdøde og de pårørende.
Dette hensyn er ikke  

 taget i denne situation, og Pressenævnet udtaler derfor sin kritik af  

 bladet.
Da det af artiklen fremstår, som om klageren har udtalt sig til  

 bladet, selv om dette ikke er tilfældet, finder Pressenævnet, at  

 bladet har handlet i strid med god presseskik, og Pressenævnet udtaler  

 også af denne grund sin kritik af bladet.
 København, den 6. februar 1997.
Axel Kierkegaard, Finn Rowold, Kate Bluhme og Preben  

 Sørensen." Afsagt den 6. februar 1997.
