For sent indgivet  

 selvangivelse og sambeskatningsanmodning - dispensation Den 5. april 2002 modtog den skatteansættende  

 myndighed et brev dateret den 30. marts 2002, hvoraf fremgik at revisor på  

 vegne af A A/S og dets datterselskaber anmodede om sambeskatning.
Brevet var  

 vedlagt selvangivelserne for de pågældende selskaber.
 Selskaberne havde regnskabsafslutning 30.09, og  

 anmodningen og selvangivelserne skulle således senest være modtaget af den  

 skatteansættende myndighed den 2. april 2002, da den 31. marts 2002 var  

 påskedag, og da den 1. april 2002 var 2. påskedag.
På denne baggrund meddelte den skatteansættende  

 myndighed den 25. april 2002, at anmodningen om sambeskatning ikke kunne  

 imødekommes.
Begrundelsen for afslaget på anmodningen om sambeskatning var,  

 at  

 det af TSS-cirkulære  

  

 2000-44  


,  

 der er det for det relevante indkomstår gældende sambeskatningscirkulære, af  

 punkt 1.4. fremgår, at ansøgning om sambeskatning fra et givet indkomstår og  

 selvangivelserne for det pågældende indkomstår skal indgives senest inden  

 udløbet af fristen for rettidig selvangivelse.
Da den sidste rettidige frist  

 for indgivelse af selvangivelsen var den 31. marts 2002, og da selvangivelsen  

 og dermed ansøgningen om sambeskatning for A ApS for det  

 pågældende indkomstår først blev modtaget af den skatteansættende myndighed  

 den  

 5. april 2002, var den nævnte betingelse ikke opfyldt.
Den skatteansættende  

 myndighed bemærkede samtidig, at de øvrige betingelser for meddelelse af  

 tilladelse til sambeskatning ikke var undersøgt nærmere.
Ved brev af 29. april 2002 påklagede revisor på  

 vegne af selskabet den skatteansættende myndigheds afgørelse.
Revisor  

 anførte,  

 at anmodningen om sambeskatning, som selvangivelserne var vedlagt, var  

 dateret  

 og fremsendt den 30. marts 2002, hvilket var før fristens udløb den 31. marts  

 2002, eller første hverdag derefter, den 2. april 2002. Revisor oplyste  

 yderligere, at han havde forsøgt at telefaxe anmodningen af 30. marts 2002  

 til  

 den skatteansættende myndighed, men at et opkald til TDCs 118-tjeneste  

 blot  

 resulterede i en oplysning om, at den skatteansættende myndighed ikke havde  

 oplyst et telefaxnummer.
 Da anmodningen ifølge revisor var fremsendt inden  

 udløbet af fristen for rettidig indgivelse af selvangivelse og anmodning om  

 sambeskatning, var det revisors opfattelse, at indsendelsen var rettidig.
Den regionale told- og skattemyndighed tilsluttede  

 sig den skatteansættende myndigheds udtalelse med tilføjelse af, at det i  

 Højesterets dom refereret i TfS 1993, 416, er fastslået, at betingelse 1.4. i  

 sambeskatningscirkulæret dels er en egentlig betingelse for sambeskatning og  

 ikke blot en ordensregel, dels at betingelsen er fastsat med hjemmel i  

 selskabsskattelovens § 31. Den skatteansættende myndighed er derfor  

 berettiget  

 til at nægte sambeskatning, når selvangivelsesfristen ikke overholdes.
Den  

 regionale told- og skattemyndighed indstillede derfor, at den  

 skatteansættende  

 myndigheds afslag på sambeskatning blev fastholdt.
Ligningsrådet fandt efter en samlet konkret  

 vurdering af de i sagen foreliggende oplysninger, herunder den korte  

 fristoverskridelse, at der kunne meddeles dispensation fra fristen for  

 rettidig  

 indgivelse af selvangivelse og anmodning om sambeskatning, jf.
TSS-cirkulære  

  

 2000-44  


,  

 betingelse 1.4.
