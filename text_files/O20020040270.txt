Resumé En journalist klagede over at Trafikministeriet tilsluttede sig  

 Jernbanetilsynets afslag på aktindsigt i nogle interne arbejdsdokumenter.
I Trafikministeriets udtalelse til ombudsmanden  

 beklagede ministeriet at man ikke havde taget stilling til hvert enkelt  

 dokument, og oplyste at ministeriet nu havde taget konkret stilling.
Det var  

 herefter Trafikministeriets opfattelse at de væsentlige oplysninger om  

 faktiske  

 omstændigheder som de interne dokumenter indeholdt, fremgik af andre  

 dokumenter  

 som journalisten havde fået aktindsigt i.
 Ombudsmanden var enig med Trafikministeriet i at det  

 var beklageligt at ministeriet ikke ved sin stadfæstelse af afslaget på  

 aktindsigt havde foretaget en konkret prøvelse.
 Det var endvidere ombudsmandens umiddelbare  

 opfattelse at de interne dokumenter der ikke var givet aktindsigt i,  

 indeholdt  

 væsentlige oplysninger om faktiske omstændigheder som ikke fremgik af de  

 dokumenter journalisten havde fået aktindsigt i.
 Herudover bemærkede ombudsmanden at myndighederne når  

 de giver aktindsigt, må forklare hvad ikke alment kendte forkortelser  

 betyder.  

 (J.nr. 2001-0470-501).
Aktindsigt i oplysninger om transport af farligt gods på  

 Øresundsbroen Det fremgik  

 af sagen at journalist A den 26. juli 2000 bad Jernbanetilsynet om aktindsigt  

 i  

 samtlige dokumenter samt journaloversigter/kort, som tilsynet måtte  

 have fra  

 den 1. januar i år og frem til dags dato vedrørende transport af farligt gods  

 via Øresundsforbindelsen og fastlæggelse af regler og restriktioner  

 herom.
 Jernbanetilsynet sendte den  

 29. august 2000 pr. telefax en oversigt til A over tilsynets sagsbehandling  

 omkring fastlæggelsen af restriktioner for befordring af farligt gods på  

 Øresundsforbindelsen (Jernbanetilsynets j.nr. 00/169).
 Ved e-mail af 29. august 2000  

 begærede A aktindsigt i en række nærmere angivne dokumenter.
 Den 5. september 2000 skrev  

 Jernbanetilsynet bl.a. følgende til A:
 Vedlagt kopier af  

 sagsbehandlingen omkring befordringen af farligt gods på  

 Øresundsforbindelsen.
Dokumentnumrene 13, 16, 18 og  

 20 er ikke medgivet, idet det drejer sig om interne arbejdspapirer. Ved brev af 6. september 2000  

 bad A under henvisning til offentlighedslovens § 8 om ekstrahering af  

 dokumenterne nr. 13, 16, 18 og 20 i Jernbanetilsynets sag med j.nr. 00/169.  

 Angående dokumenterne nr. 16 og 20 anførte A at det ikke af journaloversigten  

 fremgik at der var tale om interne dokumenter eller arbejdspapirer.
A bad  

 derfor Jernbanetilsynet om at oplyse om journalen var unøjagtig, eller om  

 dokumenterne havde været fremsendt til nogen.
 Jernbanetilsynet skrev i den  

 anledning den 19. september 2000 bl.a. følgende til A:
 De anmoder i Deres seneste  

 brev om ekstrahering af dokumenterne 13, 16, 18 og 20 i sag 00/169.
Med hensyn til Deres  

 forespørgsel til journalens nøjagtighed kan det oplyses at dokumenterne 13,  

 16  

 og 20, som er registreret som værende  

  

 fra  

  

 Jernbanetilsynet ligeledes i journalen er registreret som stilet  

  

 til  

  

 Jernbanetilsynet, hvilket, grundet  

 journalsystemets opbygning, kun fremgår af journalen, såfremt man har den  

 direkte elektroniske adgang til dokumentet.
Idet det ved adressat/modtager  

 registreringen blot drejer sig om forskellig sagsbehandlerpraxis med hensyn  

 til  

 registrering af sagsdokumenter - sml. hertil oplysningerne vedr. dok. 18, som  

 er registreret som til internt notat - er dokumenterne 13, 16 og 20 på samme  

 måde som 18 at anse som en myndigheds interne arbejdsdokumenter.
 Dokumenterne 13, 16, 18 og 20  

 er dermed som udgangspunkt undtaget fra retten til aktindsigt, i medfør af  

 Offentlighedslovens § 7.
 Deres forespørgsel, hvorvidt  

 dokumenterne er blevet fremsendt til nogen, skal formentlig opfattes som en  

 forespørgsel til hvorvidt de interne arbejdsdokumenter er blevet sendt ud af  

 huset og dermed har mistet deres interne karakter, sml. hertil s. 167f i  

 Offentlighedslov  

 med kommentarer af John Vogter, Jurist og Økonomforbundets forlag, 3.  

 udgave  

 1998.
 Det kan hertil oplyses at  

 dokumenterne indtil d.d. ikke er sendt til fysiske eller juridiske personer  

 udenfor Jernbanetilsynet og at dokumenterne ikke på denne baggrund har mistet  

 deres interne karakter.
 Vedrørende anmodning om  

 aktindsigt i dok. nr. 13 i sag 00/169:
Formålet med oprettelsen af  

 dok. 13 var skabelse af et internt arbejdsgrundlag for den omhandlede  

 problemstilling Øresundsforbindelsen - begrænsninger for  

 eksplosiver.
Der er  

 således ikke tale om sammensætning af noget statistisk materiale eller  

 lignende  

 faktiske oplysninger der er tilvejebragt for at bringe klarhed i sagen, men  

 blot en sagsbehandlers overvejelser, der skulle danne grundlag for interne  

 overvejelser i Jernbanetilsynet.
 Dokumentet er således et  

 internt arbejdsdokument, der efter nøje vurdering, til trods for  

 Offentlighedslovens § 8, nr. 3, fortsat må anses for at være omfattet af  

 Offentlighedslovens § 7, nr. 1 og således er undtaget fra retten til  

 aktindsigt.
 Der gives derfor afslag på  

 aktindsigt i dokument nr. 13 i sag 00/169.
 Vedrørende anmodning om aktindsigt i dok. nr. 16 i sag 00/169:
og Vedrørende anmodning om aktindsigt i dok. nr. 20 i sag 00/169:
 Dokument 16 med overskriften  

 Kritiske mængder af eksplosiver i tunneler - beskyttelsesvogne og  

 dokument 20  

 med overskriften Restriktion for eksplosiver - Øresund, er  

 fortsættelser til  

 de overvejelser den pågældende sagsbehandler har gjort sig i dokument 13 og  

 dermed udformet til at danne grundlag for diskussion af emner afledt af emnet  

 Øresundsforbindelsen - begrænsninger for eksplosiver, som  

 behandlet i  

 dokument 13.
 Både dokument 16 og dokument  

 20 er en sagsbehandlers egne overvejelser til de ovenfor anførte emner og det  

 primære formål med dokumenternes oprettelse har således været  

 skabelse/udvidelse af et existerende internt arbejdsgrundlag for  

 Jernbanetilsynets overvejelser.
 Der kan således ikke gives  

 aktindsigt i dokumenterne 16 og 20 i medfør af Offentlighedslovens § 8, idet  

 begge dokumenter, efter konkret vurdering må anses for at være interne  

 arbejdsdokumenter, hvis karakter medfører at de ikke er omfattet af  

 Offentlighedslovens § 8 og således fortsat er undtaget fra retten til  

 aktindsigt i medfør af Offentlighedslovens § 7, nr. 1.
 Der gives hermed afslag på  

 aktindsigt i dokumenterne 16 og 20 i sag 00/169.
 Vedrørende anmodning om  

 aktindsigt i dok. nr. 18 i sag 00/169:
 Dokumentet er et af  

 Jernbanetilsynets interne arbejdsdokumenter og dermed som udgangspunkt  

 undtaget  

 fra aktindsigt i medfør af Offentlighedslovens § 7.
Offentlighedslovens § 8  

 hjemler aktindsigt i dokumenter, der som udgangspunkt er undtaget fra  

 aktindsigt i medfør af Offentlighedslovens § 7. Det er dog en forudsætning  

 for  

 aktindsigt i medfør af Offentlighedslovens § 8, at det interne  

 arbejdsdokument  

 foreligger i sin endelige form, jf.
Offentlighedslovens § 8, 1. pkt.
 Idet der på nuværende  

 tidspunkt fortsat arbejdes på udformningen af dokument 18 og dokumentet  

 således  

 ikke kan anses for at foreligge i sin endelige form, gives der afslag på  

 aktindsigt i dokument 18 i sag 00/169.
De ovenfor givne afslag på  

 aktindsigt i dokumenterne 13, 16, 18 og 20 i Jernbanetilsynets sag 00/169 er  

 afgørelser.
Skulle De være uenig i Jernbanetilsynets afgørelser, kan disse  

 indbringes for:
 I en e-mail af 20. september  

 2000 gentog A under henvisning til offentlighedslovens § 11 sin begæring om  

 ekstrahering i de fire interne dokumenter.
I e-mailen spurgte A endvidere  

 hvad  

 Jernbanetilsynet mente med at dokument nr. 18 ikke forelå i en færdig form.
A  

 henviste i den forbindelse til at dokument nr. 18 var journaliseret i  

 journaloversigten den 10. maj 2000.
 Ved brev af 22. september  

 2000 skrev Jernbanetilsynet følgende:
 Ekstraheringspligten i  

 henhold til Offentlighedslovens § 11 medfører for myndigheden pligt til at  

 udlevere visse faktiske oplysninger i dokumenter, der er omfattet af  

 Offentlighedslovens § 7. Dokumenterne 13, 16, 18 og 20 er som tidligere  

 konstateret nogle af Jernbanetilsynets interne arbejdsdokumenter, der er  

 omfattet af Offentlighedslovens § 7, sml. hertil Jernbanetilsynets brev af  

 19.  

 september 2000 (Jernbanetilsynets j.nr. 5802.48/00-577.6).
 Det forudsættes i  

 Offentlighedslovens § 11, stk. 1, at der gives aktindsigt i dokumenter  

 omfattet  

 af Offentlighedslovens § 7, såfremt der er tale om konkrete oplysninger om  

 faktiske omstændigheder, der er af væsentlig betydning for sagsforholdet.
 I medfør af  

 Offentlighedslovens § 15, stk. 1, 1. pkt., træffer den myndighed der ejer  

 dokumenterne selv afgørelsen om anmodningen om aktindsigt/ekstrahering  

 imødekommes.
Jernbanetilsynet, der har  

 udformet og er ejer af dokumenterne 13, 16, 18 og 20 i sag 00/169, har efter  

 nøje revurdering og under hensyntagen til det tidligere svar på anmodning om  

 ekstrahering (sml.
Jernbanetilsynets brev af 19. september 2000) for så vidt  

 angår dokumenterne 13, 16 og 20 konkluderet, at der ikke er tale om konkrete  

 oplysninger om faktiske omstændigheder som er af væsentlig betydning.  

 Dokumenterne 13, 16 og 20 opfattes grundet deres opbygning og indhold af  

 Jernbanetilsynet  

 som værende uden væsentlig betydning for sagsforholdet.
 Samlet må det konkluderes at  

 dokumenterne 13, 16 og 20 efter Jernbanetilsynets vurdering ikke falder ind  

 under Offentlighedslovens § 11 om ekstraheringspligt og der gentages således,  

 under henvisning til tidligere svar af 19. september 2000, på Deres anmodning  

 om aktindsigt, afslag på aktindsigt i dokumenterne 13, 16 og 20.
 For så vidt angår Deres  

 forespørgsel vedrørende dokument 18, kan det oplyses, at dokumentet grundet  

 den  

 pågældende sagsbehandlers egen beslutning allerede på tidspunktet for  

 oprettelsen af dokumentet blev journaliseret.
Ved arbejdet med  

 Jernbanetilsynets journalsystem er det muligt for sagsbehandleren at oprette  

 og  

 journalisere et dokument uden at låse det, så der fortsat kan  

 redigeres i  

 dokumentet, til trods for at dokumentet er blevet journaliseret.
Først når et  

 dokument foreligger i sin endelige form bliver det låst i  

 journalsystemet,  

 således at sagsbehandlerne med skriveadgang til dokumentet bliver afskåret  

 fra udførelse  

 af yderligere redigeringsarbejde.
 Der kan således i  

 journallisten forekomme dokumenter, der er journaliseret og foreligger som  

 oprettet, foreløbigt uden indhold, oprettede dokumenter med indhold, der ikke  

 er afsluttet endnu og afsluttede dokumenter, der foreligger i deres endelige  

 form.
 Idet der fortsat arbejdes på  

 indholdet i dokument 18, som af denne grund ikke er låst og  

 foreliggende i  

 sin endelige form, kan der i henhold til Offentlighedslovens § 11, jf. § 7,  

 under hensyntagen til § 8 ikke gives aktindsigt i dokument 18 i sag 00/169 i  

 den foreliggende form.
 Samlet må det konkluderes at  

 Jernbanetilsynet, under hensyntagen til Offentlighedslovens regler og  

 Jernbanetilsynets brev af 19. september 2000 (Jernbanetilsynets j.nr.  

 5802.48/00- 577.6) i medfør af Offentlighedslovens § 15, stk. 1, gentager det  

 afslag i aktindsigt i dokumenterne 113 [13; min bemærkning], 16, 18 og 20 i  

 sag  

 00/169.
 Skulle De fortsat være uenig  

 i Jernbanetilsynets afgørelser, kan disse, i overensstemmelse med  

 Offentlighedslovens § 15, stk. 2, indbringes for:
 A klagede herefter den 26.  

 september 2000 til Trafikministeriet over Jernbanetilsynets afvisning af  

 ekstrahering.
 Den 26. oktober 2000 og 9.  

 januar 2001 rykkede A Trafikministeriet for svar på klagen.
 Ved brev af 15. januar 2001  

 svarede Trafikministeriet A følgende:
 De har i forbindelse med  

 Deres aktindsigtsanmodning hos Jernbanetilsynet klaget over afgørelse truffet  

 af Jernbanetilsynet om ikke at ekstrahere fra interne arbejdsdokumenter  

 vedrørende farligt gods på Øresundsforbindelsen.
 Vi har rekvireret de omtalte  

 dokumenter fra Jernbanetilsynet, og kan i den anledning udtale følgende:
Vi er enige med  

 Jernbanetilsynet i, at der er tale om interne arbejdsdokumenter.
Disse  

 dokumenter indeholder nogle faktiske oplysninger, der har et præg af  

 redegørelse for overvejelser i sagen, og som kan være undtaget fra aktindsigt  

 i  

 medfør af offentlighedslovens §§ 12-14.
 Jernbanetilsynet har anført i  

 sin udtalelse, at oplysningerne ikke er af væsentlig betydning.  

 Trafikministeriet har ikke tilstrækkelig indsigt til at vurdere rigtigheden  

 af  

 denne betragtning.
Ekstraheringspligten efter  

 offentlighedslovens § 11 omfatter enhver konkret oplysning om faktiske  

 omstændigheder af væsentlig betydning for sagsforholdet.
Bestemmelsen må  

 forstås med den modifikation, at ekstraheringspligten ikke gælder tilfælde,  

 hvor oplysningerne i øvrigt fremgår af sagens offentligt tilgængelige  

 dokumenter.
Offentlighedsloven angiver  

 endvidere, at ikke enhver oplysning, der er nedskrevet er omfattet af  

 ekstraheringspligten, idet den kun gælder for oplysninger af væsentlig  

 betydning for sagsforholdet.
Det forhold at en oplysning på et tidspunkt  

 nedfældes i et dokument, der indgår i sagen, må i nogle tilfælde tages som  

 udtryk for, at oplysningen i hvert fald på dette tidspunkt ikke blev anset  

 for  

 betydningsløs.
Imidlertid kan det senere vise sig, at oplysninger, der  

 oprindelig blev anset for at være af betydning, og som derfor blev noteret på  

 sagens akter, på et senere stadium i sagsbehandlingen er betydningsløse.  

 Omfanget  

 af ekstraheringspligten kan derfor afhænge af, på hvilket tidspunkt begæring  

 om  

 aktindsigt fremsættes.
 Adgangen til at blive gjort  

 bekendt med oplysninger, der i givet fald skal ekstraheres, er undergivet de  

 begrænsninger, der følger af lovens §§ 12-14.
Der forefindes i et vist  

 omfang faktiske oplysninger i de interne arbejdsdokumenter, men vi må lægge  

 til  

 grund, at disse oplysninger fremgår af andre dokumenter, der forefindes på  

 sagen.
Hvorvidt De kan få aktindsigt i disse dokumenter, beror på hvilke  

 typer  

 oplysninger dokumenterne indeholder, og hvorvidt disse kan undtages i medfør  

 af  

 offentlighedslovens §§ 12-14.
Vi beklager den sene  

 besvarelse. I en e-mail af 15. januar  

 2001 bad A Trafikministeriet om at uddybe ministeriets svar af 15. januar  

 2001.
 A rykkede den 23. januar 2001  

 Trafikministeriet for svar på e-mailen af 15. januar 2001.
 Den 29. januar 2001 svarede  

 Trafikministeriet bl.a. følgende:
 Efter fornøden gennemgang af  

 sagen, skal Trafikministeriet fastholde, at ministeriet ikke finder grund til  

 at antage, at Jernbanetilsynet har tilsidesat offentlighedsloven ved ikke at  

 ekstrahere faktiske oplysninger fra de pågældende interne arbejdsdokumenter.
Derfor fastholdes svar af 15.  

 januar 2001, og Trafikministeriet finder ikke anledning til at omgøre  

 Jernbanetilsynets afgørelse. Ved brev af 6. februar 2001  

 klagede A til mig over Jernbanetilsynets og Trafikministeriets afslag på  

 aktindsigt.
I brevet anførte A bl.a. følgende:
 Jeg skal hermed klage over  

 Jernbanetilsynets og Trafikministeriets afslag på ekstrahering af et antal  

 interne dokumenter i Jernbanetilsynet vedr. transport af farligt gods på  

 Øresundsbroen herunder fastlæggelse af grænser for transport af eksplosiver.
 Konklusion:
 Da jeg i snart mange år har  

 beskæftiget mig intensivt med Trafikministeriets måde at håndtere begæringer  

 om  

 aktindsigt og klager over samme samt klager over manglende ekstrahering, skal  

 jeg anmode Folketingets Ombudsmand om at vurdere de pågældende interne  

 dokumenter for at finde frem til, om det er korrekt, at de IKKE indeholder  

 oplysninger om faktiske forhold af væsentlig betydning.
Da min mistanke som allerede  

 nævnt går i retning af, at der i Jernbanetilsynet har været en (voldsom?)  

 uenighed vedr. det forsvarlige i fastlæggelsen af en maksimumsgrænse på fem  

 tons eksplosiver gennem Øresundstunnelen, der kun er konstrueret til at holde  

 til eksplosion af 1 ton eksplosiver, og at et eller flere af de pågældende  

 interne dokumenter omhandler dette forhold, vil det være interessant -  

 såfremt  

 min mistanke viser sig at være rigtig - at få klarlagt, hvor vidt advarsler  

 fra  

 offentligt ansatte eksperter kan siges at være oplysninger om faktiske  

 forhold  

 af væsentlig betydning og dermed omfattet af offentlighedslovens regler om  

 ekstrahering. Ved brev af 16. februar 2001  

 bad jeg Trafikministeriet om en udtalelse i sagen.
Jeg bad endvidere  

 Trafikministeriet indhente en udtalelse fra Jernbanetilsynet.
I brevet til  

 Trafikministeriet anførte jeg bl.a. følgende:
Jeg beder om at  

 Trafikministeriet i udtalelsen kommer ind på om det er tilstrækkeligt  

 entydigt  

 hvad ministeriets afgørelse af 15. januar 2001 indeholder.
Herudover anmoder  

 jeg om at Trafikministeriet i udtalelsen kommer ind på om ministeriet havde  

 tilstrækkelige oplysninger i sagen til at det kunne lægges til grund at de  

 faktiske oplysninger der fremgik af de interne arbejdsdokumenter, også  

 fremgik  

 af andre dokumenter på sagen.
Endvidere beder jeg ministeriet om at komme ind  

 på baggrunden for at ministeriet ikke havde tilstrækkelig indsigt til at  

 vurdere rigtigheden af betragtningen om at oplysningerne i dokumenterne ikke  

 havde væsentlig betydning.
Desuden beder jeg ministeriet om at oplyse om  

 henvisningerne i brevet af 15. januar 2001 til offentlighedslovens §§ 12-14  

 skal forstås således at oplysningerne i sagen er omfattet af disse  

 bestemmelser.
Jeg beder endvidere om at Trafikministeriet i udtalelsen kommer  

 ind på om ministeriets brev af 29. januar 2001 opfyldte begrundelseskravet i  

 forvaltningslovens §§ 22 og 24. Trafikministeriet fremsendte  

 ved brev af 12. oktober 2001 ministeriets udtalelse.
Ministeriets brev var  

 vedlagt Jernbanetilsynets udtalelse af 23. maj 2001. I Trafikministeriets  

 brev  

 udtalte ministeriet bl.a. følgende:
  

  

 Vedrørende klage fra journalist (A), avisen ( ) Folketingets Ombudsmand har i  

 brev af 16. februar 2001 anmodet Trafikministeriet om en udtalelse under  

 henvisning til en klage fra journalist (A), avisen ( ) vedrørende dennes  

 anmodning om ekstrahering fra interne arbejdsdokumenter om farligt gods på  

 Øresundsforbindelsen.
 Ombudsmanden har i den  

 forbindelse anmodet om, at udtalelsen kom ind på nærmere angivne spørgsmål,  

 som  

 vi hermed skal besvare.
 For så vidt angår  

 Ombudsmandens spørgsmål om, hvorvidt ministeriet havde tilstrækkelige  

 oplysninger i sagen til at lægge til grund, at de oplysninger om faktiske  

 omstændigheder,  

 der fremgik af de interne arbejdsdokumenter, også fremgik af andre dokumenter  

 på sagen, som (A) allerede har fået aktindsigt i, kan oplyses, at det havde  

 vi  

 ikke på daværende tidspunkt.
 Trafikministeriet har derfor  

 nu foretaget en konkret vurdering af de interne arbejdsdokumenter sammen med  

 Jernbanetilsynet og kan oplyse, at faktiske oplysninger, der indeholdes i de  

 angivne dokumenter, også forefindes i de øvrige dokumenter, som (A) allerede  

 har fået.
De interne arbejdsdokumenter  

 indeholder faktiske oplysninger om Storebælts- og Øresundstunnellens  

 konstruktion (støbning, fugning og lign.) og om tekniske krav til  

 jernbanesikkerheden på Storebælts- og Øresundsforbindelsen.
Disse fremgår  

 allerede af dokumenterne nr. 6, 9, 11 og 12.
 Det beklages derfor, at vi i  

 afgørelserne af 15. januar og 29. januar 2001 til (A) ikke konkret har taget  

 stilling til hvert enkelt dokument og begrundet hvorfor, der er givet afslag  

 på  

 dennes anmodning om ekstrahering.
 Med hensyn til ombudsmandens  

 spørgsmål om, hvorvidt der med Trafikministeriets afgørelse i brev af 15.  

 januar 2001 forelå en stillingtagen til, om oplysningerne i sagen var af  

 væsentlig betydning for sagsforholdet eller om oplysningerne var omfattet af  

 offentlighedslovens §§ 12-14, kan oplyses, at Trafikministeriet som det  

 fremgår  

 ovenfor ikke havde taget konkret stilling hertil.
Vi har overvejet  

 meroffentlighed, men afvist dette på grund af dokumenternes interne og  

 foreløbige karakter. Jernbanetilsynet har i  

 tilsynets udtalelse af 23. maj 2001 bl.a. anført følgende:
 Jernbanetilsynet har i sin  

 udtalelse valgt at tage stilling til følgende punkter anført i forbindelse  

 med  

 (A)s klage:
1.  

 journalisering af dokumenterne 00/169 13, 16 og 20 2.  

 journaliseringen af dokument 18 Ad. 1 journalisering af dokumenterne 00/169 13, 16 og 20 De i sagen omtalte dokumenter  

 13, 16 og 20 er udarbejdet af en af de to sagsbehandlere i Jernbanetilsynet,  

 der udover at beskæftige sig med Jernbanetilsynets 1. kontors tilsyns- og  

 undersøgelsesopgaver også beskæftiger sig med transport af farligt gods på  

 jernbane.
 Der er ved de tre omtalte  

 dokumenter tale om dokumenter, hvis indhold mere kan opfattes som  

 brainstorming-papirer, som medarbejderen har udformet som led i egen  

 tankevirksomhed i forbindelse med overvejelserne om transport af farligt gods  

 på jernbane over Øresundsforbindelsen.
Dokumenterne afspejler den  

 pågældende medarbejders personlige mening og har i deres udformning og  

 fremstilling af sagsforholdene ikke tilført sagsbehandlingen vedr.  

 Øresundsforbindelsen nye aspekter.
Der kan derfor ikke være tale om  

 dokumenter  

 der, i overensstemmelse med Offentlighedslovens § 8, nr. 1, skulle anses for  

 gengivende indholdet af Jernbanetilsynets endelige beslutning vedrørende  

 transport af farligt gods på jernbane over Øresundsforbindelsen.
 Spørgsmålet er derfor,  

 hvorledes medarbejderens egen mening, der ikke har påvirket Jernbanetilsynets  

 sagsbehandling, skal behandles i det omfang denne optræder i  

 Jernbanetilsynets  

 journalsystem.
 De i dokumenterne behandlede  

 oplysninger er, som anført i et tidligere brev fra Jernbanetilsynet til (A)  

 (Brev af 19. september 2000 (Jernbanetilsynets j.nr. 5802. 48/00-577.6)) ikke  

 faktiske oplysninger, der er tilvejebragt for at bringe klarhed i sagen, jf.  

 Offentlighedslovens § 8, nr. 3, men anvendt som led i den enkelte  

 medarbejders  

 personlige vurdering af sagen.
 Efter nøje gennemgang af  

 dokumenternes indhold valgte Jernbanetilsynet således at give afslag på  

 aktindsigt, på baggrund af følgende forhold:
 Dokumenternes objektive faktiske oplysninger fremgår af  

 andet i sagen behandlet materiale og det vil ikke være muligt meningsfyldt at  

 foretage en ekstrahering fra de ønskede dokumenter.
Der er tale om en medarbejders personlige synspunkter  

 og ikke Jernbanetilsynets opfattelse.
Der ligger et omfattende arbejde til  

 grund for Jernbanetilsynets afgørelse af grænserne for transport af farligt  

 gods på jernbane over Øresundsforbindelsen.
Da medarbejderens enkeltstående  

 overvejelser ikke berører disse overvejelser, vurderinger, undersøgelser,  

 redegørelser mv., hhv. inddrager nogle af de faktiske oplysninger i en  

 misvisende kontekst, ville de ønskede dokumenter i det hele taget være  

 misvisende i forhold til den øvrige sagsbehandling.
Jernbanetilsynet har flere ansatte, som har tilegnet  

 sig særlig viden på bestemte områder, uden dog at fremstå som eksperter.  

 Dette  

 gælder således i den konkrete sag.
Der kan derfor ikke være tale om, at  

 dokumenter der hidrører fra en medarbejder i Jernbanetilsynet, i det omfang  

 de  

 er skrevet på et område, som medarbejderen har beskæftiget sig mere indgående  

 med, skal opfattes som eksperters stillingtagen til jernbanemæssige forhold  

 og  

 derved får en særlig betydning for sagsbehandlingen og mere afgørende vægt  

 når  

 der skal træffes afgørelser.
Ad 2. Journaliseringen af dokument 18 Jernbanetilsynets  

 journalsystemer tillader, at en medarbejder er i stand til at journalisere et  

 udgående dokument som kan være tomt, indeholdende stikord eller få  

 oplysninger  

 og lign. således, at en vis kronologi i sagerne vil kunne overholdes.
Der er ved dokument 18 tale  

 om et dokument, der blev journaliseret med henblik på evt. senere  

 offentliggørelse.
Dokumentet er dog i sin nuværende stand ikke færdig  

 udformet  

 og derfor ikke retvisende.
Der arbejdes fortsat på dette dokument, som i sin  

 endelige version skal komme til at fremstå som en samlet redegørelse for  

 Jernbanetilsynets beslutningsgrundlag i forbindelse med sagsbehandlingen af  

 grænserne for transport af farligt gods på jernbane over Øresund.
Idet alle sagsbehandlere har  

 fri adgang til journaliseringssystemet, kan sagsbehandlerne selv vælge,  

 hvornår  

 et dokument bliver journaliseret.
Dette kan have fordele og ulemper for den,  

 der ønsker aktindsigt i sager.
Indtil dokumentet, jf.
Ofl. § 8, 1. pkt.,  

 foreligger i sin endelige form, kan den pågældende ikke få aktindsigt i selve  

 dokumentet, men kan dog blive gjort bekendt med at der arbejdes på dette  

 dokument.
For Jernbanetilsynets daglige  

 arbejde kan en sagsbehandlers mulighed for at dokumenter bliver  

 journaliseret,  

 til trods for at de enten ikke har noget indhold eller kun indeholder få  

 eller  

 ufuldstændige oplysninger, i tilfælde af den pågældende medarbejders f.eks.  

 længere fravær være hjælpsom for den sagsbehandler, der skal overtage sagen,  

 fordi det på denne måde bliver muligt at se, hvilken linje i sagsbehandlingen  

 den  

 pågældende sagsansvarlige medarbejder har valgt. Ved brev af 22. oktober 2001  

 sendte jeg kopi af Trafikministeriet og Jernbanetilsynets udtalelser til A.
Ombudsmandens udtalelse 1. Trafikministeriets afgørelse af 15. januar 2001 Efter § 15, stk. 2, i offentlighedsloven (lov nr. 572 af 19. december 1985)  

 kan afgørelser om aktindsigt påklages til den myndighed som er klageinstans i  

 forhold til afgørelsen eller behandlingen i øvrigt af den sag begæringen om  

 aktindsigt vedrører.
Udgangspunktet for en klagemyndigheds sagsbehandling ved  

 en prøvelse af en underordnet myndigheds afgørelse er en fuldstændig prøvelse  

 af alle sagens faktiske omstændigheder og af alle sagens retlige spørgsmål.  

 Jeg henviser til Karsten Loiborg mfl., Forvaltningsret (1994), s. 652,  

 Folketingets Ombudsmands beretning for 1994, s. 52ff (s. 55),* for 1996, s.  

 314ff,* for 1997, s. 240ff,* for 2000, s. 339ff,* og John Vogter,  

 Offentlighedsloven med kommentarer (1998), s. 271.
 Jeg er enig med Trafikministeriet i at det er beklageligt at ministeriet ikke  

 ved sin afgørelse af 15. januar 2001 om opretholdelse af Jernbanetilsynets  

 afslag på aktindsigt af 19. og 22. september 2000 konkret vurderede de  

 dokumenter De søgte aktindsigt i, og dermed foretog den prøvelse De havde  

 krav på.
2. Retsgrundlaget Offentlighedslovens §§ 6, 7, 8 og 11 har følgende indhold:
  

  

 § 6.  

  

 I sager, hvor der vil blive truffet afgørelse af en forvaltningsmyndighed,  

 skal en myndighed, der mundtligt modtager oplysninger vedrørende en sags  

 faktiske omstændigheder, der er af betydning for sagens afgørelse, eller som  

 på anden måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter.
 Stk. 2.  

  

 Justitsministeren kan for nærmere angivne områder af  

 forvaltningsvirksomhed fastsætte regler om opbevaring m.v. af meddelelser,  

 der  

 udfærdiges eller modtages ved hjælp af elektronisk databehandling.
 Stk. 3.  

  

 Vedkommende minister kan efter forhandling med  

 justitsministeren fastsætte regler om notatpligt for nærmere angivne grupper  

 af  

 sager om udøvelse af anden forvaltningsvirksomhed end nævnt i stk. 1.
§ 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer indbyrdes.
§ 8.  

  

 Retten til aktindsigt omfatter uanset bestemmelsen i § 7  

 interne arbejdsdokumenter, som foreligger i endelig form, når dokumenterne alene gengiver indholdet af myndighedens  

 endelige beslutning vedrørende en sags afgørelse, dokumenterne alene indeholder en gengivelse af  

 oplysninger, som myndigheden har haft pligt til at notere efter bestemmelsen  

 i  

 § 6, dokumenterne er selvstændige dokumenter, der er  

 udarbejdet af en myndighed for at tilvejebringe bevismæssig eller anden  

 tilsvarende klarhed med hensyn til en sags faktiske omstændigheder, eller dokumenterne indeholder generelle retningslinier for  

 behandlingen af bestemte sagstyper.
 § 11.  

  

 Oplysninger i dokumenter, der er omfattet af § 7 og § 10, nr.  

 1-5, om faktiske omstændigheder, der er af væsentlig betydning for  

 sagsforholdet,  

 skal uanset disse bestemmelser meddeles i overensstemmelse med lovens  

 almindelige regler.
Stk. 2.  

  

 Vedkommende minister kan efter forhandling med  

 justitsministeren fastsætte regler om, at pligten efter stk. 1 ikke skal  

 gælde  

 nærmere angivne grupper af sager om udøvelse af faktisk  

 forvaltningsvirksomhed. Som det fremgår af  

 offentlighedslovens § 7, er interne dokumenter som udgangspunkt ikke omfattet  

 af retten til aktindsigt.
Det følger dog af lovens § 8 at interne  

 arbejdsdokumenter som foreligger i endelig form, og som er af den i nr. 1, 2,  

 3  

 eller 4 anførte art, er omfattet af retten til aktindsigt.
Endelig fremgår  

 det  

 af lovens § 11, den såkaldte ekstraheringspligt, at der skal gives aktindsigt  

 i  

 væsentlige oplysninger om faktiske omstændigheder i interne dokumenter.  

 Bestemmelsen finder ikke anvendelse såfremt de oplysninger der skulle  

 ekstraheres, fremgår af offentligt tilgængelige dokumenter i sagen, jf.
John  

 Vogter, Offentlighedsloven med kommentarer (1998), s. 211.
 I Jernbanetilsynets udtalelse  

 af 23. maj 2001 til mig har tilsynet bl.a. anført følgende:
 Jernbanetilsynets  

 journalsystemer tillader, at en medarbejder er i stand til at journalisere et  

 udgående dokument som kan være tomt, indeholdende stikord eller få  

 oplysninger  

 og lign. således, at en vis kronologi i sagerne vil kunne overholdes.
Der er ved dokument 18 tale  

 om et dokument, der blev journaliseret med henblik på evt. senere  

 offentliggørelse.
Dokumentet er dog i sin nuværende stand ikke færdig  

 udformet  

 og derfor ikke retvisende.
Der arbejdes fortsat på dette dokument, som i sin  

 endelige version skal komme til at fremstå som en samlet redegørelse for  

 Jernbanetilsynets beslutningsgrundlag i forbindelse med sagsbehandlingen af  

 grænserne for transport af farligt gods på jernbane over Øresund.
Idet alle sagsbehandlere har  

 fri adgang til journaliseringssystemet, kan sagsbehandlerne selv vælge,  

 hvornår  

 et dokument bliver journaliseret.
Dette kan have fordele og ulemper for den,  

 der ønsker aktindsigt i sager.
Indtil dokumentet, jf.
Ofl. § 8, 1. pkt.,  

 foreligger i sin endelige form, kan den pågældende ikke få aktindsigt i selve  

 dokumentet, men kan dog blive gjort bekendt med at der arbejdes på dette  

 dokument.
For Jernbanetilsynets daglige  

 arbejde kan en sagsbehandlers mulighed for at dokumenter bliver  

 journaliseret,  

 til trods for at de enten ikke har noget indhold eller kun indeholder få  

 eller  

 ufuldstændige oplysninger, i tilfælde af den pågældende medarbejders f.eks.  

 længere fravær være hjælpsom for den sagsbehandler, der skal overtage sagen,  

 fordi  

 det på denne måde bliver muligt at se, hvilken linje i sagsbehandlingen den  

 pågældende sagsansvarlige medarbejder har valgt. Jeg er ikke enig i  

 Jernbanetilsynets bemærkninger om at der ikke kan gives aktindsigt i et  

 internt  

 dokument før det foreligger i sin endelige form.
Efter offentlighedslovens §  

 11  

 skal der gives aktindsigt i væsentlige oplysninger om faktiske omstændigheder  

 i  

 interne dokumenter.
Offentlighedslovens § 11 er som lovens § 8 en undtagelse  

 til bestemmelsen i § 7 om undtagelse fra aktindsigt i interne dokumenter.  

 Offentlighedslovens § 8 vedrører aktindsigt i dokumenter, hvorimod § 11  

 vedrører aktindsigt i oplysninger.
Offentlighedslovens § 11 gælder alle  

 dokumenter omfattet af § 7, altså alle interne dokumenter, og det er hverken  

 i  

 § 7 eller § 11 fastsat at der alene er tale om dokumenter i endelig form.  

 Dette  

 er til gengæld fastsat i § 8. Der henvises i offentlighedslovens § 11 ikke  

 til  

 § 8, og en fortolkning som den ovenfor citerede hvorefter  

 ekstraheringspligten  

 kun omfatter oplysninger i endelige dokumenter, er efter min opfattelse ikke  

 korrekt.
Jeg har da også forstået Trafikministeriet således  

  

 at  

  

 ministeriet har vurderet  

 oplysningerne i dokument 18 i forhold til offentlighedslovens § 11,  

  

 at  

  

 ministeriet mener at der er  

 væsentlige oplysninger om faktiske omstændigheder som dog også fremgår af  

 dokumenterne 6, 9, 11 og 12, og  

  

 at  

  

 ministeriet derfor har fastholdt afslaget på aktindsigt i dokument 18.
3. Trafikministeriets afgørelse I udtalelsen  

 af 12. oktober 2001 har Trafikministeriet alene begrundet ministeriets  

 opretholdelse af afslaget på aktindsigt med at de faktiske oplysninger der  

 fremgår af dokumenterne, også fremgår af andre dokumenter som De har fået  

 aktindsigt i.
Jernbanetilsynet har derimod i sin udtalelse af 23. maj 2001  

 herudover  

 anført at indholdet af dokumenterne 13, 16 og 20 alene er en sagsbehandlers  

 personlige synspunkter som ikke berører de overvejelser, vurderinger,  

 undersøgelser m.v. der har ligget til grund for Jernbanetilsynets  

 fastsættelse  

 af grænserne for transport af farligt gods, at nogle af de faktiske  

 oplysninger  

 i dokumenterne inddrages i en misvisende kontekst, og at dokumenterne ikke  

 skal  

 opfattes som en eksperts stillingtagen.
Jeg er enig i at interne vurderinger,  

 i  

 modsætning til eksterne vurderinger, ikke er omfattet af offentlighedslovens  

 §  

 11 for så vidt disse ikke samtidig indeholder væsentlige oplysninger om  

 faktiske omstændigheder.
Eftersom Trafikministeriet er den overordnede  

 myndighed i forhold til Jernbanetilsynet, har jeg imidlertid lagt  

 ministeriets  

 begrundelse til grund ved min vurdering af sagen.
Jeg har forstået  

 Trafikministeriets udtalelse af 12. oktober 2001 således at det er  

 ministeriets  

 opfattelse at der i dokumenterne 13, 16, 18 (som nævnt ovenfor) og 20 er  

 væsentlige oplysninger om faktiske omstændigheder som skulle ekstraheres  

 efter  

 offentlighedslovens § 11, men at disse oplysninger allerede fremgik af sagens  

 øvrige offentligt tilgængelige dokumenter, og at ministeriet derfor ikke  

 mener  

 at der skulle gives aktindsigt heri.
Trafikministeriet har således anført at  

 oplysningerne om faktiske omstændigheder også fremgår af dokumenterne 6, 9,  

 11  

 og 12 som De har fået aktindsigt i.
Dokumenterne 13, 16, 18 og 20  

 har alle karakter af interne arbejdsdokumenter.
Jeg kan af gode grunde ikke  

 gengive eller konkret henvise til indholdet af disse dokumenter.
De  

 indeholder  

 dog alle oplysninger om Storebæltsforbindelsen og Øresundsforbindelsen og om  

 transport af farligt gods på disse forbindelser.
Dokument 16 indeholder bl.a.  

 et notat vedrørende to telefonsamtaler som en medarbejder ved  

 Jernbanetilsynet  

 har haft med to eksterne fagfolk.
Jeg lægger til grund at disse  

 telefonsamtaler  

 er noteret efter offentlighedslovens § 6. Dokument 16 indeholder endvidere  

 medarbejderens egen vurdering af de oplysninger og vurderinger de to eksterne  

 fagfolk har oplyst til medarbejderen.
Det er min umiddelbare  

 opfattelse at der i dokumenterne 13, 16, 18 og 20 er væsentlige oplysninger  

 om  

 faktiske omstændigheder som ikke fremgår af dokumenterne 6, 9, 11 og 12. Det  

 er  

 således min umiddelbare opfattelse at dokumenterne 13, 18 og 20 - uanset at  

 de  

  

 også  

  

 fremstår som en medarbejders egen  

 vurdering af sagen om transport af farligt gods - indeholder væsentlige  

 oplysninger om faktiske omstændigheder som ikke fremgår af dokumenterne 6, 9,  

 11  

 og 12. Eksempelvis er der i dokument 18, bl.a. på side 5 og 6, en  

 sammenligning  

 af Øresundsforbindelsen og Storebæltsforbindelsen som efter min opfattelse  

 indeholder væsentlige oplysninger om faktiske omstændigheder der ikke ses af  

 dokumenterne 6, 9, 11 og 12 i sagen.
Det er endvidere min opfattelse at  

 oplysningerne fra de to eksterne fagfolk i dokument 16 er væsentlige  

 oplysninger om faktiske omstændigheder hvoraf en del efter min opfattelse  

 ikke  

 fremgår af dokumenterne 6, 9, 11 og 12. At medarbejderen som har foretaget  

 samtalerne og gengivet disse i et notat, efter gengivelsen af samtalerne har  

 anført sin egen vurdering, ændrer ikke karakteren af de oplysninger  

 Jernbanetilsynet modtog fra de to eksterne fagfolk.
Jeg henstiller på baggrund af  

 det ovenfor anførte at Trafikministeriet genoptager sagen, og at ministeriet,  

 hvis ministeriet efter en revurdering stadig måtte være af den opfattelse at  

 de  

 væsentlige oplysninger om faktiske omstændigheder også fremgår af andre  

 offentligt tilgængelige dokumenter på sagen, ved sin nye afgørelse direkte  

 angiver hvilke oplysninger der er væsentlige oplysninger om faktiske  

 omstændigheder, og hvor i dokumenterne 6, 9, 11 og 12 disse oplysninger  

 fremgår.
Jeg har bedt ministeriet underrette mig om hvad der videre sker i  

 sagen.
4. Formidling af aktindsigt Jeg har  

 bemærket at en række af de oplysninger der umiddelbart efter min opfattelse  

 skulle gives aktindsigt i, er meget tekniske, og nogle af dem bl.a. angivet  

 ved  

 forkortelser.
Baggrunden for at give aktindsigt er at den aktindsigtssøgende  

 kan blive bekendt med det der søges aktindsigt i.
Såfremt de oplysninger som  

 omfattes af aktindsigt, indeholder forkortelser af meget teknisk og faglig  

 karakter, kan det være svært, om ikke umuligt, for en person der ikke kender  

 til de tekniske og faglige forkortelser der anvendes, at få nogen mening ud  

 af  

 aktindsigten.
Retten til aktindsigt bliver herved illusorisk.
Det følger  

 efter  

 min opfattelse heraf at myndigheder i forbindelse med meddelelse af  

 aktindsigt  

 må angive hvad ikke alment kendte forkortelser betyder.
5. Konklusion Samlet er det  

 min opfattelse at Trafikministeriets afgørelse af 15. januar 2001 ikke var  

 korrekt på grund af den manglende korrekte prøvelse under henvisning til  

 manglende sagkundskab.
Det er endvidere min umiddelbare opfattelse at der er  

 væsentlige oplysninger i dokumenterne 13, 16, 18 og 20 som ikke fremgår af  

 dokumenterne 6, 9, 11 og 12. Jeg har på den baggrund henstillet til  

 Trafikministeriet at ministeriet genoptager sagen.
Jeg har bedt  

 Trafikministeriet om underretning om resultatet af ministeriets genoptagelse  

 af  

 sagen. NOTER: (*)  

 FOB 1994, s. 52,  

 FOB 1996, s. 314,  

 FOB 1997, s. 240,  

 FOB 2000, s. 338.
