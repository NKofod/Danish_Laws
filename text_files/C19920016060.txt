I.
Indledning Det fremgår af arbejdsløshedsforsikringslovens § 79, stk. 3, at krav på  

 refusion bortfalder, og udbetalte beløb skal tilbagebetales i det omfang,  

 arbejdsløshedskassen ikke efter anmodning forelægger dokumentation i  

 overensstemmelse med regler, der fastsættes af direktøren for  

 arbejdsløshedsforsikringen.
 Denne bestemmelse indebærer, at kravet på refusion bortfalder, og allerede  

 udbetalte beløb skal tilbagebetales af arbejdsløshedskassen, uden at det er  

 nødvendigt at påvise, at der er sket en fejludbetaling.
 Hvis den fornødne dokumentation kan fremskaffes efterfølgende, bortfalder  

 kravet på refusion ikke, og udbetalte beløb skal ikke tilbagebetales.
I arbejdsløshedsforsikringslovens § 91, stk. 8, er det endvidere fastsat,  

 at direktøren for arbejdsløshedsforsikringen efter forhandling med  

 landsarbejdsnævnet kan fastsætte regler for, hvilket dokumentationsmateriale  

 der skal foreligge i forbindelse med kassernes administration af  

 arbejdsløshedsforsikringsloven.
Der kan herunder fastsættes regler om, at  

 udbeta-ling af dagpenge ikke må finde sted, forinden der er tilvejebragt den  

 fornødne dokumentation.
 På denne baggrund skal direktoratet i det følgende nærmere redegøre for de  

 gældende regler om, hvilken dokumentation i form af blanketter, 3. mands-  

 eller medlemsattestation, der uden undtagelse skal foreligge,  

før udbetaling af arbejdsløshedsdagpenge m.v. kan ske og således efter  

 anmodning skal kunne fremlægges for tilsynsmyndigheden.
 Endvidere redegøres for, efter hvilke retningslinier  

 dokumentationsmaterialerne skal opbevares.
 Det understreges, at grundlaget for udbetalingerne skal være korrekt,  

 hvilket blandt andet vil sige, at de nedenfor nævnte blanketter m.v. skal  

 være korrekt udfyldt , - såvel af medlemmet som af  

 arbejdsløshedskassen.
 Hvis et mangelfuldt udfyldt blanketmateriale m.v. har medført, at der er  

 udbetalt arbejdsløshedsdagpenge/feriedagpenge/efterløn med urette, ifalder  

 arbejdsløshedskassen ansvar i henhold til arbejdsløshedsforsikringslovens §  

 86, stk. 4.
II.
Optagelse A.
Lønmodtagere Til brug for optagelsen skal lønmodtagere afgive oplysninger på begæring  

 om optagelse for lønmodtagere (blanket AR 50).
 Før optagelse kan ske, skal der for lønmodtagere foreligge  

 arbejdsgiverdokumentation for, at arbejdskravet til optagelse er opfyldt, jf.  

 arbejdsløshedsforsikringslovens §§ 41, stk. 1, nr. 3, litra a og b, 67, stk.  

 2, nr. 1 og 2, og § 7, stk. 2, i bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere (emnenr.  

 3.21).
 Dokumentationen kan være lønsedler eller anden form for  

 arbejdsgiverdokumentation.
 Arbejdsgiverdokumentationen skal som hovedregel foreligge inden 3 måneder  

 efter, at den optagelsessøgende har begyndt arbejdet.
 Nærmere regler om arbejdsgiverdokumentation er fastsat i afsnit 9.2 i  

 A-vejledning af 17. maj 1990 til bekendtgørelse om optagelse i en  

 statsanerkendt arbejdsløshedskasse for lønmodtagere (emnenr. 3.21).
 Dokumentation for fravær i 10-ugers perioden, jf. § 4 i ovennævnte  

 bekendtgørelse, sker ved hjælp af erklæring om fravær (blanket AR 296).
 Dokumentationen for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 Hvis ansøgeren på optagelsesbegæringen har oplyst:
 - at arbejdet udføres i egen eller ægtefælles/registrerede partners  

 selvstændige virksomhed, skal ansøgeren udfylde bilag I til  

 ledighedserklæringen (blanket AR 252).
 - at ansøgeren, ægtefællen/registrerede partner, børn, søskende,  

 forældre eller svigerforældre er indehaver af kapital i det selskab, hvor  

 ansøgeren er beskæftiget, skal ansøgeren udfylde bilag III til  

 ledighedserklæringen (blanket AR 260).
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.21).
B.
Nyuddannede og værnepligtige Nyuddannede og værnepligtige skal til brug for optagelsen afgive  

 oplysninger på begæring om optagelse for nyuddannede/værnepligtige (blanket  

 AR 51).
 Optagelse som nyuddannet og værnepligtig, jf.  

 arbejdsløshedsforsikringslovens § 41, stk. 1, nr. 3, litra c og f, kan ske  

alene på grundlag af ansøgerens oplysninger på blanket AR 51.
 I tvivlstilfælde skal der dog indhentes fornøden 3.mandsdokumentation om  

 uddannelsen/værnepligten.
 Et medlem af en arbejdsløshedskasse, der gennemfører en uddannelse af 18  

 måneders/3 semestres varighed, kan vælge at gøre brug af sine  

 dimittendrettigheder.
 I sådanne tilfælde skal der foreligge skriftlig dokumentation for, at  

 medlemmet inden 2 uger efter uddannelsens afslutning har tilkendegivet, at  

 man ønsker at gøre brug af sine dimittendrettigheder.
 Der henvises til afsnit 4.5.4 i A-vejledning af 17. maj 1990 til  

 bekendtgørelse om optagelse i en statsanerkendt arbejdsløshedskasse for  

 lønmodtagere (emnenr. 3.21).
C.
Selvstændige erhvervsdrivende Optagelse i en arbejdsløshedskasse for selvstændige erhvervsdrivende kan  

 ske, når der foreligger dokumentation for, at den optagelsessøgende har  

 begyndt egentlig virksomhedsudøvelse.
Den optagelsessøgende skal godtgøre, at  

 kravet om, at pågældende er beskæftiget ved virksomheden mere end  

 midlertidigt og i væsentligt omfang, er opfyldt.
 Nærmere regler om kravene til disse to former for dokumentation er fastsat  

 i § 6, stk. 1, i bekendtgørelse nr. 588 af 14. august 1990 om optagelse i en  

 arbejdsløshedskasse for selvstændige erhvervsdrivende med tilhørende  

 vejledning (emnenr. 3.21).
 Den optagelsessøgende skal udfylde en optagelsesblanket for selvstændige  

 erhvervsdrivende, der er godkendt af direktoratet, jf. § 6, stk. 2, i nævnte  

 bekendtgørelse.
D.
Tidligere medlemskab af en arbejdsløshedskasse I tilfælde, hvor ansøgeren på optagelsesbegæringen har svaret bekræftende  

 på spørgsmålet, om pågældende tidligere har været medlem af en  

 arbejdsløshedskasse, skal kassen hos den tidligere arbejdsløshedskasse  

 indhente skriftlig dokumentation om følgende:
 Der henvises herved til rundskrivelser af 14. januar 1988 (F-AK-nr. 3/88,  

 F-AF-nr. 3/88) og af 4. december 1990 (rundskrivelse nr. 57/90).
E.
Dokumentation for modtagelse af begæring om optagelse Hvis anmodning om optagelse sker ved anden skriftlig henvendelse end ved  

 udfyldelse af en godkendt optagelsesblanket, skal denne forsynes med  

 påstempling af modtagelsesdato.
Det samme gælder, når arbejdsløshedskassen  

 modtager optagelsesblanketten.
Der henvises til afsnit 8.1 og 9.1 i  

 A-vejledning af 17. maj 1990 til bekendtgørelse om optagelse i en  

 statsanerkendt arbejdsløshedskasse for lønmodtagere.
III.
Overflytning A.
Overflytning mellem arbejdsløshedskasser Ved enhver overflytning mellem statsanerkendte arbejdsløshedskasser skal  

 medlemmet og fraflytterkassen afgive oplysninger til tilflytterkassen på  

 overflytningsblanketten (blanket AR 53).
 Overflytningssager skal som udgangspunkt behandles på grundlag af  

 medlemmets oplysninger på tro og love.
 I tvivlstilfælde kan der dog indhentes nærmere dokumentation fra  

 arbejdsgiveren om ansættelsesforhold, arbejdstid m.v.
 Nærmere regler er fastsat i bekendtgørelse nr. 786 af 4. december 1991 om  

 overflytning mellem anerkendte arbejdsløshedskasser med tilhørende vejledning  

 (emnenr. 3.24).
B.
Overflytning mellem deltids- og fuldtidsforsikring Ved overflytning mellem deltids- og fuldtidsforsikring skal der foreligge  

 arbejdsgiverdokumentation for arbejdets omfang.
 Lønsedler skal som udgangspunkt anvendes som arbejdsgiverdokumentation.
 Hvis arbejdets omfang og tidsmæssige placering ikke fremgår tilstrækkeligt  

 klart af lønsedlerne, skal kassen indhente nærmere oplysninger fra  

 arbejdsgiveren.
 Hvis eventuelt fravær ikke fremgår af lønsedlerne, skal medlemmet oplyse  

 herom på erklæring om fravær (blanket AR 296).
 Ved overflytning fra deltids- til fuldtidsforsikring skal der endvidere  

 foreligge en af medlemmet udfyldt og underskrevet erklæring om tidspunktet  

 for arbejdets påbegyndelse.
 Der henvises til B-vejledning af 3. oktober 1990 om overflytning mellem  

 deltids- og fuldtidsforsikring af medlemmer af en statsanerkendt  

 arbejdsløshedskasse for lønmodtagere (emnenr. 3.21).
IV.
Rykning og slettelse af medlemmer der undlader at betale  

 kontingent Der skal foreligge dokumentation for, at reglerne i  

 arbejdsløshedsforsikringslovens § 78 og cirkulære af 19. september 1983 om  

 slettelse af medlemmer, der undlader at indbetale medlemsbidrag (emnenr.  

 3.22), er overholdt, jf.
F-rundskrivelse nr. 19/86 af 17. april 1986.
 Dokumentationen kan enten bestå af brevkopier af de afsendte  

 rykkerskrivelser og meddelelser om slettelse eller af EDB-udskrifter eller  

 lignende, der viser, hvilke medlemmer der på et givet tidspunkt har fået  

 tilsendt rykkerskrivelser og/eller meddelelser om slettelse.
Endelig kan dokumentationen for afsendelse af de nævnte breve ske ved, at  

 postvæsenet kvitterer for, at brevene er indleveret til afsendelse hos  

 postvæsenet.
Der henvises til rundskrivelse nr. 49/92 af 17. juli 1992  

 vedrørende dokumentation for, at kasserne har afsendt rykkerskrivelser til  

 medlemmer, der var i restance med medlemsbidraget.
V.
Udfyldelse af ledighedserklæring/beregning af dagpenge A.
Lønmodtagere Før der kan udbetales dagpenge, skal medlemmet udfylde en  

 ledighedserklæring for lønmodtagere (blanket AR 251).
 Der skal ved beregningen af medlemmets arbejdsfortjeneste foreligge  

 dokumentation for den hidtidige indkomst, enten ved som hovedregel  

 fremlæggelse af lønsedler eller - hvis arbejdsløshedskassen skønner, at  

 lønsedlerne ikke er et tilstrækkeligt grundlag - ved indhentelse af en  

 arbejdsgivererklæring (blanket AR 274), jf. § 2 i bekendtgørelse nr. 612 af  

 18. december 1985 om arbejdsgiverdokumentation som betingelse for udbetaling  

 af arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.312).
 Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdsfortjenesten  

 dokumenteres ved hjælp af tro og love oplysninger.
 Arbejdserklæringen (blanket AR 261) kan anvendes hertil.
 Dokumentation for fravær i beregningsperioden, jf. § 13, stk. 2, og § 16,  

 stk. 1, i bekendtgørelse nr. 685 af 8. oktober 1986 vedrørende fremgangsmåden  

 ved beregning af arbejdsfortjenesten for lønmodtagere (emnenr. 3.312), sker  

 ved hjælp af erklæring om fravær (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.312).
 Hvis medlemmet på ledighedserklæringen har oplyst:
 - at medlemmet eller dennes ægtefælle/registrerede partner/samlever  

 ejer eller driver landbrug m.v., skal medlemmet udfylde bilag IV til  

 ledighedserklæring (blanket AR 294).
 - at medlemmet eller dennes ægtefælle/registrerede partner/samlever  

 ejer eller driver anden form for selvstændig virksomhed, eller hvis medlemmet  

 er selvbygger/medbygger, skal medlemmet udfylde bilag I til  

 ledighedserklæring (blanket AR 252).
 - at medlemmet eller dennes ægtefælle/registrerede partner/samlever  

 m.v. er indehaver af anparter i det selskab, hvori medlemmet er eller har  

 været beskæftiget, skal medlemmet udfylde bilag III til ledighedserklæring  

 (blanket AR 260).
 - at medlemmet har bierhverv eller modtager egenpension eller  

 lignende, skal medlemmet udfylde bilag II til ledighedserklæring (blanket AR  

 253).
B.
Selvstændige erhvervsdrivende Hovedregel: endeligt ophør Før et medlem, der har drevet selvstændig virksomhed som  

 hovedbeskæftigelse, kan modtage dagpenge efter endeligt ophør som  

 selvstændig, skal medlemmet udfylde en ledighedserklæring for selvstændige  

 erhvervsdrivende (blanket AR 256).
Der kan udbetales dagpenge til en selvstændig erhvervsdrivende, når det  

 personlige arbejde i virksomheden er ophørt mere end midlertidigt, og når der  

 foreligger fyldestgørende dokumentation herfor.
Nærmere regler herom er  

 fastsat i bekendtgørelse nr. 418 af 14. juni 1989 om ophør med udøvelse af  

 selvstændig virksomhed som hovedbeskæftigelse med tilhørende vejledning  

 (emnenr. 3.31137).
Undtagelse: midlertidigt ophør I visse tilfælde kan der udbetales dagpenge til selvstændige  

 erhvervsdrivende, der midlertidigt er afskåret fra fortsat at udøve  

 virksomhed.
 Til brug for arbejdsløshedskassen skal medlemmet i sådanne tilfælde  

 udfylde en erklæring ved ledighed ved midlertidigt ophør som selvstændig  

 (blanket AR 256).
 Det er endvidere en betingelse, at der foreligger dokumentation for:
 Nærmere regler herom er fastsat i bekendtgørelse nr. 689 af 7. november  

 1989 om udbetaling af dagpenge til selvstændige erhvervsdrivende, der  

 midlertidigt er afskåret fra fortsat virksomhedsudøvelse med tilhørende  

 vejledning (emnenr. 3.31137).
1. Udbetaling af dagpenge efter mindstesatsen Et medlem, der umiddelbart forud for ledigheden har drevet selvstændig  

 virksomhed som hovederhverv i mindst 3 hele sammenhængende regnskabsår, og  

 som i samme tidsrum har været medlem af en arbejdsløshedskasse for  

 selvstændige erhvervsdrivende, kan vælge at få udbetalt dagpenge med et fast  

 beløb, der udgør 2/3 af højeste dagpenge efter  

 arbejdsløshedsforsikringslovens § 47, jf. § 4, stk. 3, i bekendtgørelse nr.  

 421 af 16. juni 1989 om fremgangsmåden ved beregning af arbejdsfortjenesten  

 for selvstændige erhvervsdrivende med tilhørende vejledning af 27. juni 1989  

 (emnenr. 3.312).
 Det er en betingelse for, at der kan udbetales dagpenge efter  

 mindstesatsen, at medlemmet dokumenterer, at der i de seneste 3 hele  

 regnskabsår har været udøvet selvstændig erhvervsvirksomhed i væsentligt  

 omfang, jf. § 4, stk. 4, i nævnte bekendtgørelse.
Dokumentationen kan bestå af toldoplysninger, der viser momsbevægelserne i  

 de 3 regnskabsår, eller - for ikke momspligtige virksomheder - kasserapporter  

 eller lignende, der viser virksomhedens omsætningstal.
Der henvises iøvrigt  

 til vejledningen af 27. juni 1989 til nævnte bekendtgørelse.
2. Individuel dagpengesats Hvis medlemmet inden 6 måneder efter ledighedens indtræden dokumenterer,  

 at dagpengesatsen beregnet efter reglerne i bekendtgørelsens § 4, stk. 1,  

 udgør et højere beløb end mindstesatsen, er medlemmet berettiget til dette  

 højere beløb, jf. § 4, stk. 3, 2. pkt., i bekendtgørelse nr. 421 af 16. juni  

 1989 om fremgangsmåden ved beregning af arbejdsfortjenesten for selvstændige  

 erhvervsdrivende med tilhørende vejledning af 27. juni 1989 (emnenr. 3.312).
Dokumentationen sker i form af et opgørelsesskema (blanket AR 255), der  

 skal attesteres af en statsautoriseret eller registreret revisor, jf. § 6,  

 stk. 4 og 5, i nævnte bekendtgørelse.
Arbejdsløshedskassen kan dog konkret  

 fravige denne betingelse, jf. § 6, stk. 5, 2. pkt.
 Ved afgivelse af ledighedserklæring for selvstændige erhvervsdrivende  

 anvendes som ved ledighedserklæring for lønmodtagere bilag I, II, III og IV  

 til ledighedserklæringen.
C.
Nyuddannede/værnepligtige For medlemmer, der er optaget i en arbejdsløshedskasse efter afsluttet  

 uddannelse og under aftjening af værnepligt, anvendes ledighedserklæring for  

 nyuddannede/værnepligtige (blanket AR 265).
 Hvis medlemmet efter uddannelsens eller værnepligtens afslutning har haft  

 13 ugers uafbrudt arbejde, skal medlemmet dog udfylde en ledighedserklæring  

 for lønmodtagere (blanket AR 251), se ovenfor under afsnit V, A.
 Bilag I, II, III og IV til ledighedserklæringen anvendes også i dette  

 tilfælde.
VI.
Arbejdskravet, jf. arbejdsløshedsforsikringslovens §§ 55 og 72 A.
Dokumentation for arbejde Før dagpenge kan udbetales, skal kassen sikre sig, at medlemmet opfylder  

 arbejdsbetingelserne i arbejdsløshedsforsikringslovens §§ 55 og 72 og § 3,  

 stk. 1, i bekendtgørelse nr. 260 af 28. april 1988 om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig virksomhed (emnenr. 3.3112).
Som arbejdsgiverdokumentation herfor skal der foreligge  

lønsedler , der angiver antallet af medlemmets arbejdstimer og deres  

 placering.
Hvis lønsedlerne ikke indeholder de nødvendige oplysninger, skal  

 kassen indhente dokumentationen for medlemmets beskæftigelse hos medlemmets  

 tidligere arbejdsgiver(e) ved hjælp af Oplysninger fra Arbejdsgivere II  

 (blanket AR 263).
 Nærmere regler herom er fastsat i § 3 i bekendtgørelse nr. 612 af 18.  

 december 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.3112).
Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdskravet dokumenteres ved  

 hjælp af tro og love oplysninger.
Dette sker ved hjælp af arbejdserklæringen  

 (blanket AR 261).
B.
Dokumentation for »døde« perioder Dokumentation for »døde« perioder, jf. § 3 i bekendtgørelse nr.  

 633 af 17. september 1987 om ændring af bekendtgørelse om beregning af  

 arbejdskravet (emnenr. 3.3112), sker ved hjælp af erklæring om fravær  

 (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
Frihedsberøvelse i udlandet og uddannelse i udlandet, jf. § 3, stk. 1,  

 litra b og i i nævnte bekendtgørelse, skal dog dokumenteres ved hjælp af en  

 attestation fra det pågældende lands (fængsels) myndigheder eller en  

 attestation fra det pågældende uddannelsessted.
Nærmere retningslinier herom  

 er fastsat i vejledning af 18. december 1987 til nævnte bekendtgørelse  

 (emnenr. 3.3112).
C.
Lønarbejdende musikere og artister For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.3112).
D.
Dokumentation for ophør med drift af selvstændig virksomhed som  

 bibeskæftigelse 1. Almindelige regler Et medlem, der har drevet selvstændig erhvervsvirkomhed som bierhverv, kan  

 ophøre med at være omfattet af det skærpede arbejdskrav, når medlemmet på tro  

 og love har afgivet en skriftlig og begrundet erklæring om at være ophørt med  

 udøvelsen af selvstændig virksomhed, jf. § 6, stk. 1 og 2, i bekendtgørelse  

 nr. 260 af 28. april 1988 om retten til arbejdsløshedsdagpenge for medlemmer,  

 som under ledighed har bibeskæftigelse ved selvstændig virksomhed med  

 tilhørende vejledning af 10. maj 1988 (emnenr. 3.3112).
 Ophøret skal være begrundet i virksomhedens lukning eller overdragelse til  

 andre end ægtefællen eller umyndige børn.
2. Særligt om fritagelse for det skærpede arbejdskrav  

 for landbrugere ved delvis bortforpagtning Der kan ske fritagelse for det skærpede arbejdskrav for landbrugere ved  

 dokumenteret bortforpagtning i et sådant omfang, at grundværdien af den  

 resterende del af ejendommen ikke overstiger den fastsatte beløbsgrænse, jf.  

 § 4, stk. 1 og 3, i bekendtgørelse nr. 260 af 28. april 1988 (som ændret ved  

 bekendtgørelse nr. 462 af 15. juni 1992) om retten til arbejdsløshedsdagpenge  

 for medlemmer, der under ledighed har bibeskæftigelse ved selvstændig  

 virksomhed med tilhørende vejledning af 10. maj 1988 (emnenr. 3.3112).
Dokumentation for den reducerede grundværdi sker normalt ved at  

 sammenholde forpagtningsaftalen med det seneste specificerede  

 ejendomsvurderingsskema, hvis dette angiver en utvetydig og tilstrækkelig  

 reduktion af værdien af den resterende ejendom.
Endvidere kan dokumentationen  

 for den delvise bortforpagtning ske ved hjælp af vurderingsrådene, der efter  

 anmodning kan afgive erklæring om, hvor stor en andel af grundværdien, der  

 kan henføres til det bortforpagtede areal, jf.
Meddelelse fra DfA nr. 67/88  

 af 27. december 1988 (emnenr. 3.3112). Der henvises også til vejledning af  

 15. juni 1992 til bekendtgørelse nr. 462 af 15. juni 1992 om fritagelse for  

 det skærpede arbejdskrav (emnenr. 3.3112).
VII.
Udbetaling af dagpenge Til brug for kassens udbetaling af dagpenge skal der for hver  

 dagpengeperiode foreligge et dagpengekort, der er udfyldt af medlemmet  

 (blanket AR 271 (14-dages kort)) eller blanket AR 272 (månedskort)).
 Medlemmet skal udfylde dagpengekortet i overensstemmelse med de gældende  

 regler herom, ligesom det skal underskrives og dateres af medlemmet.
 Underskrift og datering må først ske ved dagpengeperiodens udløb.
Dagpengekort skal indleveres til kassen umiddelbart efter hver  

 udbetalingsperiodes udløb.
Nærmere regler herom er fastsat i § 10, stk. 4, i  

 standardvedtægt for danske anerkendte arbejdsløshedskasser, jf. bilaget til  

 bekendtgørelse nr. 663 af 25. september 1990 (emnenr. 3.11).
 Der henvises endvidere til rundskrivelse nr. 49/90 af 7. november 1990  

 vedrørende nye dagpengekort.
A.
Kontakt med arbejdsformidlingen Det er en betingelse for, at der kan udbetales dagpenge, at medlemmet  

 gennem kontakt med arbejdsformidlingen tilkendegiver, at medlemmet fortsat er  

 ledig og arbejdssøgende, jf. § 1, stk. 2, i bekendtgørelse nr. 797 af 30.  

 november 1990 om ledige arbejdsløshedskassemedlemmers kontakt med  

 arbejdsformidlingen (emnenr. 3.3114).
 Et medlem, som bliver ledig, og som ønsker at modtage dagpenge, skal  

 straks ved ledighedens indtræden henvende sig personligt på  

 arbejdsformidlingen for at tilmelde sig som arbejdssøgende, jf. § 4, stk. 1,  

 i nævnte bekendtgørelse.
Ved tilmeldingen får medlemmet udleveret dagpengekort med  

 arbejdsformidlingens påstempling af tilmeldingsdato.
Denne påstempling er  

 dokumentation for, at medlemmet er tilmeldt arbejdsformidlingen, jf. § 7,  

 stk. 1 og 2, i nævnte bekendtgørelse.
 Hvis medlemmet er blevet afmeldt på arbejdsformidlingen, skal medlemmet  

 straks ved ny ledighed eller efter sygdoms ophør med efterfølgende ledighed  

 igen tilmelde sig på arbejdsformidlingen for at kunne modtage dagpenge, jf. §  

 13 i nævnte bekendtgørelse.
B.
Dagpengegodtgørelse fra arbejdsgiveren Et medlem, der har modtaget en dagpengegodtgørelse fra arbejdsgiveren for  

 1. ledighedsdag, skal på dagpengekortet anføre det antal timer, der er  

 udbetalt dagpengegodtgørelse for, og et »G« ud for den 1.  

 ledighedsdag, jf. § 9, stk. 4, i bekendtgørelse nr. 461 af 27. juni 1989 om  

 supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid (emnenr. 3.31136).
 Arbejdsløshedskassen må kun udbetale dagpenge for den 1. ledighedsdag, når  

 arbejdsgiverens forpligtelse til at betale dagpengegodtgørelse for 1.  

 ledighedsdag er bortfaldet, jf. § 17 i nævnte bekendtgørelse.
 Når et medlem bliver ledigt som følge af afskedigelse, hjemsendelse, ophør  

 af opgave- og tidsbestemt akkord og lignende, skal arbejdsgiveren over for  

 medlemmet skriftligt bl.a. oplyse, om der er betalt en hel eller en halv  

 dagpengegodtgørelse.
 Hvis der ikke er betalt dagpengegodtgørelse, skal arbejdsgiveren over for  

 medlemmet oplyse om årsagen hertil.
 Der henvises til § 8, stk. 1 og 2, i bekendtgørelse nr. 822 af 16.  

 december 1991 om arbejdsgiverens betaling af dagpengegodtgørelse for 1.  

 ledighedsdag (emnenr. 3.9).
Oplysningerne skal gives på lønsedlen eller på en af arbejdsgiveren  

 udarbejdet erklæring, jf. § 8, stk. 3, i den samme bekendtgørelse.
Som bilag  

 til bekendtgørelsen er indsat en erklæring fra arbejdsgiveren, der viser,  

 hvad den som minimum skal indeholde.
 Arbejdsløshedskassen kan ikke registrere, om medlemmet har modtaget  

 dagpengegodtgørelse i situationer, hvor medlemmet i øvrigt ikke udfylder  

 dagpengekort.
 Når en arbejdsgivers pligt til at betale dagpengegodtgørelse til det samme  

 medlem er bortfaldet, skal arbejdsgiveren skriftligt over for medlemmet  

 oplyse på hvilke dage og tidspunkter, medlemmet har modtaget  

 dagpengegodtgørelse, jf. § 9 i den samme bekendtgørelse med tilhørende  

 vejledning.
 Når denne dokumentation foreligger, kan kassen udbetale dagpenge fra og  

 med 1. ledighedsdag, hvis medlemmet i øvrigt opfylder de almindelige  

 betingelser for at modtage dagpenge.
C.
Vejrlig og materialemangel Bliver et medlem ledig på grund af vejrlig eller materialemangel, skal  

 medlemmet påføre dagpengekortet »V« eller »M« for de  

 pågældende dage, ligesom medlemmet ud for hver af de ledige dage skal påføre  

 dagpengekortet det antal timer, som medlemmet eventuelt har arbejdet eller  

 har fået løn for som ventetid, jf. § 20, stk. 2, i bekendtgørelse nr. 461 af  

 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 (emnenr. 3.31136).
Det er en betingelse for udbetaling af dagpenge for sådanne dage, at  

 medlemmet ikke har ret til løn eller arbejdsvederlag.
Endvidere er det en  

 betingelse, at arbejdsgiveren eller den, som arbejdsgiveren har bemyndiget  

 hertil, i rubrikken »arbejdsgiverens navn og adresse« ud for hver  

 af de ledige dage, der skyldes vejrlig eller materialemangel, har attesteret,  

 at der ikke har kunnet arbejdes på disse dage, jf. § 20, stk. 3, i nævnte  

 bekendtgørelse.
 Et medlem, der har været hjemsendt på grund af vejrlig eller  

 materialemangel i mere end 3 på hinanden følgende arbejdsdage, skal give  

 fremmøde på arbejdsformidlingen ved fortsat ledighed som betingelse for at  

 modtage dagpenge, jf. § 5, stk. 2, i bekendtgørelse nr. 797 af 30. november  

 1990 om ledige arbejdsløshedskassemedlemmers kontakt med arbejdsformidlingen  

 (emnenr. 3.3114).
D.
Supplerende dagpenge til medlemmer med opsigelsesvarsel Når et fuldtidsforsikret medlem arbejder på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, er  

 det en betingelse for udbetaling af supplerende dagpenge, at der foreligger  

 en frigørelsesattest (blanket AR 230), som er udfyldt af arbejdsgiveren, jf.  

 § 18 i bekendtgørelse nr. 673 af 9. oktober 1991 om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed (emnenr. 3.31130) og § 1, stk. 5, i bekendtgørelse nr.  

 461 af 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og arbejder på nedsat tid  

 (emnenr. 3.3131). Det er alene arbejdsgiveren eller den, som arbejdsgiveren  

 bemyndiger hertil, der kan underskrive frigørelsesattesten.
 Der skal kun foreligge en frigørelsesattest, hvis arbejdet på nedsat tid  

 ligger inden for den fulde, normale arbejdstid for medlemmets arbejdsområde.
 Der skal ikke anvendes en frigørelsesattest, hvis arbejdsgiveren i  

 ansættelseskontrakten har givet afkald på det almindelige opsigelsesvarsel i  

 ansættelsesforholdet, hvis medlemmet opnår arbejde med en længere arbejdstid,  

 end arbejdsgiveren kan tilbyde, jf. § 18, stk. 2, 2. pkt., i førstnævnte  

 bekendtgørelse.
 Hvis frigørelsesattesten eller ansættelseskontrakten er kassen i hænde i  

 underskreven stand senest 14 dage efter, at ansættelsen er begyndt, kan  

 medlemmet få nedsatte dagpenge fra ansættelsesforholdets 1. dag, jf. § 18,  

 stk. 3, i førstnævnte bekendtgørelse.
E.
Overførsel af overskydende timer Når et fuldtidsforsikret medlem i de forudgående 13 uger før tidspunktet  

 for tilmeldingen til arbejdsformidlingen og anmodningen om dagpenge  

 (opgørelsestidspunktet) sammenlagt har haft lønnet arbejde af større omfang  

 end svarende til fagets normale arbejdstid, skal alle overskydende timer  

 overføres, jf. § 1, stk. 1, i bekendtgørelse nr. 761 af 11. september 1992 om  

 overførsel af overskydende timer (emnenr. 3.3131).
Dokumentationen for medlemmets arbejde sker som hovedregel ved hjælp af  

 medlemmets oplysninger på tro og love.
Skema til opgørelse af overskydende  

 timer (blanket AR 232) anvendes hertil.
Blanketten skal anvendes, medmindre  

 arbejdsløshedskassen - som følge af, at medlemmet har fået fulde eller  

 nedsatte dagpenge - fra medlemmets dagpengekort har alle nødvendige  

 oplysninger til brug for opgørelsen af overskydende timer.
 I tilfælde, hvor arbejdsløshedskassen til brug for beregning af medlemmets  

 dagpengesats skal indhente arbejdsgiverdokumentation for arbejdsfortjenesten,  

 se afsnit V, A, lægges denne dokumentation til grund ved opgørelsen af  

 overskydende timer.
Hvis et medlem er udsendt til udlandet af en arbejdsgiver, der er  

 etableret i Danmark, og arbejdet er omfattet af en dansk overenskomst, skal  

 der ved beregning af overskydende timer tages udgangspunkt i den  

 overenskomstmæssige aftalte normale ugentlige arbejdstid.
Hvis det af aftalen  

 mellem de overenskomstmæssige parter fremgår, at arbejdstiden for arbejde i  

 udlandet fastlægges individuelt, tages der udgangspunkt i den individuelt  

 aftalte ugentlige arbejdstid.
Hvis arbejdet ikke er overenskomstdækket, tages  

 der udgangspunkt i, hvad der er den normale ugentlige arbejdstid i en  

 overenskomst for tilsvarende eller lignende arbejde i Danmark.
Hvis et medlem bliver ansat hos en arbejdsgiver i udlandet, baseres  

 opgørelsen af de overskydende timer på fagets normale ugentlige arbejdstid  

 ifølge den gældende overenskomst eller lov herom i det pågældende land.
Hvis  

 det af den gældende overenskomst eller lov herom i det pågældende land  

 fremgår, at arbejdstiden kan fastlægges individuelt, baseres opgørelsen af de  

 overskydende timer dog på den individuelt aftalte ugentlige arbejdstid.
Hvis  

 arbejdstiden ikke er reguleret ved lov eller overenskomst, tages der  

 udgangspunkt i, hvad der er den normale ugentlige arbejdstid i en  

 overenskomst for tilsvarende eller lignende arbejde i Danmark.
 Der henvises herved til vejledning af 17. september 1992 til ovennævnte  

 bekendtgørelse (emnenr. 3.3131).
F.
Arbejdsfordeling Før en arbejdsfordeling kan iværksættes, skal arbejdsgiveren afgive  

 meddelelse til arbejdsformidlingen herom (blanket AR 292). Arbejdsgiveren  

 skal på det dertil hørende bilag (blanket AR 293) angive, hvilke personer der  

 er omfattet af arbejdsfordelingen.
 Arbejdsgiveren har ved sin underskrift på disse blanketter attesteret, at  

 fordelingen er etableret i overensstemmelse med gældende overenskomst eller  

 ved aftale om midlertidig nedsættelse af arbejdstiden.
 Straks efter modtagelsen af meddelelsen skal arbejdsformidlingen sende en  

 kopi heraf til den eller de implicerede arbejdsløshedskasser.
 Medlemmer, der er omfattet af arbejdsfordelingen, kan herefter modtage  

 supplerende dagpenge, hvis betingelserne herfor i øvrigt er opfyldt, jf. § 21  

 i bekendtgørelse nr. 461 af 27. juni 1989 om supplerende (nedsatte) dagpenge  

 til et arbejdsløshedskassemedlem, der er lønmodtager og har nedsat arbejdstid  

 (emnenr.
 3.31136).
 Et medlem, der er omfattet af en arbejdsfordeling og har fået en  

 dagpengegodtgørelse fra arbejdsgiveren for 1. ledighedsdag, skal på  

 dagpengekortet anføre et »B« ud for den dag, hvor medlemmet  

 begynder arbejdsfordelingen, jf. § 10 i nævnte bekendtgørelse.
G.
Fradrag i dagpengene i tilfælde, hvor arbejdstiden ikke eller kun  

 vanskeligt kan kontrolleres Et medlem, der i en ledighedsperiode udfører arbejde, der har en sådan  

 karakter, at den medgåede tid ikke eller kun vanskeligt kan kontrolleres ved  

 arbejdsgiverens registreringer, skal på det tidspunkt, hvor arbejdet udføres,  

 påføre bruttoindtægten på dagpengekortet.
 Hvis medlemmet ønsker at fratrække dokumenterede nødvendige  

 udgifter til indtægtens opnåelse, skal medlemmet påføre udgiften og  

 udgiftens art på dagpengekortet.
 Dokumentation for udgiftens størrelse og art sker således som udgangspunkt  

 ved hjælp af medlemmets oplysninger på dagpengekortet.
 Herefter kan der ske fradrag i dagpengene på grundlag af medlemmets  

nettoindtægt , der omregnes til timer, jf. § 3 i bekendtgørelse nr.  

 461 af 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 (emnenr. 3.3131).
 Der henvises endvidere til § 8, stk. 2, i bekendtgørelse nr. 57 af 1.  

 marts 1982 om arbejdes og indtægters betydning for arbejdsløshedsdagpengenes  

 størrelse med tilhørende vejledning (emnenr. 3.3131).
 Der henvises endelig til rundskrivelse af 21. november 1988 (F-AK-nr.  

 55/88, F-AF-nr. 51/88).
H.
Selvbyggere/medbyggere 1. Selvbyggere vil - som hovedregel - være udelukket fra at modtage  

 dagpenge, så længe byggeriet står på.
 Om de nærmere regler og de undtagelser, der er fra hovedreglen, henvises  

 til § 7 i bekendtgørelse nr. 57 af 1. marts 1982 om arbejdes og indtægters  

 betydning for arbejdsløshedsdagpengenes størrelse med tilhørende vejledning  

 af 10. september 1986 (emnenr. 3.3131).
2. Betingelserne for, at en medbygger kan  

 modtage dagpenge, indtil den pågældende selv begynder sin del af arbejdet,  

 er, at medlemmet ved hjælp af indgåede aftaler kan dokumentere sin andel som  

 medbygger, og at medlemmet, før medlemmet selv går i gang med byggeriet,  

 skriftligt kan bevise, at det hidtidige arbejde er udført af andre  

 håndværksmestre.
Dette kan ske ved fremlæggelse af dokumentation fra de  

 pågældende mestre eller ved forevisning af regninger fra disse.
 Der skal dog i alle tilfælde foreligge en tro og love erklæring fra  

 medlemmet.
 Om de nærmere regler henvises til § 7 i nævnte bekendtgørelse med  

 tilhørende vejledning.
I.
Sæsonarbejde Medlemmer, der er eller har været beskæftiget med sæsonarbejde, skal på  

 tilsvarende måde som andre ledige medlemmer være aktivt arbejdssøgende til  

 fuldtids- og helårsarbejde.
 Et medlem kan efter en konkret vurdering anses for at have begrænset sin  

 rådighed for arbejdsmarkedet til sæsonarbejde, hvis medlemmet ikke har været  

 aktivt arbejdssøgende til andet arbejde med sæsonarbejde, jf. § 3, stk. 1, i  

 bekendtgørelse nr. 869 af 18. december 1989 om rådighedsforpligtelsen for et  

 medlem af en statsanerkendt arbejdsløshedskasse for lønmodtagere, der er  

 beskæftiget ved sæsonarbejde med tilhørende vejledning af 8. januar 1990  

 (emnenr. 3.31130).
 Et sådant medlem kan igen opnå ret til dagpenge, hvis der foreligger  

 arbejdsgiverdokumentation for, at medlemmet i en periode på 10 uger har haft  

 over 300 timers arbejde, hvis arbejdet er udbudt på almindelige løn- og  

 ansættelsesvilkår, og arbejdet ikke er sæsonarbejde, jf. § 3, stk. 2-4, i  

 nævnte bekendtgørelse med tilhørende vejledning.
J.
Deltagelse i undervisning Medlemmer, der i medfør af arbejdsløshedsforsikringslovens § 62 a bevarer  

 deres dagpengeret under deltagelse i undervisning, kan efter aftale med  

 arbejdsformidlingen erstatte den personlige kontakt med arbejdsformidlingen  

 med en anden form for kontakt.
 Geografiske afstande vil undtagelsesvis alt efter undervisningens længde  

 kunne begrunde, at den personlige kontakt erstattes af anden form for  

 kontakt.
 Hvis dette er tilfældet, skal det fra undervisningsstedets side attesteres  

 på dagpengekortet, at medlemmet deltager i undervisningen.
 Der henvises til rundskrivelse af 17. juli 1986 (F-AK-nr. 32/86, F-AF-nr.  

 26/86) om mulighederne for at modtage dagpenge under deltagelse i  

 undervisning.
K.
Afvisning af formidlet arbejde/arbejdsophør Regler om dokumentation for tidspunktet for og årsagen til medlemmets  

 sidste arbejdsophør er fastsat i § 5 i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.31135).
 Det fremgår heraf, at arbejdsløshedskasserne ikke i alle tilfælde er  

 forpligtet til at indhente arbejdsgiverdokumentation for årsagen til  

 medlemmets seneste arbejdsophør.
 Hvis kassen på baggrund af de foreliggende oplysninger er i tvivl, om et  

 arbejdsophør giver anledning til foranstaltninger i henhold til  

 arbejdsløshedsforsikringslovens § 63, stk. 1, nr. 1-3, skal der indhentes  

 oplysninger om årsagen til arbejdsophøret hos medlemmets tidligere  

 arbejdsgiver.
 Herefter fastsættes følgende:
1. Hovedregler I tilfælde, hvor et medlem afslår at overtage et formidlet arbejde, eller  

 medlemmet som lønmodtager ophører i et arbejdsforhold, påhviler det  

 arbejdsløshedskassen at sikre sig dokumentation for årsagen hertil.
 Dokumentationen kan bestå i en tro og love erklæring fra medlemmet - i  

 ophørssituationen på ledighedserklæringen eller på dagpengekortet - eller i  

 oplysninger fra den pågældende arbejdsgiver.
 Hvis arbejdsløshedskassen indhenter oplysninger fra arbejdsgiveren,  

 anvendes blanket AR 264.
2. Særlige tilfælde a./ Voldsramte medlemmer Et medlem har fyldestgørende grund til arbejdsophør, når medlemmet opsiger  

 sit arbejde på grund af flytning uden for det hidtidige hjemsted som følge af  

 samboende ægtefælles eller samlevers fysiske vold mod medlemmet, og når  

 arbejdsophøret og flytningen sker i tilknytning til den fysiske vold, jf. §  

 26, stk. 1, nr. 16, i bekendtgørelse nr. 673 af 9. oktober 1991 om  

 konsekvenserne af selvforskyldt ledighed med tilhørende vejledning (emnenr.  

 3.31130).
 Der skal foreligge lægeerklæring eller politianmeldelse for, at medlemmet  

 har været udsat for fysisk vold.
 Der er udarbejdet en standardlægeattest til brug for sagsbehandlingen.  

 Attesten udleveres af arbejdsløshedskassen, og den udfyldes af medlemmet  

 sammen med lægen.
 Der henvises til rundskrivelse nr. 42/91 af 1. november 1991 om  

 standardlægeattester til brug for arbejdsløshedskassens sagsbehandling.
 Kan et medlem ikke dokumentere at have været udsat for fysisk vold, har  

 direktoratet mulighed for at dispensere fra reglerne om karantæne på grund af  

 selvforskyldt ledighed, jf. § 26, stk. 2, i nævnte bekendtgørelse, hvis det  

 ved politianmeldelse dokumenteres, at medlemmets flytning og arbejdsophør i  

 tilknytning hertil skyldes overhængende fare for medlemmets liv på grund af  

 trusler om fysisk vold fra den samboende ægtefælles eller samlevers side.
b./ Udvikling eller produktion af krigsmateriel Et medlem kan uden dagpengemæssige konsekvenser undlade at overtage  

 arbejde eller ophøre med arbejde, der består i udvikling eller produktion af  

 krigsmateriel, jf. arbejdsløshedsforsikringslovens § 63, stk. 4.
 Som dokumentation for, at medlemmet afviser at tage arbejde eller siger  

 sit arbejde op, fordi arbejdet består i udvikling og produktion af  

 krigsmateriel, skal arbejdsløshedskassen indhente justitsministeriets  

 skriftlige erklæring om, at virksomheden er omfattet af lov om krigsmateriel,  

 jf. § 23, stk. 1, nr. 9, og § 26, stk. 1, nr. 14, i bekendtgørelse nr. 673 af  

 9. oktober 1991 om konsekvenserne af selvforskyldt ledighed med tilhørende  

 vejledning (emnenr. 3.31130).
c./ Afslag på arbejde eller ophør med arbejde på grund af sygdom Afslag på arbejde eller ophør i et ansættelsesforhold på grund af sygdom  

 er kun fyldestgørende begrundet, hvis der foreligger fornøden lægelig  

 dokumentation herfor, jf. § 23, stk. 1, nr. 6, og § 26, stk. 1, nr. 1, i  

 bekendtgørelse nr. 673 af 9. oktober 1991 om konsekvenserne af selvforskyldt  

 ledighed med tilhørende vejledning (emnenr. 3.31130).
 Der er udarbejdet en standardlægeattest til brug for sagsbehandlingen.  

 Attesten udleveres af arbejdsløshedskassen, og den udfyldes af medlemmet  

 sammen med lægen.
 Der henvises til rundskrivelse nr. 42/91 af 1. november 1991 om  

 standardlægeattester til brug for arbejdsløshedskassens sagsbehandling.
1. Rådighed I bekendtgørelse nr. 673 af 9. oktober 1991 om et  

 arbejdsløshedskassemedlems rådighedsforpligtelse med tilhørende vejledning  

 (emnenr. 3.31130) er indholdet af rådighedsforpligtelsen reguleret.
 Opmærksomheden henledes særligt på følgende forhold:
1. Sædvanligt arbejdsområde Et medlem, der ikke kan overtage arbejde inden for kassens sædvanlige  

 arbejdsområde, står dog til rådighed, hvis kassen efter indhentet udtalelse  

 fra arbejdsformidlingen skønner, at medlemmet kan overtage arbejde inden for  

 andre faglige områder, og medlemmet erklærer at ville søge og overtage  

 arbejde med overflytning til følge, jf. § 4, stk. 4, i nævnte bekendtgørelse.
2. Aktivt arbejdssøgende Et ledigt medlem skal i hele ledighedsperioden kunne dokumentere at være  

 aktivt arbejdssøgende, jf. § 1, stk. 1, nr. 2, i nævnte bekendtgørelse.
 3. Pligt til at registrere jobsøgningsaktiviteter m.v.
Af § 7, stk. 2, i bekendtgørelse nr. 674 af 9. oktober 1991, som ændret  

 ved bekendtgørelse nr. 755 af 4. september 1992, om en arbejdsløshedskasses  

 vejledningspligt over for sine medlemmer (emnenr. 3.31130) fremgår det, at  

 arbejdsløshedskassen har pligt til at registrere, hvad medlemmet er blevet  

 informeret og vejledt om.
Endvidere har kassen pligt til at registrere  

 medlemmets jobsøgningsaktivitet og deltagelse i aktiviteter af  

 beskæftigelsesmæssig karakter.
 Der henvises i øvrigt til bemærkningerne i afsnit VII, M, om  

 arbejdsløshedskassens vejledningspligt overfor sine medlemmer.
4. Arbejdskrav ved manglende rådighed Et medlem, der efter bekendtgørelsens §§ 9-11 ikke er anset for at stå til  

 rådighed, kan igen få ret til dagpenge, når der foreligger  

 arbejdsgiverdokumentation for, at medlemmet har haft arbejde i et sådant  

 omfang, at det berettiger til optagelse som heltids- eller deltidsforsikret,  

 jf. § 12, stk. 5, i nævnte bekendtgørelse.
Om kravene til dokumentationen  

 henvises til afsnit II, A.
5. Tro og love erklæring Et medlem, der på grund af de i rådighedsbekendtgørelsens § 14 nævnte  

 forhold ikke har stået til rådighed for arbejdsmarkedet, vil ved  

 dokumentation, eventuelt i form af en erklæring om, at der nu ikke foreligger  

 forhindringer for at overtage arbejde, igen kunne anses for at stå til  

 rådighed.
6. Sygdom i en længere periode Arbejdsløshedskassen skal i øvrigt undersøge og vurdere et medlems  

 rådighed, når medlemmet i en længere periode har været uden tilknytning til  

 arbejdsmarkedet på grund af sygdom, jf. § 10, stk. 1, nr. 4, i  

 rådighedsbekendtgørelsen.
 Hvis medlemmet har været syg i en længere periode, og arbejdsløshedskassen  

 vurderer, at medlemmet er til rådighed, kan det dog være hensigtsmæssigt at  

 skaffe dokumentation for, at medlemmet igen kan overtage arbejde, f.eks. ved  

 hjælp af en tro og love erklæring fra medlemmet.
Hvis medlemmet har været syg i mindst 2 år og herefter melder sig rask og  

 beder om dagpenge, skal der også foretages en rådighedsvurdering.
Medlemmets  

 egen raskmelding er som hovedregel ikke afgørende, og der kan ikke kræves en  

 raskmelding fra medlemmets læge.
 En lægeattest kan i denne situation være et nødvendigt led i  

 arbejdsløshedskassens rådighedsvurdering.
 Til dette brug er der udarbejdet en standardlægeattest.
 Arbejdsløshedskassen udleverer attesten til medlemmet, der udfylder  

 attesten sammen med lægen.
 Der henvises til vejledningen til § 10, stk. 1, nr. 4, i  

 rådighedsbekendtgørelsen og til rundskrivelse nr. 42/91 af 1. november 1991  

 om standardlægeattester til brug for arbejdsløshedskassens sagsbehandling.
M.
Arbejdsløshedskassens vejledningspligt over for sine medlemmer I § 8 i bekendtgørelse nr. 674 af 9. oktober 1991 om en  

 arbejdsløshedskasses vejledningspligt over for sine medlemmer (emnenr.  

 3.31130) er det fastsat, at kassen skal sikre sig den fornødne dokumentation  

 for kassens administration af reglerne i denne bekendtgørelse.
 I bekendtgørelsens § 5, stk. 1, er det anført, at medlemmet under en  

 vejledningssamtale skal give oplysninger om sin jobsøgningsaktivitet og  

 deltagelse i kurser og andre beskæftigelsesfremmende aktiviteter.
 Arbejdsløshedskassen kan til brug herfor pålægge medlemmet at dokumentere  

 sin jobsøgningsaktivitet m.v.
 Af bekendtgørelsens § 7, stk. 2, som ændret ved bekendtgørelse nr. 755 af  

 4. september 1992, fremgår det endvidere, at arbejdsløshedskassen har pligt  

 til at registrere, hvad medlemmet er blevet informeret og vejledt om.  

 Endvidere fremgår det, at kassen har pligt til at registere medlemmets  

 jobsøgningsaktivitet og deltagelse i aktiviteter af beskæftigelsesmæssig  

 karakter.
 Arbejdsløshedskassen skal kunne dokumentere, at vejledningen af medlemmet  

 har fundet sted, og at kassen har foretaget den efterfølgende systematiske  

 rådighedsvurdering.
Det skal fremgå af arbejdsløshedskassens registreringer, på hvilket  

 grundlag kassen har foretaget sin rådighedsvurdering.
Kassen skal ligeledes  

 registrere resultatet af rådighedsvurderingen og begrundelsen for afgørelsen.
 Arbejdsløshedskassen skal som udgangspunkt registrere, hvor mange  

 stillinger medlemmet har søgt, inden for hvilket fagligt område og på hvilke  

 tidspunkter, medlemmet har søgt stillinger, om der er søgt fuldtids- eller  

 deltidsstillinger, om medlemmet har søgt stillingerne skriftligt, personligt  

 eller telefonisk og om medlemmet har deltaget i kursus- eller  

 uddannelsesaktiviteter.
 Arbejdsløshedskassens registreringer i forbindelse med afholdelse af  

 vejledningssamtaler og den efterfølgende systematiske rådighedsvurdering kan  

 ske på skemaet i bilag 2 til bekendtgørelsen.
 Nærmere retningslinier herom er fastsat i vejledning af 7. september 1992  

 til den nævnte bekendtgørelse.
N.
Dokumentation for medlemmer, der overgår fra sygedagpenge til  

 arbejdsløshedsdagpenge For medlemmer, der overgår fra sygedagpenge til arbejdsløshedsdagpenge,  

 skal kassen sikre sig, at der er dokumentation for, at udbetalingerne af  

 sygedagpenge er ophørt.
 Der henvises til bekendtgørelse nr. 521 af 4. juli 1991 om dokumentation  

 ved udbetalinger til arbejdsløshedskassemedlemmer der overgår fra  

 sygedagpenge til arbejdsløshedsdagpenge med tilhørende vejledning af 3.  

 december 1991 (emnenr. 3.15).
VIII.
Feriedagpenge Til brug for kassens beregning af retten til feriedagpenge skal medlemmet  

 udfylde en erklæring vedrørende feriedagpengeberegning (blanket AR 257).
 Før udbetaling kan ske, skal medlemmet til kassen indgive begæring om  

 udbetaling af feriedagpenge (blanket AR 258).
 Begæring om udbetaling af feriedagpenge (blanket AR 258) skal - for at  

 undgå forældelse af kravet på feriedagpenge - være modtaget i  

 arbejdsløshedskassen senest den 31. maj i det følgende ferieår, jf. § 11,  

 stk. 3, i den nedenfor nævnte bekendtgørelse.
 De nærmere regler om feriedagpenge fremgår i øvrigt af bekendtgørelse nr.  

 161 af 6. marts 1992 om udbetaling af feriedagpenge (emnenr. 3.3132).
 Det bemærkes, at der skal foreligge arbejdsgiverdokumentation for  

 opfyldelse af arbejdskravet, se afsnit VI, hvis det i forbindelse med  

 udbetalingen af feriedagpenge er nødvendigt at undersøge, om arbejdskravet er  

 opfyldt, jf. arbejdsløshedsforsikringslovens § 75 h, stk. 1, sidste punkt.
IX.
Lønmodtagernes Garantifond Før et medlem i henhold til reglerne i arbejdsløshedsforsikringslovens §  

 57, stk. 2, modtager lån fra arbejdsløshedskassen, skal medlemmet aflevere:
 Der henvises i øvrigt til § 3 i bekendtgørelse nr. 633 af 15. juli 1992 om  

 dagpenge og overgangsydelse som lån mod overdragelse af krav mod  

 Lønmodtagernes Garantifond m.v. med tilhørende vejledning (emnenr. 3.3139).
X.
Arbejdsperioder m.v. i andre lande A.
Andre EF-lande Hvis forsikrings- og arbejdsperioder m.v. i et andet EF-land, jf. artikel  

 67 i EF-forordning nr. 1408/71, skal danne grundlag for dagpengeudbetalinger  

 i Danmark, skal attest E 301 foreligge udfyldt, jf.
B-vejledning af 24. april  

 1989 om arbejdsløshedsforsikring i relation til EF (emnenr. 3.83).
 Arbejdsløshedskassen skal påse, at de gældende frister for medregning af  

 kvalifikationsperioder er overholdt, jf. bekendtgørelse nr. 263 af 21. april  

 1992 om medlems- og dagpengeret for medlemmer, der har haft arbejde eller  

 ophold i udlandet (emnenr. 3.83).
I visse tilfælde kan der i op til 2 måneder udbetales dagpenge, selv om  

 attest E 301 endnu ikke foreligger.
Nærmere retningslinier herfor er fastsat  

 i vejledningen af 21. april 1992 til den nævnte bekendtgørelse.
1. Grænsegængere I visse tilfælde kan grænsegængere ved den dansk/tyske grænse ved fuld  

 ledighed få udbetalt dagpenge, selv om attest E 301 endnu ikke foreligger.
 Hvis medlemmet ønsker dette, skal medlemmet og dennes arbejdsgiver afgive  

 oplysninger på et særligt blanketmateriale, jf. rundskrivelse nr. 44/90 af  

 17. september 1990 om blanket til brug for grænsegængere ved den dansk/tyske  

 grænse, der bliver helt ledige og EF-forordning nr. 1408/71, art. 71, nr. 1,  

 litra a) i i.
 Det er dog en betingelse for udbetalingen, at oplysningerne på blanketten  

 senere bekræftes på attest E 301.
2. Udsendte af danske arbejdsgivere Et medlem, der udsendes af sin danske arbejdsgiver til et andet EF-land  

 for at arbejde der, jf. artikel 14 i nævnte forordning, kan forblive under  

 dansk lovgivning om arbejdsløshedsforsikring i op til et år, hvis  

 Socialministeriet på attest E 101 har givet tilladelse hertil.
Perioden kan  

 forlænges med op til et år, hvis der opnås samtykke fra den kompetente  

 myndighed i det andet EF-land (attest E 102). Tilsvarende gælder i op til 3  

 år, hvis der mellem det danske socialministerium og den kompetente myndighed  

 i det andet EF-land er indgået en aftale efter artikel 17 i forordningen.
B.
Andre nordiske lande Hvis forsikrings- og arbejdsperioder m.v. i et andet nordisk land, jf.  

 artikel 3 i Nordisk overenskomst af 12. november 1985 om ydelser ved  

 arbejdsløshed (emnenr. 3.82), skal danne grundlag for dagpengeudbetalinger i  

 Danmark, skal der foreligge fornøden dokumentation herfor.
 Arbejdsløshedskassen skal påse, at de gældende frister for medregning af  

 kvalifikationsperioder er overholdt.
 I de fællesnordiske forskrifter for anvendelsen af overenskomsten fremgår  

 det af bemærkningerne til artikel 3 i nævnte overenskomst, at ansøgere, der  

 ønsker overført kvalifikationsperioder optjent i et andet nordisk land, som  

 hovedregel selv skal sørge for den dokumentation, der kræves for at få  

 godkendt overførslen, f.eks. i form af overflytningsblanket og dokumentation  

 for arbejde og indkomst.
Det land, hvori anmodningen om dagpenge fremsættes, afgør, hvilken  

 dokumentation der kræves for at vurdere dagpengeretten.
Der henvises herved  

 til vejledning af 10. november 1987 til Nordisk overenskomst af 12. november  

 1985 om ydelser med arbejdsløshed (emnenr. 3.82).
Lønmodtagere, der har været beskæftiget i Norge uden at være  

skattepligtige der, skal fremlægge en bekræftelse på betalt  

 trygdeafgift, der er udstedt af trygdekontoret, som betingelse for, at  

 forsikrings- og arbejdsperioder i Norge kan medregnes som grundlag for  

 dagpengeudbetalinger i Danmark.
Bekræftelse på betalt trygdeafgift fås ved,  

 at trygdekontoret i Norge på medlemmets eller kassens anmodning udfylder en  

 særlig blanket, der skal forevises i kassen.
 Der henvises herved til rundskrivelse nr. 25/89 af 26. april 1989 om  

 dokumentation for indbetalt trygdebidrag i Norge for arbejdstagere, der ikke  

 har været skattepligtige i Norge.
 Et medlem, der udsendes af sin danske arbejdsgiver til et andet nordisk  

 land for at arbejde der, jf. artikel 8 i Nordisk konvention om social  

 tryghed, kan forblive under dansk lovgivning om arbejdsløshedsforsikring i op  

 til 1 år, hvis Socialministeriet på en attest N 1 har givet tilladelse  

 hertil, jf. vejledningen af 10. november 1987 til Nordisk overenskomst af 12.  

 november 1985 om ydelser ved arbejdsløshed (emnenr. 3.82).
 Der henvises endvidere til Meddelelse fra DfA nr. 17/91 af 29. maj 1991  

 (emnenr. 3.82).
C. Øvrige lande, herunder Færøerne og Grønland Arbejde i andre lande kan medregnes til opfyldelse af arbejdskravet, jf.  

 arbejdsløshedsforsikringslovens §§ 55 og 72, hvis der foreligger  

 dokumentation for arten, omfanget og aflønningen af det omhandlede arbejde.  

 Der må normalt stilles strenge krav til dokumentationens karakter,  

 blandt andet på grund af vanskelighederne med efterfølgende at kontrollere  

 oplysningerne.
 Der henvises herved til vejledningen af 18. december 1987 til  

 bekendtgørelse nr. 451 af 11. oktober 1985 med senere ændringer om beregning  

 af arbejdskravet (emnenr. 3.3112).
XI.
Uddannelsesydelse og iværksætterydelse A.
Udbetaling af uddannelsesydelse Arbejdsløshedskassen kan kun udbetale uddannelsesydelse, når den har  

 modtaget en erklæring fra den ledige til brug for udbetalingen.
Medlemmet  

 skal også på tro og love erklære, at uddannelsen følges, og at medlemmet ikke  

 får en statslig uddannelsesstøtte samtidig med uddannelsesydelsen.
 Der henvises til § 79 i bekendtgørelse nr. 403 af 30. maj 1989 om  

 arbejdstilbud m.v. (emnenr. 3.5).
 Der skal foreligge erklæring til brug for udbetaling af uddannelsesydelse  

 (blanket AMS 4002).
B.
Udbetaling af iværksætterydelse For at få iværksætterydelse er det blandt andet en betingelse, at  

 medlemmet driver selvstændig virksomhed som sin hovedbeskæftigelse.
 Arbejdsløshedskassen kan kun udbetale iværksætterydelse, når den har  

 modtaget en erklæring fra medlemmet til brug for udbetaling.
Den ledige skal på tro og love erklære, at virksomheden fortsat drives og  

 ved momsangivelse dokumentere dette.
Der henvises til § 101, stk. 1, i  

 bekendtgørelse nr. 403 af 30. maj 1989 om arbejdstilbud m.v. (emnenr. 3.5).
 Der skal foreligge erklæring til brug for udbetaling af iværksætterydelse  

 (blanket AMS 4003).
Hvis der er tale om en virksomhed, der ikke skal momsregistreres, skal der  

 anvendes anden dokumentation for, at virksomhed drives som  

 hovedbeskæftigelse, jf. § 101, stk. 1, nr. 3, i samme bekendtgørelse.
Om  

 kravene til denne dokumentation henvises til Arbejdsmarkedsstyrelsens  

 vejledning af 23. august 1991 om iværksætterydelse (emnenr. 3.5).
XII.
Efterløn A.
Udfyldelse af begæring om overgang til efterløn/beregning af  

 efterlønssats 1. Lønmodtagere Når en lønmodtager ønsker at overgå til efterløn, skal pågældende afgive  

 oplysninger på ansøgning om overgang til efterløn for lønmodtagere (blanket  

 AR 266).
 Om dokumentation ved beregning af medlemmets efterlønssats bemærkes, at  

 dette sker efter samme regler som beregningen af dagpengesatsen, jf. § 1 i  

 bekendtgørelse nr. 417 af 14. juni 1989 om fremgangsmåden ved beregning af  

 arbejdsfortjenesten for medlemmer, der overgår til efterløn (emnenr. 3.322).
 Der henvises derfor til afsnit V, A.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.322).
 Lønmodtagere, der modtager delpension, og som efterfølgende ønsker at  

 overgå til efterløn, får beregnet efterlønssats på grundlag af det antal  

arbejdstimer , der danner grundlag for beregningen af arbejdstiden ved  

 overgang til delpension, jf. § 4 i bekendtgørelse nr. 868 af 12. december  

 1986 om overgang og ret til efterløn for medlemmer, der modtager delpension  

 efter lov om delpension med tilhørende vejledning af 23. december 1986  

 (emnenr. 3.3219).
 Der skal foreligge dokumentation for det antal arbejdstimer, der danner  

 grundlag for beregning af arbejdstiden ved overgang til delpension.  

 Dokumentation herfor skal indhentes hos socialforvaltningen i bopælskommunen.
 Ved afgivelse af ansøgning om overgang til efterløn anvendes som ved  

 ledighed for lønmodtagere bilag I, II, III og IV til ledighedserklæringen, se  

 afsnit V, A.
2. Selvstændige erhvervsdrivende Hvis en selvstændig erhvervsdrivende ønsker at overgå til efterløn, skal  

 pågældende afgive oplysninger på erklæring til brug ved overgang til efterløn  

 efter endeligt ophør som selvstændig (blanket AR 256).
Dokumentation for efterlønssatsens størrelse og for, at der er tale om  

 endeligt ophør, sker efter samme regler som for ledige selvstændige  

 erhvervsdrivende.
Der henvises derfor til afsnit V, B.
 Bilag I, II, III og IV finder tilsvarende anvendelse, se afsnit V, A og B.
B.
Dokumentation for forsikringskategori og medlemsanciennitet Ved vurdering af, om medlemmet er berettiget til at modtage efterløn efter  

 reglerne for fuldtidsforsikrede, skal der foreligge dokumentation for,  

 hvilken forsikringskategori den pågældende har tilhørt i medlemsperioden.
 Til dokumentation herfor skal anvendes blanket AR 287 eller under visse  

 betingelser en udskrift fra arbejdsløshedskassens EDB-system.
 Der skal, før et medlem kan overgå til efterløn, endvidere foreligge  

 dokumentation for medlemskabets varighed.
 Til dokumentation herfor skal ligeledes anvendes blanket AR 287 eller  

 under visse betingelser en udskrift af arbejdsløshedskassens EDB-system.
 De nærmere regler herom fremgår af cirkulære af 31. januar 1985 vedrørende  

 dokumentation i forbindelse med medlemmers overgang til efterløn (emnenr.  

 3.3212).
C.
Opfyldelse af arbejdskravet Der skal foreligge dokumentation for, at medlemmet ved overgang til  

 efterløn opfylder arbejdskravet, jf. arbejdsløshedsforsikringslovens § 75 b,  

 stk. 1, nr. 3, jf. §§ 55 og 72.
 Der henvises herved til afsnit VI.
 Ved overgang til efterløn fra overgangsydelse, se afsnit XIII, skal  

 arbejdskravet dog ikke være opfyldt.
 Ved genindtræden i efterlønsordningen efter udtræden af ordningen på grund  

 af tilbagevenden til arbejdslivet skal arbejdskravet heller ikke være  

 opfyldt, jf. arbejdsløshedsforsikringslovens § 75 b, stk. 7.
D.
Efterlønserklæring Efter udløbet af hvert kalenderår skal medlemmet udfylde en  

 efterlønserklæring (blanket AR 268) for at kassen kan konstatere, om  

 medlemmet i kalenderåret har haft mere end 200 timers arbejde eller  

 indtægter, der påvirker efterlønnen.
 Har medlemmet haft arbejde i årets løb, skal medlemmet afgive oplysninger  

 herom på bilag til efterlønserklæring (blanket AR 269).
 Hvis medlemmet kun har modtaget efterløn en del af kalenderåret, skal  

 medlemmet kun udfylde efterlønserklæringen med eventuelt bilag for den del af  

 kalenderåret, hvor medlemmet har modtaget efterløn.
 Der henvises herved til § 4, stk. 3, i bekendtgørelse nr. 304 af 17. maj  

 1989 om arbejde i efterlønsperioden med tilhørende vejledning (emnenr.  

 3.3231).
 Der henvises endvidere til § 9, stk. 2, i bekendtgørelse nr. 327 af 17.  

 maj 1990 om arbejdes og indtægters betydning for efterlønnens størrelse med  

 tilhørende vejledning (emnenr. 3.3231) og rundskrivelse nr. 32/90 af 26. juli  

 1990 om nye blanketter AR 268 og AR 269.
XIII.
Overgangsydelse Når et medlem ønsker at overgå til overgangsydelse, skal pågældende afgive  

 oplysninger på ansøgning om overgang til overgangsydelse (blanket AR 278).
 Der skal foreligge dokumentation for, at medlemmet er berettiget til et  

 (ordinært) arbejdstilbud og dokumentation for, hvornår kassen har indberettet  

 pågældende til arbejdsformidlingen.
 Hvis medlemmet ikke har søgt om overgangsydelse i forbindelse med  

 indberetningen til arbejdsformidlingen, skal der foreligge dokumentation for,  

 hvornår der er afgivet et konkret arbejdstilbud, og hvornår arbejdstilbuddet  

 skal tiltrædes.
 Hvis medlemmet har afslået et konkret arbejdstilbud, skal der foreligge  

 dokumentation for, hvornår pågældende har afslået tilbuddet.
 Før et medlem kan overgå til overgangsydelse, skal der endvidere foreligge  

 dokumentation for medlemsskabets varighed, idet medlemmet skal kunne opfylde  

 betingelserne for at kunne gå på efterløn ved det fyldte 60. år, se herom  

 afsnit XII, B.
 Der henvises herved til §§ 1 - 2 i bekendtgørelse nr. 86 af 7. februar  

 1992 om overgangsydelse med tilhørende vejledning af 27. februar 1992  

 (emnenr. 3.33).
 Udbetaling af overgangsydelsen sker på grundlag af medlemmets oplysninger  

 på tro og love på ydelseskortet (blanket AR 279), jf. §§ 10 og 18 i den  

 nævnte bekendtgørelse med tilhørende vejledning.
XIV. Øvrige oplysninger Ud over de i punkterne II-XIII nævnte tilfælde, hvor dokumentationen er  

 obligatorisk, påhviler det arbejdsløshedskasserne i tilfælde, hvor der er  

 tvivl om medlems- og udbetalingsforhold, at indhente de oplysninger, som i  

 øvrigt er nødvendige for at træffe den korrekte afgørelse.
XV.
Blanketter Det understreges, at arbejdsløshedskasserne som dokumentation i de ovenfor  

 beskrevne situationer som hovedregel skal anvende de af direktoratet  

 udarbejdede blanketter, som er nævnt under de enkelte punkter.
 Det understreges ligeledes, at det påhviler arbejdsløshedskasserne at  

 sikre, at blanketterne er korrekt udfyldt.
 På baggrund af de forskelle, der imidlertid kan være indenfor de mange  

 faglige områder, der er underlagt arbejdsløshedsforsikringen, kan der være  

 behov for blanketter med et mere specialiseret indhold.  

 Arbejdsløshedskasserne kan derfor, hvis det skønnes nødvendigt, udarbejde  

 egne blanketter, medmindre andre forhold udelukker dette.
 Hvis en arbejdsløshedskasse ønsker at anvende egne blanketter, som skal  

 erstatte de af direktoratet udarbejdede blanketter, skal disse forelægges  

 direktoratet til godkendelse .
 Det bemærkes, at disse blanketter mindst skal indeholde samme oplysninger  

 som i de af direktoratet udarbejdede blanketter, ligesom de ikke må være  

 vanskeligere at anvende og udfylde end direktoratets blanketter.
En godkendelse kan ikke begrænses til en enkelt afdeling af en decentral  

 kasse og vil således forudsætte, at blanketterne skal anvendes af alle  

 kassens afdelinger.
Dette gælder dog ikke i tilfælde, hvor en  

 arbejdsløshedskasse består af afdelinger, hvor hver afdeling har sit  

 specielle faglige område.
XVI.
Arkivering af dokumentationsmateriale A.
Opbevaringstid Alt materiale , der dokumenterer retten til optagelse og til  

 bevarelse af medlemsretten i arbejdsløshedsforsikringen og alt  

 materiale , der dokumenterer retten til at udbetale henholdsvis modtage  

 arbejdsløshedsdagpenge m.v., skal opbevares i 5 år efter afslutningen  

 af det regnskabsår, hvor materialet har dannet grundlag for udbetaling m.v.
 Det betyder for eksempel, at et dagpengekort skal opbevares i 5 år efter  

 afslutningen af det regnskabsår, hvor der er udbetalt dagpenge efter den på  

 kortet angivne periode, mens en ledighedserklæring - der i en årrække kan  

 danne grundlag for udbetaling af dagpenge - skal opbevares i 5 år efter  

 afslutningen af det regnskabsår, hvor erklæringen senest har ligget til grund  

 for en dagpengeudbetaling.
 Optagelsesbegæringen skal dog opbevares i 5 år efter afslutningen af det  

 regnskabsår, hvor medlemmet er blevet optaget i forsikringen.
 Hvis der opstår sager på enkelte medlemmer, suspenderes de nævnte  

 opbevaringsregler, indtil sagerne er endelig afgjort.
B.
Særlige regler om dokumentation for ret til at overgå til  

 efterløn Af cirkulære af 31. januar 1985 (emnenr. 3.3212) fremgår det, hvilken  

 dokumentation der skal foreligge, før medlemmerne kan overgå til efterløn.
 De i cirkulæret omtalte oplysninger skal til brug for medlemmernes  

 overgang til efterløn registreres fra og med medlemmernes fyldte 35. år.
 Oplysningerne skal endvidere opbevares indtil 5 år efter udgangen af det  

 regnskabsår, hvor medlemmet ophører med at modtage efterløn.
C.
Særlige regler for medlemmer, der efter udtræden af  

 efterlønsordningen genindtræder i efterlønsordningen Medlemmer, der er udtrådt af efterlønsordningen, kan på visse betingelser  

 genindtræde i efterlønsordningen.
Der henvises herved til §§ 7-11 i  

 bekendtgørelse nr. 368 af 12. maj 1992 om overgang til, udtræden af og  

 genindtræden i efterlønsordningen (emnenr. 3. 3213).
 Den almindelige opbevaringsregel på 5 år for materiale, der dokumenterer  

 retten til efterløn, se foran under afsnit A, er ikke altid tilstrækkelig i  

 disse tilfælde.
 Det medfører, at arbejdsløshedskasserne for medlemmer, der udtræder af  

 efterlønsordningen for at vende tilbage til arbejdslivet, skal opbevare det  

 dokumentationsmateriale, der ligger til grund for den oprindelige overgang  

 til efterløn indtil det tidspunkt, hvor medlemmet fylder 67 år.
 I tilfælde, hvor medlemmet udtræder af efterlønsordningen uden mulighed  

 for genindtræden eller afgår ved døden før det fyldte 67. år, gælder den  

 almindelige regel om 5 års opbevaring fortsat.
D.
Opbevaringsmåde m.v.
 Arbejdsløshedskassernes dokumentationsmateriale skal arkiveres således, at  

 det er muligt med kort varsel at finde et vilkårligt udvalgt bilag.
 Der skal i arbejdsløshedskasserne foreligge skriftlige retningslinier for,  

 hvor den originale dokumentation og eventuelle genparter heraf skal  

 opbevares.
Det skal fremgå af retningslinierne, om materialet skal opbevares i  

 hovedkassen eller i vedkommende afdeling med angivelse af, om det skal være i  

 en til- eller fraflyttet afdeling.
Retningslinierne skal endvidere indeholde  

 bestemmelser om, på hvilken måde og i hvilken orden materialet skal  

 opbevares.
 Denne vejlednings bestemmelser om, hvor længe dokumentationsmaterialet  

 skal opbevares, skal indarbejdes i eller vedhæftes retningslinierne.
 Opmærksomheden henledes i øvrigt på, at Registertilsynet har udtalt, at  

 henvendelse til tidligere medlemmer på grundlag af de ved kasserne arkiverede  

 data kun må ske, hvis dette er påkrævet som følge af tilsynsmæssige forhold.
E.
Anvendelse af mikrofilm Hvis dokumentationsmateriale mikrofilmes, skal disse film opbevares i 5 år  

 efter udløbet af det regnskabsår, hvor det originale materiale har dannet  

 grundlag for udbetaling m.v.
Originale bilag/blanketter, der mikrofilmes, skal opbevares i 1 år efter  

 udgangen af det regnskabsår, hvor bilagene/blanketterne senest har dannet  

 grundlag for udbetaling m.v.
Arbejdsløshedskasser, der benytter mikrofilm,  

 skal gennem passende kontrolforanstaltninger sikre:
Til brug for arbejdsløshedskassernes egen eksterne revision, direktoratets  

 tilsyn og Rigsrevisionen skal det fornødne udstyr til fremfindelse og læsning  

 af mikrofilmede bilag/blanketter stilles til disposition.
Læsbare aftryk af  

 bilagene skal leveres, i det omfang de originale bilag er makuleret.  

 Direktoratets vejledning af 23. januar 1990 (emnenr. 3.15, 3.20, 3.310,  

 3.320) er hermed ophævet.
