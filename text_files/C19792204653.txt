(De tekniske skoler) I medfør af § 4, stk. 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes følgende retningslinier for  

 fagkomiteer ved de tekniske skoler:
 Oprettelse.
 § 1.  De faglige fællesudvalg jfr. § 24 i lov nr. 261  

 af 1956 (lærlingeloven) og § 8 i lov nr. 289 af 8. juni 1977 (efg-loven) kan  

 oprette fagkomiteer ved tekniske skoler, der gennemfører undervisning inden  

 for de faglige grunduddannelser.
Stk. 2.  Der kan oprettes en fagkomite for hvert af de  

 fagområder, inden for hvilket skolen gennemfører undervisning.
Initiativet  

 til oprettelse tages af vedkommende faglige fællesudvalg.
 Sammensætning og valg.
 § 2.  En komite skal have mindst 4 og normalt højst 8  

 medlemmer.
Stk. 2.  Medlemmer af en fagkomite udpeges af det  

 faglige fællesudvalg.
Halvdelen af medlemmerne repræsenterer  

 arbejdsgiverorganisationerne og den anden halvdel  

 arbejdstagerorganisationerne.
Medlemmerne skal være faguddannede inden for  

 det pågældende fagområde og fortrinsvis være beskæftiget inden for skolens  

 lokalområde.
Efter det faglige fællesudvalgs bestemmelser kan personer efter  

 deres uddannelse og kendskab til faget betragtes som faglig oplærte, selv om  

 de ikke kan dokumentere deres uddannelse med forelæggelse af uddannelsesbevis  

 (svendebrev eller lign). Arbejdsgiverrepræsentanterne bør normalt udvælges  

 fra virksomheder, der har uddannelsessøgende, som deltager i skolens  

 undervisning.
Stk. 3.  En repræsentant for skolens ledelse og en  

 repræsentant for faglærerne tilforordnes fagkomiteerne.
Disse repræsentanter  

 udpeges af henholdsvis skolens bestyrelse og skolens lærerkollegie ved det  

 pågældende fagområde.
Stk. 4.  Eleverne inden for det enkelte fagområde kan  

 vælge en repræsentant, der tilforordnes fagkomiteen.
Elevrepræsentanter  

 vælges af og blandt elever, der er på kursus.
Stk. 5.  Valgperioden for medlemmer og tilforordnede er  

 4 år, dog således, at elevrepræsentanter fratræder ved kursusperiodens  

 afslutning.
Genvalg kan finde sted.
Ingen kan vælges eller genvælges efter  

 det fyldte 67 år.
 Stk. 6.  De udpegede organisationer m.fl. afgør, om der  

 skal vælges suppleanter.
 Formandsskab og forretningsgang.
§ 3.  En komite vælger blandt medlemmerne formand og  

 næstformand.
Formanden- eller i hans fravær næstformanden - leder møderne  

 samt fastsætter tid og sted for disse. Øvrige regler vedrørende  

 forretningsgangen fastsættes af komiteen selv.
 Samarbejde mellem komiteerne.
 § 4.  Ved skoler med flere komiteer kan repræsentanter  

 for disse mødes efter behov for at sikre den bedst mulige koordinering af  

 arbejdet.
 Opgaver.
 § 5.  Det er fagkomiteens opgave:
 at medvirke til et godt samarbejde mellem skolen og det lokale  

 erhvervsliv.
 at informere virksomheder og disses medarbejdere om de  

 uddannelser, som skolen kan tilbyde.
 Stk. 2.  Endvidere kan fagkomiteen efter det faglige  

 fællesudvalgs nærmere bestemmelse og inden for fællesudvalgets kompetence:
1. rådgive skolen i forbindelse med undervisningens  

 gennemførelse i overensstemmelse med kursusplanerne, herunder om indretning  

 og vedligeholdelse af værkstedslokaler samt anvendelse og vedligeholdelse af  

 udstyr, værktøj og øvelsesmateriel, 2. rådgive det faglige fællesudvalg om ansøgeres  

 faglige kvalifikationer ved ansættelse af nye faglærere, hvor høring skal  

 finde sted, jfr. cirkulære af 22. april 1975.
3. rådgive det faglige fællesudvalg om virksomheders  

 egnethed som uddannelsessted, 4. medvirke til fremskaffelse af praktikpladser inden  

 for det pågældende fagområde, 5. sikre sig kendskab til aktuelle og kommende lokale  

 uddannelsesbehov.
 Stk. 3.  Det faglige fællesudvalgs nærmere fastsættelse  

 af fagkomiteens opgaver bør foreligge skriftligt og i en for de interesserede  

 tilgængelig form.
Stk. 4.  Fagkomiteerne kan endvidere foretage  

 bedømmelser af faglige kvalifikationer, herunder f.eks. hvor svendeprøve er  

 afløst af anden faglig prøve.
Bedømmelse foretages i henhold til bestemmelser  

 godkendt af undervisningsministeriet.
 Udgifter.
 § 6.  De respektive organisationer afholder  

 medlemmernes eventuelle udgifter i forbindelse med deltagelse i komiteernes  

 arbejde og fastsætter selv regler herfor.
 Fagkomiteernes adresse.
 § 7.  Med mindre andet fastsættes af komiteerne  

 foregår kontakten til og fra disse gennem skolen, der tillige kan foretage  

 indvarslingen til møder og anden korrespondance.
 Ikrafttræden.
 § 8.  Retningslinjerne gælder fra 1. august 1979 og  

 indtil videre.
