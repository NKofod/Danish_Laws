 Ref.: KFF B.3-1976.
 Tillæg:
A.
Eksempelvise stillingsbetegnelser for civilt personel.
B.
Vejledning i udfyldelse af personeludviklings- og bedømmelsesskema.
C.
Vejledning i gennemførelse af udviklingssamtaler.
D.
Vejledning i brug af udviklingssamtaleskemaer , med bilag 1 og 2).
E.
Oversigt over tjenestestillinger.
F.
Fordelingsliste.
 Bilag: Personeludviklings- og bedømmelsesskema for civilt personel.
FORORD 1. Nærværende bestemmelser for Forsvarets  

 Personeludviklings- og Bedømmelsessystem for civilt personel (FORPUBS CIV) er  

 fastsat i henhold til ref. og på baggrund af forhandling med Akademikernes  

 Centralorganisation (AC), Statstjenestemændenes Centralorganisation I og II  

 (CO I og CO II) samt Centralorganisationen for overenskomstansatte i staten  

 (CO-STAT).
 Det er chefers ansvar, at bestemmelserne til enhver tid er kendt af alt  

 berørt personel.
FORMÅL 2. Ifølge ref. er formålet med FORPUBS at fremme den  

 enkeltes udvikling og forsvarets effektivitet.
a.
FORPUBS skal hos medarbejderen tilgodese behovet for - at kende chefen/lederen i relation til arbejdet, - at vide, hvordan egen arbejdsindsats vurderes og kende egne udviklings-  

 og fremtidsmuligheder, - eventuel korrektion af den opfattelse, pågældende har af sig selv, samt - at kunne yde aktiv indflydelse på egne muligheder under hensyntagen til  

 egne funktionsbetingelser.
b.
FORPUBS skal hos chefen/lederen tilgodese behovet for - at kende den enkelte medarbejder i relation til dennes arbejde og for en  

 eventuel korrektion af den opfattelse chefen/lederen har af medarbejderen, - at kunne tilrettelægge løsninger af pålagte opgaver, - at kunne fastlægge uddannelses- og træningsbehov - at kunne vejlede, rådgive og aktivt støtte den enkelte medarbejder med  

 henblik på dennes fortsatte udvikling samt - for at kunne sikre den bedst mulige anvendelse af tilstedeværende  

 menneskelige ressourcer.
c.
FORPUBS skal hos højere myndigheder tilgodese behovet for - at få systematisk information om kvalitative og kvantitative  

 personelressourcer i organisationen med henblik på at kunne danne grundlag  

 for personelplanlægning, personeldisponering og avancement.
OMFANG 3. FORPUBS omfatter alt civilt personel, der varetager  

 stillinger på chef-, leder- og mellemlederniveau, og således som det  

 eksempelvis fremgår af tillæg A.
Herudover kan øvrigt civilt personel omfattes, såfremt normhavende  

 myndighed accepterer et af medarbejderen fremsat og begrundet ønske.
For  

 øvrigt civilt personel gennemføres personelbedømmelse i følgende tilfælde:
- ved ansøgning om stillinger på et højere funktionsniveau, - ved ansøgning om uddannelser/kurser, der er særligt bekostelige eller af  

 mere end 20 arbejdsdages varighed.
 Såfremt ansøgning i nævnte tilfælde imødekommes, vil den pågældende være  

 omfattet af systemet.
MIDLER 4. FORPUBS formål opfyldes ved systematisk anvendelse  

 af - udviklingssamtaler og - personelbedømmelser.
UDVIKLINGSSAMTALER 5. Udviklingssamtaler gennemføres som årlige ordinære  

 udviklingssamtaler samt som tiltrædelses-, opfølgnings- og  

 bedømmelsessamtaler.
Herudover afholdes udviklingssamtaler, når  

 chefen/lederen finder det påkrævet, eller medarbejderen fremsætter ønske  

 herom.
 Udviklingssamtaler afholdes af nærmest foresatte chef/leder i henhold til  

 godkendt organisationsskema for tjenestestedet.
 Bedømmelsessamtaler erstatter den årlige ordinære udviklingssamtale.
 Vejledning i gennemførelse af de forskellige typer af udviklingssamtaler  

 fremgår af tillæg C (»Vejledning i gennemførelse af  

 udviklingssamtaler« (FMI vare nr./LNR VFB 1586 (87) (576.000-40)  

 530-22-400-1174)), der sammen med tillæg D (»Vejledning i brug af  

 udviklingssamtaleskemaer« (FMI vare nr./LNR VFB 1587 (87) (576.000-41)  

 7530-22-400-1175)) og bilag 1 til tillæg D (»Forberedelse til  

 udviklingssamtale« (FMI vare nr./LNR VFB 1588 (87) (576.000-42)  

 7530-22-4OO-1176)) udleveres til medarbejderen i god tid før  

 udviklingssamtalens gennemførelse.
I forbindelse med udviklingssamtaler udfærdiges konklusionsskema (FMI vare  

 nr./LNR VFB 1589 (87) (576.000-43) 7530-22-400-1177) i 2 eksemplarer for  

 opbevaring hos henholdsvis medarbejder og chef/ leder.
Vejledning i brug af  

 konklusionsskema fremgår af tillæg D.
FRATRÆDELSESSAMTALER 6. Når en medarbejder afgår fra tjenestestedet,  

 gennemføres en fratrædelsessamtale efter de i tillæg C angivne  

 retningslinier.
PERSONELBEDØMMELSER 7. Personelbedømmelser afgives af den nærmest  

 foresatte chef/leder i henhold til godkendt organisationsskema for  

 tjenestestedet.
 Personelbedømmelser skal dels danne grundlag for en udviklingssamtale af  

 typen bedømmelsessamtale, dels bruges som information til højere myndighed,  

 jf. pkt. 2.c.
BEDØMMELSESTERMINER 8. Personelbedømmelse må kun omfatte den  

 tjenesteperiode, der ligger efter den sidst afgivne bedømmelse.
a.
Personelbedømmelser afgives - hvert 5. år, - ved chef/lederskifte, - ved en eventuel prøvetids udløb, - ved medarbejderens ansøgning om anden tjenestestilling i forsvaret,  

 såfremt sidst afgivne bedømmelse er mere end 2 år gammel, - ved ansøgning om uddannelser/kurser, der er særligt bekostelige eller af  

 mere end 20 arbejdsdages varighed, - når normhavende myndighed accepterer et af medarbejderen fremsat og  

 begrundet ønske herom, - når en foresat myndighed i særlig anledning finder det påkrævet, - når en bedømmer finder, at medarbejderens forhold har ændret sig  

 således, at det medfører ændringer af væsentligt omfang i forhold til den  

 sidst afgivne bedømmelse.
 De periodiske personelbedømmelser afgives (hvert 5. år) i de år, hvor den  

 pågældendes levealder er delelig med 5 og inden for det kvartal, hvori  

 vedkommende fylder år.
 Personelbedømmelse afgivet inden for de sidste 6 måneder erstatter anden  

 bedømmelse.
b.
Der afgives normalt ikke personelbedømmelse - for tjenesteperioder under 3 måneders varighed, - for personel, der er fyldt 60 år.
c.
For personel, der er elever på forsvarets skoler og kurser m.v.,  

 afgives alene personelbedømmelse i forbindelse med uddannelsens afslutning  

 for de uddannelser, der har en varighed af 3 måneder og derover, eller når en  

 elev indstilles til afgang fra disse uddannelser.
 AFGIVELSE , FORSENDELSE, OPBEVARING M.V.
9. a.
Personelbedømmelse afgives i eet eksemplar på  

 skema for personelbedømmelse (FMI vare nr./LNR VFB 1585 (87) (576.000-39)  

 7530-22-400-1173).
 Vejledning i udfyldelse af skema for personelbedømmelse er anført i tillæg  

 B.
b.
Personelbedømmelser sendes ad kommandovejen til normhavende myndighed.  

 Chefer/ledere på overliggende niveau påtegner personelbedømmelsen og kan  

 herunder anføre supplerende bemærkninger.
c.
For de i tillæg E anførte tjenestestillinger videresender normhavende  

 myndighed personelbedømmelsen til Forsvarskommandoen.
d.
Personelbedømmelser behandles og forsendes efter de i FKOBST P.321-1  

 fastsatte bestemmelser.
e.
En afgiven personelbedømmelse skal være normhavende myndighed i hænde  

 snarest belejligt og som hovedreglen inden for 1 måned efter afgivelsen.
Ved  

 normhavende myndigheds videresendelse af ansøgninger om anden  

 tjenestestilling skal personelbedømmelse vedlægges.
f.
Kopier af personelbedømmelser, der i henhold til reglerne i pkt. 10.a.  

 er udleveret til en chef/leder (bedømmer), skal senest ved dennes afgang fra  

 tjenestestillingen indsendes med henblik på destruktion ved den myndighed,  

 der opbevarer originaleksemplaret.
Originaleksemplaret påføres bemærkning om  

 og dato for destruktionen.
UDLEVERING AF PERSONELBEDØMMELSER 10. a.
Normhavende myndighed foranlediger kopier af  

 den enkelte personelbedømmelse udleveret til respektive medarbejdere og  

 chef/leder (bedømmer).
b.
For de i tillæg E nævnte tjenestestillinger opbevares ligeledes kopi  

 ved normhavende myndighed.
ANKEMULIGHED 11. Med angivelse af begrundelse kan medarbejdere anke  

 en personelbedømmelse til niveauet over bedømmeren.
Ved ankens behandling kan  

 medarbejderen efter ønske inddrage tillidsrepræsentanten/kontaktpersonen.
 Giver denne anke ikke tilfredsstillende løsning for medarbejderen, kan  

 tillidsrepræsentanten indbringe sagen for chefen for normhavende myndighed.
 Sluttelig kan centralorganisationen i helt ekstraordinære tilfælde  

 indbringe anken for Forsvarskommandoen.
EB J.O.FISCHER kontreadmiral Chef for Personelstaben Fordeling: Se tillæg F TILLÆG A EKSEMPELVISE STILLINGSBETEGNELSER FOR CIVILT PERSONEL FOR HVILKE, DER SKAL AFGIVES PERIODISKE PERSONELBEDØMELSER.
 FORPUBS CIV omfatter alt civilt personel, der varetager stillinger på  

 chef-, leder- og mellemlederniveau; eksempelvis således:
CHEFNIVEAU Alle stillinger i lønramme 35 og højere niveau samt tilsvarende stillinger  

 på overenskomstvilkår; eksempelvis:
- Afdelingsingeniør - Chef for Orlogsværftet - Hovedværkstedschef - Kontorchef - Overingeniør - Teknisk chef.
LEDERNIVEAU Alle stillinger fra lønramme 15/16 til og med lønramme 34 samt tilsvarende  

 stillinger på overenskomstvilkår; eksempelvis:
- Afdelingsleder - Afdelingssygeplejerske - Cafeteriabestyrer - Cand. pharm.
- EDB-konsulent - Forplejningsleder - Fuldmægtig (AC) - Ingeniør (civil-, akademi- og teknikumingeniør) - Kasernemester - Kontrolmester - Konstruktør - Kontorfuldmægtig - Lektor - Magister - Maskinmester - Materielmester - Navigationsmester - Overkonstruktør - Overværkmester - Sekretær (AC) - Vejleder - Værftformand - Værkmester.
MELLEMLEDERNIVEAU Alle stillinger fra lønramme 7 til og med lønramme 14/15 samt tilsvarende  

 stillinger på overenskomstvilkår; eksempelvis:
- Forplejningsassistent - Instruktør - Kaserneforvalter - Kvartermester - Materielforvalter - Overassistent (for overenskomstansatte dog forudsat ledelsesfunktioner - Overkontorbetjent.
TILLÆG B VEJLEDNING I UDFYLDELSE AF PERSONELUDVIKLINGS- OG BEDØMMELSESSKEMA FOR CIVILT PERSONEL GENERELT 1. Et væsentligt princip i forsvarets  

 personeludviklings- og bedømmelsessystemer er, at der gives en ny  

 personelbedømmelse hver gang.
Bedømmeren skal således alene give udtryk for  

 sin vurdering af medarbejderen i den givne bedømmelsesperiode og ikke henvise  

 til tidligere afgivne bedømmelser.
BEMÆRKNINGER TIL SKEMAETS PUNKTER 2. Ad pkt. 1.2 :
Her anføres den stillingsbetegnelse og eventuel lønramme, den pågældende  

 er ansat med.
F. eks.
Afdelingsingeniør, Ingeniør, Kasernemester,  

 Kontorfuldmægtig, Materielmester, Overassistent o. lign.
 Ad pkt. 1.4:
 Her anføres den pågældendes ansættelsesform, eksempelvis:
- Tjenestemand, - tjenestemandslignende vilkår eller - overenskomstansat.
 Ad pkt. 1.5:
Her anføres den pågældendes funktion i henhold til bemandingsreglementet.  

 F. eks.
Kaserneassistent, Leder af sekretariatet, Sagsbehandler, Sektionschef  

 o.lign.
 Ad pkt. 1.9:
 Her anføres f. eks. periodisk bedømmelse, ansøgning om anden stilling,  

 ansøgning om uddannelse.
 Ad pkt. 2:
Den mest grundlæggende information om medarbejderens kompetence ligger i  

 beskrivelsen af de arbejdsopgaver, der rent faktisk har været varetaget i  

 bedømmelsesperioden.
I den efterfølgende vurdering af tjenestens udførelse  

 nuanceres denne information, men vurderingerne skal stedse ses i forhold til  

 de opgaver, som medarbejderen har haft.
Det er derfor vigtigt at angive så  

 præcist som muligt, hvad tjenestestillingens opgaveindhold har været.
Punktet  

 må hellere udfyldes konkret og detaljeret end generelt og summarisk.
Da  

 bedømmelsesperioden kan være op til fem år, kan der have udviklet sig  

 væsentlige opgavemæssige afvigelser fra den formelle stillingsbeskrivelse.  

 Udfyldelsen af pkt. 2 bør derfor overvejes meget grundigt, og kan evt. give  

 anledning til at foranstalte stillingsbeskrivelsen revideret.
 Ad pkt. 3:
 I dette punkt skal der gives oplysning om, hvorvidt medarbejderen inden  

 for de enkelte områder ligger »under«, »inden for« eller  

 »over« den anførte norm.
 Ved afkrydsningen er det vigtigt, at bedømmeren anvender de givne  

 normbeskrivelser frem for en eventuel anden personlig opfattelse af  

 overskrifternes betydning.
Ved at normen er defineret, får de enkelte bedømmere samme udgangspunkt.  

 Der er ikke mulighed for at angive, i hvor høj grad den pågældende eventuelt  

 ligger »over« eller »under« normen.
Dette er ikke  

 påkrævet, idet pkt. hovedsagelig er beregnet til at angive, om der inden for  

 det enkelte område er tendenser i op- eller nedadgående retning.
Man peger  

 dermed direkte på områder, der bør tages særligt hensyn til i den pågældendes  

 fremtidige udvikling og dermed uddannelse og tjeneste.
Ydermere skal det på  

 denne måde imødegås, at der går inflation i bedømmelserne.
Bedømmelsesskemaet skal anvendes på meget forskelligartede  

 tjenestestillinger på mange forskellige niveauer.
Det må derfor erindres, at  

 der ikke skal afgives bedømmelse af noget, der ikke er et rimeligt grundlag  

 for at bedømme.
Det skal bemærkes, at selv om pkt. 3.1.2 normalt forudsætter,  

 at medarbejderen har haft et vist omfang af ledelsesopgaver i  

 bedømmelsesperioden, kan visse af underpunkterne være relevante, også når  

 dette ikke har været til fældet.
Hvad der i en given funktion skal opfattes som »inden for norm«  

 for tjenestens udførelse, skal ikke primært være styret af en sammenligning  

 med andre medarbejderes funktion i samme eller tilsvarende  

 tjenestestillinger.
Snarere skal det ses i forhold til de krav, der med  

 rimelighed kan udledes af stillingsbeskrivelse og gældende bestemmelser,  

 forskrifter og instrukser, ligesom tages hensyn til den pågældende  

 medarbejders tjenestealder og erfaring.
 Såfremt der i eet eller flere af underpunkterne anvendes »over«  

 eller »under« norm, skal dette nærmere begrundes ved almindelig  

 tekst i pkt. 3.2. En bedømmelse inden for norm kan ligeledes nærmere uddybes.
 Ad pkt. 4:
Heri foretages (pkt. 4. 1) en vurdering af medarbejderens tjeneste i  

 nuværende stilling.
Som det fremgår, er der her ingen mulighed for at afstå  

 fra en vurdering, idet rubrikken »savner grundlag« her er udeladt.  

 Dette skyldes, at bedømmelsesperioden normalt som minimum er 3 måneder (og  

 som regel betydeligt længere), hvilket under almindelige forhold må være  

 tilstrækkeligt til, at en vurdering kan gives.
 Anses medarbejderens tjeneste for at være »mindre  

 tilfredsstillende«, skal der - som supplement til det i pkt. 3 anførte -  

 i pkt. 4.1.1 gives en uddybende begrundelse, således at det konkret angives,  

 hvori det mindre tilfredsstillende består, ligesom det skal anføres, om  

 tjenesten ligger inden for det acceptable (den pågældende »gør  

 fyldest«), eller om den er uacceptabel (den pågældende »gør ikke  

 fyldest«).
 Også en vurdering på »meget tilfredsstillende« skal begrundes  

 ved almindelig tekst i pkt. 4.1.1, således at det konkret angives, hvori det  

 meget til fredsstillende består.
 En vurdering på »tilfredsstillende« kan ligeledes nærmere  

 uddybes.
På baggrund af den foretagne bedømmelse i nuværende stilling skal der  

 endvidere i pkt. 4.2 gives en vurdering af medarbejderens muligheder for  

 tjeneste på næsthøjere niveau, såfremt dette er til stede inden for  

 personelfaggruppens rammer.
Denne vurdering skal under alle omstændigheder  

 gives en uddybende begrundelse i pkt. 4.2.1.
I pkt. 4.3 skal oplyses, om medarbejderen har vist evner m.v., som  

 eventuelt vil kunne nyttiggøres bedre i andet tjenesteområde.
En sådan  

 oplysning, der specielt er af betydning, hvis den bedømte har specifikke  

 vanskeligheder i sin nuværende tjeneste, vil også under andre omstændigheder  

 være væsentlig.
 Ad pkt. 5:
Dette punkt vil som flere andre punkter kun kunne udfyldes ved  

 medarbejderens bistand.
I pkt. 5.3 skal bedømmeren anføre sin  

 vurdering/anbefaling af medarbejderens ønsker.
En negativ vurdering og  

 anbefaling må således ikke foranledige, at bedømmeren undlader at anføre  

 medarbejderens ønsker.
 Ad pkt. 6:
 Eventuel bemærkning om uenighed vedrørende skemaets indhold anføres her,  

 jf. nedenstående vedrørende pkt. 7.
 Endvidere omtales under dette punkt forhold, som samtalen har klarlagt, og  

 som skønnes af betydning for medarbejderens nuværende og fremtidige  

 anvendelse.
 Herudover kan andre forhold anføres, f. eks.:
- Sprogkundskaber, - privat erhvervede uddannelser, - særlige interesser eller færdigheder og - tillidshverv o.lign.
Udfyldelsen af dette punkt er i høj grad afhængig af medarbejderens  

 medvirken, og det er af betydning, at forhold, som ikke har direkte relation  

 til tjenesten, tages med, idet chefen/lederen ingen mulighed har for at tage  

 hensyn til private forhold, som ikke er kendte.
Tillige vil det hyppigst være  

 en hjælp til medarbejderen, at der tages åbent og realistisk fat på  

 eventuelle personlige problemer, f. eks. et alkoholproblem.
 Datoer for gennemførte udviklingssamtaler i bedømmelsesperioden anføres  

 her.
 Ad pkt. 7.2:
 Det bemærkes, at medarbejderens underskrift ikke er en accept af de  

 anførte vurderinger.
 Såfremt medarbejderen ønsker at præcisere uenighed indhold eller dele  

 heraf, anføres dette i pkt. 6.
 Ad pkt. 8:
 Her anføres de bemærkninger, som skemaets indhold giver anledning til hos  

 de myndigheder/personer, som bedømmelsen skal passere ad kommandovejen til  

 normhavende myndighed.
SUPPLERENDE BEMÆRKNINGER 3. Såfremt uddybning af skemaets punkter måtte kræve  

 mere plads, anføres bemærkninger i bilag, der vedlægges skemaet.
Antallet af  

 bilag påføres skemaets pkt. 6.
TILLÆG C VEJLEDNING I GENNEMFØRELSE AF UDVIKLINGSSAMTALER Udviklingssamtaler er Herudover forekommer fratrædelsessamtaler.
 Nærmere vejledning på de følgende sider.
UDVIKLINGSSAMTALER GENERELT 1. Den del af FORPUBS CIV (Forsvarets  

 Personeludviklings- og bedømmelsessystem for civile medarbejdere), der angår  

 personeludviklingen, er i første række en sag mellem den enkelte medarbejders  

 nærmeste chef/leder og medarbejderen selv.
 Relationen mellem medarbejder og chef/leder har en væsentlig betydning for  

 klarlæggelse af medarbejderens fremtidige funktionsvilkår og udviklingsbehov.  

 Denne skabes - ud over gennem det daglige samarbejde - gennem jævnlige  

 samtaler mellem medarbejderen og dennes nærmeste chef/leder.
 Emnerne for samtalerne er de opgaver, som tjenestestedet har fået pålagt,  

 og som medarbejderen skal være med til at løse, de vilkår, under hvilke  

 opgaverne skal løses, og de udviklings- og uddannelsesmuligheder, der er for  

 medarbejderen.
 Alle de samtaler, der føres i medfør af FORPUBS CIV skal ses som  

 udviklingssamtaler i den forstand, at de hver på sin måde skal bidrage til  

 den nævnte klarlæggelse.
Hovedvægten i FORPUBS CIV udviklingssamtaler er lagt på medarbejderens  

 funktionsvilkår og på klarlæggelse af udviklingsbehovet inden for rammerne af  

 den givne tjenestestilling.
Til de udvikingssamtaler, der føres i forbindelse  

 med afgivelse af personelbedømmelse, hører endvidere en klarlæggelse af de af  

 medarbejderens udviklings- og uddannelsesmuligheder, der peger ud over  

 rammerne af den aktuelle tjenestestilling.
 Udviklingssamtalernes forløb og det gensidige udbytte heraf vil være  

 præget af det forhold, som består mellem medarbejderen og dennes nærmeste  

 foresatte chef/leder - og skal tilrettelægges under hensyntagen hertil.
Det, der i dybeste forstand bestemmer relationen mellem de to parter, er  

 de opgaver, hvis løsning de har et fælles ansvar for.
Medarbejderen er over  

 for den foresatte ansvarlig for løsningen af sine tildelte opgaver Den  

 foresatte er opadtil ansvarlig for sine medarbejderes arbejdsresultater, og  

 dermed ansvarlig for, at den enkelte medarbejder er tildelt sådanne  

 arbejdsopgaver og vilkår for deres løsning, at medarbejderens ressourcer  

 kommer bedst muligt til udfoldelse.
Udviklingssamtalerne i FORPUBS CIV tjener primært til at sikre, at  

 medarbejderens arbejgaver og -vilkår harmonerer med hans/hendes  

 funktionsbetingelser.
Det træder derved umiddelbart frem, at medarbejderens  

 trivsel og effektivitet betragtes som afhængige af de rammer og vilkår, den  

 foresatte er med til at skabe.
Et mindre iøjnefaldende forhold, som imidlertid også bør bemærkes, er at  

 den foresatte på sin side er afhængig af medarbejderen.
Den foresattes ansvar  

 for medarbejderens arbejdsresultater betyder bl.a., at det har følelige  

 arbejdsmæssige konsekvenser for den foresatte, om medarbejderen løser sine  

 opgaver godt eller dårligt; eksempelvis hvor meget tid og energi, den  

 foresatte må bruge på at kontrollere medarbejderens arbejde.
 Dette gensidige afhængighedsforhold mellem foresat og medarbejder er både  

 en fordel og en ulempe for udviklingssamtalen.
 Det er en fordel, fordi begge har glæde af at nå konstruktive og gensidigt  

 forpligtende resultater af samtalen.
 Det er en ulempe, fordi deres respektive egeninteresse i samtalens udfald  

 dels kan hindre en tilstrækkelig fri og åben kommunikation i samtaleforløbet,  

 og dels kan forlede til at undgå at drage handlemæssigt forpligtende  

 konsekvenser af det, der måtte komme frem gennem samtalen.
 For at imødegå den første af de nævnte faldgruber er det vigtigt at  

 forberede sig omhyggeligt, herunder lave en disposition, sørge for ro og tid  

 til samtalen, samt under samtalen at lytte opmærksomt uden at tabe målet af  

 syne.
Til imødegåelse af den sidstnævnte faldgrube er det i FORPUBS CIV  

 foreskrevet, at samtalepartnerne i fællesskab skal udfylde et  

 konklusionsskema.
Heri skal dels anføres, hvilke forhold, de er blevet enige  

 om at ændre på, og dels hvad de hver for sig selv skal gøre for at realisere  

 de ønskede ændringer.
Som en hjælp til forberedelse og disponering er der udarbejdet et skema  

 »Forberedelse til udviklingssamtale« samt en vejledning til brugen  

 deraf.
Forberedelsesskemaet indeholder en række punkter, som kan benyttes af  

 såvel chef/leder som medarbejder ved forberedelsen.
Forberedelsesskemaet er et alment hjælpemiddel.
Som supplement er nedenfor  

 anført vejledende bemærkninger til hver af de forekommende typer af  

 udviklingssamtaler.
 TILTRÆDELSESSAMTALE.
2. Tiltrædelsessamtale gennemføres, når chef/leder  

 eller medarbejder tiltræder en ny tjenestestilling.
Formålet er, at  

 medarbejderen og dennes foresatte straks fra begyndelsen af den ny tjeneste i  

 fællesskab kan drøfte, hvordan de bedst mulige samarbejdsvilkår skabes.
Hvis det er chef/leder, der tiltræder, kan medarbejderen med fordel  

 anvende det almindelige forberedelsesskema.
På dette grundlag orienteres den  

 nye chef/leder. som i denne situation har et særligt behov for at lære sine  

 medarbejdere. deres arbejdsopgaver og deres vilkår at kende.
Hvis det er medarbejderen, der tiltræder, vil samtalen være en lejlighed  

 for chef/leder til at uddybe det kendskab til medarbejderen, som måtte være  

 opnået gennem den forudgående ansættelseprocedure.
Samtalen er samtidig en  

 naturlig del af den introduktion i tjenestestillingen, som vil være et  

 centralt emne i tiltrædelsessamtalen, og hvis videre forløb beskrives i  

 konklusionsskemaet.
OPFØLGNINGSSAMTALE Opfølgningssamtale gennemføres efter behov 3 - 4 måneder efter  

 tiltrædelsessamtalen.
 På baggrund af erfaringer siden tiltrædelsessamtalen føres samtalen med  

 det formål at korrigere og præcisere medarbejderens arbejdsopgaver og  

 arbejdsvilkår.
ORDINÆR UDVIKLINGSSAMTALE Formålet er at give medarbejderen og den foresatte lejlighed til i  

 fællesskab at gennemgå forhold af betydning for det daglige samarbejde,  

 herunder anvendelse af medarbejderens ressourcer samt ønsker om ændringer i  

 opgaver, vilkår og uddannelse.
 Skemaet »Forberedelse til udviklingssamtale« angiver, hvilke  

 emner der må anses for hensigtsmæssige at inddrage i udviklingssamtalen.
 Konklusionsskemaet skal anvendes til at lave en liste - kort eller lang -  

 over de muligheder, der opnås enighed om at udnytte til gavn for den løbende  

 tilpasning af opgaver og vilkår til medarbejderens funktionsbetingelser og  

 udviklingsbehov.
BEDØMMELSESSAMTALE 5. Bedømmelsessamtale gennemføres i forbindelse med  

 afgivelse af personelbedømmelse.
 Formålet er at gøre status over en længere sammenhængende tjenesteperiode  

 for på det grundlag at drøfte, hvilke ressourcer hos medarbejderen, der er  

 kommet til udtryk gennem tjenestens udførelse, samt hvorledes disse  

 ressourcer mest hensigtssmæssigt kan anvendes i fremtiden.
 Chefen/lederen skal fortælle medarbejderen, hvordan dennes tjeneste  

 vurderes, herunder hvad der opleves som medarbejderens stærke og svage sider.  

 Samtalen skal endvidere anvendes til at klarlægge medarbejderens ønske om  

 fremtidig anvendelse og uddannelse.
Det vil være naturligt for chefen/lederen at tilkendegive sin egen  

 vurdering af medarbejderens muligheder for skift af tjenestestilling eller  

 optagelse på ansøgt uddannelse.
Chefen/lederen skal dog være opmærksom på  

 ikke at skabe forventninger på områder, hvor det er højere myndighed, der har  

 den endelige afgørelse.
Da bedømmelsessamtalen som regel vil erstatte den årlige ordinære  

 udviklingssamtale, bør den ikke alene være centreret om personelbedømmelsen  

 og hvad dertil hører, men skal også tilgodese formål i forbindelse med den  

 løbende justering af medarbejderens aktuelle arbejdsforhold.
Til disse formål  

 anvendes konklusionsskemaet på samme måde som ved ordinære  

 udviklingssamtaler.
FRATRÆDELSESSAMTALER 6. Fratrædelsessamtale gennemføres ved en medarbejders  

 fratræden.
 Formålet er, at medarbejderen sammen med sin foresatte gennemgår forhold,  

 der har haft betydning for medarbejderens holdning til og erfaring med det  

 arbejde, han/hun har udført, og som bør tages i betragtning ved stillingens  

 genbesættelse.
TILLÆG D VEJLEDNING I BRUG AF UDVIKLINGSSAMTALESKEMAER Udviklingssamtaleskemaerne er Foreligger der et konklusionsskema fra en tidligere udviklingssamtale,  

 fremtages dette.
Forberedelsesskemaet kan bruges som disposition for samtalen, men det er  

 ikke noget krav.
Det afgørende er, at man i samtalens løb får alle væsentlige  

 forhold drøftet igennem.
 Konklusionsskemaet skal altid udfyldes.
 Nærmere vejledning på de følgende sider.
TIL MEDARBEJDEREN En udviklingssamtale er en fortrolig samtale mellem Dem og Deres  

 foresatte.
 Mange af de ting, man kan drøfte i en udviklingssamtale, vil være noget,  

 man også taler om fra tid til anden i det daglige.
Udviklingssamtalen skal bl.a. være et sikkerhedsnet, der tjener til, at de  

 måske mere usystematiske diskussioner, der lejlighedsvis er ført i årets løb,  

 bliver samlet op.
Det er en lejlighed til at skaffe sig overblik, gøre status  

 og se fremad.
Til daglig er det måske ikke så tit, at De har Deres foresatte til  

 disposition i en sammenhængende, uforstyrret samtale om Deres job og  

 arbejdsvilkår.
Det har De ved den årlige udviklingssamtale.
 Det er en fordel for både Dem og Deres foresatte, at begge deltagere tager  

 udviklingssamtalen alvorligt og bruger den konstruktivt - uden af den grund  

 at gøre den til et stift og højtideligt foretagende.
Forberedelsesskemaet er en hjælp til Dem, men det står Dem frit for, om  

 De vil bruge det.
Det er til rent personligt brug; De beholder det selv, men  

 kan f.eks. bruge det som huskeseddel under udviklingssamtalen.
Forberedelsesskemaet skal tjene til, at De før samtalen får overvejet alle  

 væsentlige forhold, som har betydning for Dem i jobbet.
Skriv stikord ned på  

 skemaet.
Jo grundigere notater, De gør ved forberedelsen, jo større  

 sandsynlighed er der for, at De får tænkt tingene grundigt igennem og dermed  

 får klarhed over, hvad De vil bruge samtalen til.
Sørg især for at få gjort notat ved de punkter, hvor De har forslag til  

 ændringer og ideer til forbedringer.
At få drøftet sådanne forslag og ideer  

 er noget af det centrale i udviklingssamtalen.
 Punkter i skemaet, som ikke er relevante, springes naturligvis over.
 Konklusionsskemaet skal udfyldes af Dem og Deres foresatte i fællesskab.
Det udfyldes i to eksemplarer; det ene opbevarer Deres foresatte, det  

 andet beholder De selv.
Gem det, bl.a. for at kunne følge konklusionerne op  

 ved næste udviklingssamtale.
 I konklusionsskemaet skal der i kort form skrives ned, hvad der realistisk  

 kan gøres, for at De kan fungere og trives bedst muligt i Deres job.
 En del af det, der kan gøres, har Deres foresatte ikke selv beføjelser til  

 at gøre noget ved, Det skal ikke afholde Dem fra at fremsætte ønsker og  

 forslag, for at disse kan blive bragt videre til rette vedkommende.
Men tænk nok så meget på det, der kan gøres inden for rammerne af Deres  

 foresattes og Deres beføjelser.
Det er især på det område, udviklingssamtalen  

 kan føre til synlige resultater inden for en overskuelig tid.
 Læs også igennem, hvad der i det følgende er skrevet til Deres foresatte.
TIL DEN FORESATTE Begynd med at læse det igennem, som i det foregående er skrevet til Deres  

 medarbejder.
 For at en udviklingssamtale skal blive vellykket, kræves, at begge  

 deltagere er indstillet på at tage den alvorligt og få noget ud af den.
Som foresat har De dog et særligt ansvar.
For det første er De ansvarlig  

 for, at samtalen overhovedet afholdes, og for det andet er det en  

 ledelsesopgave at sikre bedst mulig overensstemmelse mellem medarbejderes  

 funktionsbetingelser og arbejdsvilkår, hvad udviklingssamtalen skal tjene  

 til.
Medarbejderen har almindeligvis kun een nærmeste foresat.
Den foresatte  

 derimod har som regel flere forskellige medarbejdere.
Det er derfor ofte  

 nødvendigt for den foresatte at gøre en særlig indsats for at kende til og  

 forstå, hvordan den enkelte medarbejder trives i sit job.
 Forberedelsesskemaet til udviklingssamtalen er derfor skrevet på  

 medarbejderens præmisser, og De bør forberede Dem til udviklingssamtalen ved  

 at prøve at gøre Dem klart, hvordan medarbejderen kan tænkes at ville udfylde  

 skemaet - naturligvis på grundlag af det kendskab, De har til medarbejderen,  

 dennes opgaver og arbejdsvilkår ved at bruge forberedelsesskemaet på denne  

 måde forbereder De Dem også på at være den opmærksomt lyttende, som i  

 samtalen bestræber sig på at få rede på, hvordan medarbejderen oplever sin  

 arbejdssituation, og som sørger for ikke at gå for hurtigt hen over noget,  

 som øjensynligt er vigtigt for medarbejderen.
Dette betyder ikke, at De blot skal snakke medarbejderen efter munden.
Som  

 foresat skylder De også Deres medarbejder at give udtryk for Deres opfattelse  

 af tingene og i øvrigt at informere grundigt og sagligt om alle forhold af  

 betydning.
Gensidighed er forudsætningen for, at samtalen kan blive en ærlig  

 dialog, også når der bliver bragt mindre behagelige emner på bane.
 Konklusionsskemaet skal i samtalens løb udholdes af Dem og medarbejderen  

 i fællesskab.
 Som foresat nå man ind imellem tage forbehold over for en del af de  

 forslag, som medarbejdere fremkommer med, fordi man kender til de  

 begrænsninger og hensyn til andre sider, som ligger uden for den enkelte  

 medarbejders kendskab.
 Medarbejderen kan opleve, at De herved søger at undgå at forpligte Dem.  

 Oplysning kan forhindre dette, men realistiske muligheder skal de søge at  

 virkeliggøre, dels ved at anvende Deres egne beføjelser maksimalt, dels ved  

 at foretage de fornødne indstillinger til højere myndigheder.
