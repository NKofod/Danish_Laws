Nr LSF 205 Forslag til Lov om imødegåelse af indlåsningseffekter på inkonverterbare  

 realkreditlån m.v.
Fremsat af økonomiministeren (Marianne Jelved) den 5. april 1995 Vedtaget ved tredjebehandling den 30. maj 1995 Lov nr. 354 af 06/06/1995 § 1. Loven omfatter realkreditlån ydet af realkreditinstitutter  

 omfattet af realkreditloven og ydet af Dansk Landbrugs Realkreditfond samt  

 lån ydet af Kongeriget Danmarks Fiskeribank, der er 1) inkonverterbare, 2) nominelt fastforrentede og 3) udbetalt senest den 5. april 1995.
Stk. 2. Loven omfatter ikke lån, der er ydet 1) i henhold til lov om statsgaranti og rentetilskud m.m. ved udlån til  

 yngre jordbrugere, jf. lovbekendtgørelse nr. 1186 af 23. december 1994, 2) i henhold til § 6, stk. 1, nr. 3, i lov nr. 372 af 6. juli 1988 om  

 refinansiering af realkreditlån m.v. i landbrugsejendomme samt 3) af Kongeriget Danmarks Fiskeribank i henhold til lov nr. 875 af 23.  

 december 1987 om støtte og statsgaranterede lån til fiskeriet.
 § 2. Efter ansøgning fra låntager kan Kongeriget Danmarks  

 Hypotekbank og Finansforvaltning (Hypotekbanken) overtage gældsforpligtelsen  

 på de i § 1 nævnte lån på betingelse af, at Hypotekbanken modtager et beløb,  

 der dækker Hypotekbankens udgifter til betaling af gældsforpligtelsen på det  

 overtagne lån og i øvrigt dækker omkostningerne ved gældsovertagelsen.
 Stk. 2. Låntager skal have ansøgt om gældsovertagelsen senest den  

 31. december 2005. Ansøgning skal indgives til det institut, der har ydet det  

 lån, der skal overtages af Hypotekbanken.
Stk. 3. Til betaling af det i stk. 1 nævnte beløb kan der udmåles  

 et realkreditlån eller fiskeribanklån efter reglerne i lov om realkredit, lov  

 om Dansk Landbrugs Realkreditfond eller Kongeriget Danmarks Fiskeribanks  

 vedtægt og udlånsreglement.
Lånegrænserne i lov om realkredit og lov om Dansk  

 Landbrugs Realkreditfond kan overskrides, hvis det nye lån er konverterbart  

 og ydes af det samme institut, som har ydet det inkonverterbare lån, der skal  

 overtages af Hypotekbanken.
 § 3. Økonomiministeren godkender efter forhandling med landbrugs-  

 og fiskeriministeren administrations- og reservefondsbidrag for lån, der i  

 medfør af § 2 overtages af Hypotekbanken.
 § 4. Økonomiministeren fastsætter efter forhandling med  

 finansministeren og landbrugs- og fiskeriministeren nærmere regler om lovens  

 administration, herunder om den praktiske gennemførelse af gældsovertagelsen,  

 og om beregningen af det i § 2, stk. 1, nævnte beløb.
 § 5. Økonomiministeren kan bemyndige Finanstilsynet til at udøve  

 de beføjelser, der efter denne lov er tillagt ministeren.
 § 6. I realkreditloven, jf. lovbekendtgørelse nr. 476 af 2. juni  

 1994, foretages følgende ændringer:
 1. I § 40, stk. 4, 1. pkt., indsættes efter  

 »omprioritering m.v.,»: »samt pantebreve for inkonverterbare  

 lån, der overtages af Kongeriget Danmarks Hypotekbank og Finansforvaltning i  

 medfør af lov om imødegåelse af indlåsningseffekter på inkonverterbare  

 realkreditlån m.v.,».
 2. § 40, stk. 4, 2. pkt., affattes således:
»Fordringen kan helt eller delvis indfries ekstraordinært ved  

 statskassens indlevering til realkreditinstituttet af de til de pågældende  

 lån svarende realkreditobligationer.« § 7. I lov om Dansk Landbrugs Realkreditfond, jf.  

 lovbekendtgørelse nr. 979 af 5. december 1994, foretages følgende ændring:
 Efter § 14 indsættes i kapitel 4:
» § 14 a.
For lån, for hvilke Kongeriget Danmarks Hypotekbank  

 og Finansforvaltning har overtaget gældsforpligtelsen i medfør af lov om  

 imødegåelse af indlåsningseffekter på inkonverterbare realkreditlån m.v.,  

 erstattes den for lånet stillede sikkerhed i form af tinglyst pantebrev i  

 fast ejendom med en fordring på statskassen, og låntagerens personlige  

 hæftelse bortfalder.
Betaling af ydelser på lånet fra Kongeriget Danmarks  

 Hypotekbank og Finansforvaltning erstatter låntagerens indbetalinger til  

 instituttet.« § 8. I lov om stempelafgift, jf. lovbekendtgørelse nr. 727 af 5.  

 august 1994, som ændret ved lov nr. 1090 af 21. december 1994, foretages  

 følgende ændringer:
 1. I § 62, stk. 1, indsættes efter nr. 12:
»13. optagelse af realkreditlån eller fiskeribanklån til afløsning af  

 lån omfattet af § 1 i lov om imødegåelse af indlåsningseffekter på  

 inkonverterbare realkreditlån m.v.« 2. I § 62, stk. 7, 1. pkt., indsættes efter »stk. 1,  

 nr. 3«: »og 13«.
 3. I § 73, stk. 3, indsættes efter nr. 3:
»4. Kongeriget Danmarks Hypotekbank og Finansforvaltnings overtagelse  

 af forpligtelser vedrørende lån omfattet af § 1 i lov om imødegåelse af  

 indlåsningseffekter på inkonverterbare realkreditlån m.v.« § 9. Loven træder i kraft den 15. juni 1995.
Oprindeligt fremsat forslag § 1. Loven omfatter realkreditlån ydet af realkreditinstitutter  

 omfattet af realkreditloven og ydet af Dansk Landbrugs Realkreditfond samt  

 lån ydet af Kongeriget Danmarks Fiskeribank, der er 1) inkonverterbare, 2) nominelt fastforrentede, og 3) udbetalt senest den 5. april 1995.
Stk. 2. Loven omfatter ikke lån, der er ydet 1) i henhold til lov om statsgaranti og rentetilskud m.m. ved udlån til  

 yngre jordbrugere, jf. lovbekendtgørelse nr. 1186 af 23. december 1994, 2) i henhold til § 6, stk. 1, nr. 3, i lov nr. 372 af 6. juli 1988 om  

 refinansiering af realkreditlån m.v. i landbrugsejendomme, samt 3) af Kongeriget Danmarks Fiskeribank i henhold til lov nr. 875 af 23.  

 december 1987.
 § 2. Efter ansøgning fra låntager kan Kongeriget Danmarks  

 Hypotekbank og Finansforvaltning (Hypotekbanken) overtage gældsforpligtelsen  

 på de i § 1 nævnte lån på betingelse af, at Hypotekbanken modtager et beløb,  

 der dækker Hypotekbankens udgifter til betaling af gældsforpligtelsen på det  

 overtagne lån og i øvrigt dækker omkostningerne ved gældsovertagelsen.
 Stk. 2. Låntager skal have ansøgt om gældsovertagelsen senest den  

 31. december 1996. Ansøgning skal indgives til det institut, der har ydet det  

 lån, der skal overtages af Hypotekbanken.
Stk. 3. Til betaling af det i stk. 1 nævnte beløb kan der udmåles  

 et realkreditlån eller fiskeribanklån efter reglerne i lov om realkredit, lov  

 om Dansk Landbrugs Realkreditfond eller Kongeriget Danmarks Fiskeribanks  

 vedtægt og udlånsreglement.
Lånegrænserne i lov om realkredit og lov om Dansk  

 Landbrugs Realkreditfond kan overskrides, hvis det nye lån er konverterbart  

 og ydes af det samme institut, som har ydet det inkonverterbare lån, der skal  

 overtages af Hypotekbanken.
 § 3. Økonomiministeren godkender efter forhandling med landbrugs-  

 og fiskeriministeren administrations- og reservefondsbidrag for lån, der i  

 medfør af § 2 overtages af Hypotekbanken.
 § 4. Økonomiministeren fastsætter efter forhandling med  

 finansministeren og landbrugs- og fiskeriministeren nærmere regler om lovens  

 administration, herunder om den praktiske gennemførelse af gældsovertagelsen,  

 og om beregningen af det i § 2, stk. 1, nævnte beløb.
 § 5. Økonomiministeren kan bemyndige Finanstilsynet til at udøve  

 de beføjelser, der efter denne lov er tillagt ministeren.
 § 6. Loven træder i kraft den 1. juni 1995.
 § 7. I realkreditloven, jf. lovbekendtgørelse nr. 476 af 2. juni  

 1994, foretages følgende ændringer:
 1. I § 40, stk. 4, 1. pkt., indsættes efter  

 »omprioritering m.v.,»: »samt pantebreve for inkonverterbare  

 lån, der overtages af Kongeriget Danmarks Hypotekbank og Finansforvaltning i  

 medfør af lov om imødegåelse af indlåsningseffekter på inkonverterbare  

 realkreditlån m.v.,».
 2. § 40, stk. 4, 2. pkt., affattes således:
 »Fordringen kan helt eller delvist indfries ekstraordinært ved  

 statskassens indlevering til realkreditinstituttet af de til de pågældende  

 lån svarende realkreditobligationer.«.
 § 8. I lov om Dansk Landbrugs Realkreditfond, jf.  

 lovbekendtgørelse nr. 979 af 5. december 1994, foretages følgende:
 1. Efter § 14 indsættes i kapitel 4:
» § 14 a.
For lån, for hvilke Kongeriget Danmarks Hypotekbank  

 og Finansforvaltning har overtaget gældsforpligtelsen i medfør af lov om  

 imødegåelse af indlåsningseffekter på inkonverterbare realkreditlån m.v.,  

 erstattes den for lånet stillede sikkerhed i form af tinglyst pantebrev i  

 fast ejendom med en fordring på statskassen, og låntagerens personlige  

 hæftelse bortfalder.
Betaling af ydelser på lånet fra Kongeriget Danmarks  

 Hypotekbank og Finansforvaltning erstatter låntagerens indbetalinger til  

 instituttet.«.
 § 9. I lov om stempelafgift, jf. lovbekendtgørelse nr. 727 af 5.  

 august 1994, som ændret ved lov nr. 1090 af 21. december 1994, foretages  

 følgende ændringer:
 1. I § 62, stk. 1, indsættes efter nr. 12:
 »13. optagelse af realkreditlån eller fiskeribanklån til afløsning af  

 lån omfattet af § 1 i lov om imødegåelse af indlåsningseffekter på  

 inkonverterbare realkreditlån m.v.«.
 2. I § 62, stk. 7, 1. pkt., indsættes efter »stk. 1,  

 nr. 3«: »og 13«.
 3. I § 73, stk. 3, indsættes efter nr. 3:
 »4. Kongeriget Danmarks Hypotekbank og Finansforvaltnings overtagelse  

 af forpligtelser vedrørende lån omfattet af § 1 i lov om imødegåelse af  

 indlåsningseffekter på inkonverterbare realkreditlån m.v.«.
Bemærkninger til lovforslaget Almindelige bemærkninger Baggrund for lovforslaget Formålet med dette lovforslag er at give låntagere med inkonverterbare lån  

 mulighed for at frigøre sig fra disse uden at skulle betale for eventuelle  

 indlåsningseffekter.
Baggrunden herfor er, at inkonverterbare lån kun kan indfries  

 ekstraordinært, dvs. før udløbstidspunktet, mod indlevering af de  

 bagvedliggende obligationer til realkreditinstituttet.
Obligationsrestgælden  

 på konverterbare lån kan derimod tillige indfries kontant til kurs 100. I  

 visse obligationsserier kan obligationerne være vanskelige at opkøbe uden at  

 påvirke kursen på dem.
I tynde obligationsserier eller større serier, hvor  

 obligationsejerne er relativt få, kan kursen på disse obligationer være  

 presset op i forhold til markedsrenten.
Herved opstår en såkaldt  

 indlåsningseffekt.
 Det Tværministerielle Kontaktudvalg vedrørende det finansielle marked har  

 i et notat af 10. november 1994 nævnt eksempler på, at de handlede kurser for  

 visse inkonverterbare obligationsserier ligger mellem ca. 15 og 40 kurspoints  

 højere end den ligevægtskurs, der med betydelig usikkerhed skønnes at svare  

 til markedskursen uden indlåsningseffekter.
Lovforslagets indhold Lovforslaget bygger på følgende forudsætninger:
 - Ordningen skal være udgiftsneutral for staten.
 - Overtagelseskursen skal baseres på inkonverterbare obligationer.
 - Skattereglerne skal være uændrede.
 - Kun allerede optagne inkonverterbare lån kan komme i betragtning.
 - Indekslån (hvortil der er knyttet realrenteafgiftsfritagelse) omfattes  

 ikke.
 - Lån, hvortil der er ydet offentlig støtte eller garanti, omfattes ikke.
 - Ansøgning skal ske inden udgangen af 1996.
 Lovforslaget omfatter inkonverterbare, fastforrentede nominallån ydet  

 senest den 5. april 1995 af institutter omfattet af realkreditloven, af Dansk  

 Landbrugs Realkreditfond samt af Kongeriget Danmarks Fiskeribank.
Lovforslaget omfatter ikke lån ydet - i henhold til lov om statsgaranti og rentetilskud m.m. ved udlån til  

 yngre jordbrugere (YJ-lån), jf. lovbekendtgørelse nr. 1186 af 23. december  

 1994, - i henhold til § 6, stk. 1, nr. 3, i lov nr. 372 af 6. juli 1988 om  

 refinansiering af realkreditlån m.v. i landbrugsejendomme (»grønne«  

 obligationslån), - af Kongeriget Danmarks Fiskeribank i henhold til lov nr. 875 af 23.  

 december 1987 (statsgaranterede henstandslån).
 Baggrunden herfor er, at der til disse lån er ydet offentlig støtte.
Det skønnes, at obligationsrestgælden på de omfattede inkonverterbare lån  

 udgør godt 20 mia. kr., hvoraf ca. 10 mia. kr. kan henføres til långivning  

 til landbruget og ca. 1,5 mia kr. til fiskeriet.
Ved fast ejendom er det  

 imidlertid kun låntagere, som enten har behov for at sælge deres ejendom  

 eller har behov for tillægsbelåning af en ejendom, der i praksis skønnes at  

 ville udnytte ordningen, jf. nedenfor.
Ordningen vil dog også kunne anvendes  

 i forbindelse med tvangsauktioner, hvor der skal gennemføres en  

 refinansiering af ejendommen.
Det er vanskeligt på forhånd at vurdere, i  

 hvilken udstrækning ordningen vil blive benyttet.
Ordningen vil også kunne  

 anvendes i forbindelse med omlægning af fiskeribanklån fra obligationslån til  

 kontantlån.
Lovforslaget er baseret på den Hypotekbank-model, som er beskrevet i  

 notatet af 10. november 1994 fra Det Tværministerielle Kontaktudvalg  

 vedrørende det finansielle marked.
Modellen indebærer, at Hypotekbanken  

 overtager gælden fra låntager på det gamle inkonverterbare lån mod, at  

 Hypotekbanken modtager et beløb fra låntager, som denne typisk - men ikke  

 nødvendigvis - fremskaffer ved optagelse af et nyt realkreditlån eller  

 fiskeribanklån, som er stort nok til at dække Hypotekbankens forpligtelser og  

 omkostninger.
Det beløb, låntager skal betale til Hypotekbanken for  

 overtagelsen af det inkonverterbare lån, vil blive fastlagt ud fra flere  

 forhold under hensyntagen til, at ordningen skal være udgiftsneutral for  

 staten.
For det første er det afgørende, at statens udgifter til renter og afdrag  

 på lånene modsvares af tilsvarende indtægter, selv i tilfælde af et  

 fremtidigt rentefald.
Da betalingsrækkerne på konverterbare obligationer ikke  

 kendes med sikkerhed som følge af konverteringsrisikoen ved rentefald, er det  

 nødvendigt, at provenuet investeres i inkonverterbare obligationer - dvs. i  

 statsobligationer.
Overtagelseskursen vil derfor bl.a. blive fastsat på  

 baggrund af renten på statsobligationer, der er lavere end renten på  

 konverterbare realkreditobligationer.
For det andet vil det være vanskeligt at matche betalingsstrømmene på  

 indtægts- og udgiftssiden, bl.a. fordi de overtagne lån typisk vil være  

 annuitets- eller serielån, mens statsobligationer er stående lån.  

 Hypotekbanken løber herved en renterisiko, som ikke fuldt ud kan forventes  

 neutraliseret ved hjælp af finansielle instrumenter.
Denne risiko vil derfor  

 indgå i fastsættelsen af overtagelseskursen.
For det tredje medfører ordningen administrationsudgifter i Hypotekbanken.  

 Disse udgifter vil også indgå i fastsættelsen af overtagelseskursen.
I  

 overtagelseskursen indgår tillige administrationsbidraget på det overtagne  

 lån, som låntager skulle have betalt til instituttet, hvilket beløb  

 imidlertid forudsættes reduceret ved Hypotekbankens overtagelse af  

 debitorforpligtelserne, idet tabsrisikoen elimineres, og idet der kun bliver  

 en debitor på de gamle lån.
For låntagere, der ønsker at benytte sig af muligheden for at få omlagt et  

 inkonverterbart lån, vil ydelsen efter skat stige mærkbart ved omlægningen.  

 Dette skyldes flere forhold.
Lovforslaget kan imødegå indlåsningseffekten på  

 visse obligationsserier, men vil ikke - og skal ikke - ophæve overkurs på  

 inkonverterbare obligationer med en pålydende rente over markedsrenten, idet  

 inkonverterbare obligationer ikke kan opsiges til kurs 100 i modsætning til  

 konverterbare obligationer.
Hypotekbanken skal sættes i stand til at købe en  

 så stor mængde inkonverterbare statsobligationer, at forpligtelserne på det  

 gamle lån med sikkerhed kan dækkes, hvilket selvsagt vil afspejles i det  

 beløb, låntager skal betale for gældsovertagelsen.
Hertil kommer, at låntager  

 som nævnt også skal dække Hypotekbankens administrationsomkostninger ved  

 gældsovertagelsen.
Da der er tale om debitorskifte, ikke indfrielse af det  

 gamle lån, vil låntager endvidere ikke kunne overføre kurstabsfradrag til et  

 eventuelt nyt lån ved omlægning af et gammelt kontantlån.
 Da ovenstående forhold således bevirker, at ydelsen på realkreditlån efter  

 skat stiger mærkbart efter omlægningen, vil ordningen formentlig først og  

 fremmest have interesse under særlige omstændigheder i forbindelse med salg,  

 herunder tvangsauktion, eller tillægsbelåning af en ejendom.
 Hertil kommer, at der i nogle tilfælde kan opstå problemer med  

 efterstående panthaveres respekt af omlægningen, som kan medføre, at  

 omlægningen ikke kan finde sted, idet lovforslaget ikke berører de  

 efterstående panthaveres retsstilling.
Eksempel på omlægning af inkonverterbart lån efter dette  

 lovforslag Nedenfor beskrives til illustration et simpelt omlægningseksempel efter  

 denne lov.
 Indledningsvis skal det fremhæves, at interessen for ombytning må bero på  

 låntagers vurdering af indlåsningseffektens størrelse og låntagers  

 forventninger til den fremtidige renteudvikling sammenholdt med den  

 ydelsesstigning, som omlægningen indebærer som følge af omkostningerne ved  

 overtagelsen og fastsættelsen af overtagelseskursen.
Eksemplet er en omlægning af et 20-årigt inkonverterbart  

 annuitetskontantlån til et 20-årigt konverterbart annuitetskontantlån.  

 Der sker således ingen ændring i afdragsprofil og løbetid på lånet ved  

 omlægningen.
Omkostningerne ved låneomlægningen og Hypotekbankens eventuelle  

 omkostninger ved at matche betalingsstrømmene på indtægts- og udgiftssiden er  

 ikke medregnet.
Det eksisterende lån antages at have en kontantlånsrestgæld på 400.000 kr.  

 og en kontantlånsrente på 14,6 pct. baseret på 10 pct.'s obligationer.
De  

 øvrige forhold om det eksisterende lån fremgår af nedenstående tabels første  

 søjle.
Størrelsen af det låneprovenu, der skal overdrages til Hypotekbanken,  

 bestemmes ved at tilbagediskontere det gamle låns ydelser.
I dette eksempel  

 er disse 62.500 kr. årligt.
Tilbagediskonteringsrenten er baseret på den  

 effektive rente på statsobligationer, som er Hypotekbankens placeringsrente.  

 Den effektive statsobligationsrente er i det viste eksempel forudsat at være  

 9 pct.
Det nødvendige låneprovenu (uden tillæg af Hypotekbankens omkostninger)  

 kan herefter beregnes til 570.500 kr.
Hypotekbanken placerer provenuet i  

 statsobligationer, og det antages i dette eksempel, at Hypotekbanken fuldt ud  

 kan matche betalingsstrømmene, så Hypotekbanken ikke løber en renterisiko.  

 Som det fremgår af tabellens anden søjle bliver de årlige indbetalinger til  

 Hypotekbanken i form af renter og indfrielser på 62.500 kr., hvilket  

 nøjagtigt svarer til bankens ydelser på det overtagne lån.
Omlægningen er  

 således udgiftsneutral for Hypotekbanken.
Størrelsen af det nye obligationslån bestemmes ved den obligationsmængde,  

 der skal sælges for at indbringe låneprovenuet på de nævnte 570.500 kr.
Der  

 er forudsat en kuponrente på 7 pct. til kurs 83 ved salg af  

 realkreditobligationer ved ydelse af det nye lån.
Låntagers nye  

 kontantlånsrente bliver da 9,5 pct.
Som det fremgår af tabellens tredje søjle, vil det nye lån have en større  

 årlig bruttoydelse end det gamle lån.
Det skyldes, at låntagers  

 indfrielseskurs fastlægges på baggrund af statspapirrenten.
Desuden bliver  

 afdragene større.
Da det forudsættes, at skattereglerne holdes uændret, vil  

 ydelsen efter skat også stige.
Anm.: Ekskl. bidrag og omkostninger ved omlægning (* 1) Det antages, at provenuet placeres i statsobligationer med en  

 effektiv rente på 9 pct.
 (* 2) Der forudsættes en termin om året.
 (* 3) Ved en skatteprocent på 49.
 (* 4) Tilbagediskonteret med renten på statsobligationer.
Ændringer i anden lovgivning Lovforslaget indebærer, at realkreditloven og lov om Dansk Landbrugs  

 Realkreditfond ændres, samt at Kongeriget Danmarks Fiskeribanks vedtægt og  

 udlånsreglement efterfølgende ændres, således at sikkerhedsgrundlaget for de  

 inkonverterbare obligationer i form af registreret pantebrev i fast ejendom  

 eller fiskerfartøj kan udskiftes med en fordring på staten.
Desuden foreslås  

 det at ændre stempelloven, så låneomlægningen bliver stempelfri.
Administrative og statsfinansielle konsekvenser Det er hensigten, at Hypotekbanken skal udrede forpligtelserne på det  

 overtagne inkonverterbare lån, indtil det anses for økonomisk hensigtsmæssigt  

 at indfri lånet gennem opkøb i markedet af de modsvarende obligationer.
 De administrative udgifter i Hypotekbanken skønnes at udgøre udgifter til  

 lønsum på 0,8 mio. kr. i 1995, 1,2 mio. kr. i 1996 og 0,8 mio. kr. i de  

 efterfølgende år, svarende til et årsværksforbrug på 2,0 i 1995, 3,0 i 1996  

 og derefter 2,0 årsværk.
 Endvidere vil der skulle afholdes engangsudgifter til edb-system m.v. i  

 1995 på 0,3 mio. kr.
Det forudsættes, at administrationsomkostningerne i Hypotekbanken skal  

 dækkes af låntagerne, da ordningen skal være udgiftsneutral for staten.
Der  

 vil derfor i overtagelseskursen bl.a. indgå et administrationsgebyr til  

 Hypotekbanken.
Dette vil blive nærmere fastsat i bekendtgørelsen, jf.  

 forslagets § 4.
Den foreslåede ændring af stempellovens § 62 giver stempelfrihed for lån,  

 der afløser inkonverterbare lån, som Hypotekbanken overtager.
Efter gældende  

 regler er der stempelfrihed ved indfrielse af det inkonverterbare lån og  

 efterfølgende optagelse af nyt lån til dækning af indfrielsessummen.
Den  

 foreslåede stempelfritagelse indebærer derfor ikke noget provenutab.
 Den foreslåede ændring af stempellovens § 73, stk. 3, indebærer ikke et  

 egentligt provenutab, da oprettelse af sådanne dokumenter alene knytter sig  

 til den foreslåede løsning, hvor Hypotekbanken overtager forpligtelserne  

 vedrørende det inkonverterbare lån.
 Forslaget har ikke administrative eller økonomiske konsekvenser for  

 kommuner og amtskommuner.
Erhvervsøkonomiske konsekvenser Lovforslaget forventes ikke at få væsentlige erhvervsøkonomiske  

 konsekvenser, men kan dog i et vist omfang lette omsætningen af  

 jordbrugsejendomme, byerhvervsejendomme og fiskerifartøjer.
Miljømæssige konsekvenser Lovforslaget forventes ikke at få miljømæssige konsekvenser.
Forholdet til EU-retten Forslaget har ikke nogen EU-retlige aspekter.
Bemærkninger til de enkelte bestemmelser § 1 Ifølge bestemmelsen i stk. 1 omfatter loven inkonverterbare,  

 fastforrentede nominallån ydet inden lovens fremsættelse af  

 realkreditinstitutter omfattet af realkreditloven, af Dansk Landbrugs  

 Realkreditfond samt af Kongeriet Danmarks Fiskeribank.
Indekslån, hvortil der  

 altid er knyttet realrenteafgiftsfritagelse, vil ikke være omfattet af loven.
Ifølge bestemmelsen i stk. 2 fastsættes det, at lån ydet i henhold  

 til lov om statsgaranti og rentetilskud m.m. ved udlån til yngre jordbrugere  

 (YJ-lån), jf. lovbekendtgørelse nr. 1186 af 23. december 1994, ikke er  

 omfattet af loven.
Dette skyldes, at staten yder tilskud til terminsydelsen  

 på disse lån.
Herudover er der knyttet en statslig garanti til det enkelte  

 lån.
Loven omfatter endvidere ikke lån ydet i henhold til § 6, stk. 1, nr. 3, i  

 lov nr. 372 af 6. juli 1988 om refinansiering af realkreditlån m.v. i  

 landbrugsejendomme.
Baggrunden herfor er, at disse lån er statsligt  

 subsidierede i kraft af, at den effektive rente ved låneoptagelsen blev  

 fastsat til 2/3 af den effektive rente på 30-årige fastforrentede  

 realkreditobligationer.
En mindre del af disse »grønne«  

 obligationslån er ydet som inkonverterbare lån med en nominel rente på 6,5  

 pct. p.a.
Indfrielseskursen på disse lån fastsættes af Hypotekbanken på basis  

 af den effektive rente på fastforrentede realkreditobligationer med samme  

 restløbetid. Ønskes et inkonvertibelt »grønt« obligationslån  

 indfriet ekstraordinært, er kursdannelsen således ikke påvirket af en  

 indlåsningseffekt.
Det bemærkes, at de ovenfor nævnte lån ikke alle er ydet på basis af  

 inkonverterbare obligationer.
Lån ydet på basis af konverterbare obligationer  

 falder naturligt uden for lovforslaget, jf. § 1, stk. 1.
 Endelig er lån ydet af Kongeriget Danmarks Fiskeribank i henhold til lov  

 nr. 875 af 23. december 1987 (statsgaranterede henstandslån) ikke omfattet af  

 loven.
§ 2 Ifølge bestemmelsen i stk. 1 forpligtes Hypotekbanken til at  

 overtage gælden på de i lovforslagets § 1, stk. 1, nævnte lån efter ansøgning  

 fra låntager.
Overtagelsen sker på betingelse af, at Hypotekbanken modtager  

 et beløb, der dækker betaling af gældsforpligtelsen på det overtagne lån samt  

 i øvrigt dækker Hypotekbankens omkostninger herved.
 Dette beløb fastlægges ud fra flere forhold under hensyntagen til, at  

 ordningen skal være udgiftsneutral for staten, jf. de almindelige  

 bemærkninger samt bemærkningerne til § 4.
 Ifølge bestemmelsen i stk. 2 fastsættes det, at ansøgning skal  

 indgives senest d. 31. december 1996 til det institut, der har ydet det lån,  

 der skal overtages af Hypotekbanken.
Med bestemmelsen i stk. 3 præciseres det, at der til betaling af  

 det beløb, Hypotekbanken skal modtage for at overtage de gamle lån, kan  

 udmåles et lån efter lovgivningens almindelige låneregler.
Dette indebærer,  

 at reglerne for udmåling af lån ved omprioriteringer finder anvendelse, selv  

 om der ikke er tale om en egentlig omprioritering med indfrielse af det gamle  

 lån.
Efter de almindelige omprioriteringsregler kan lånegrænserne overskrides,  

 såfremt omprioriteringen foretages af det samme institut, som har ydet det  

 lån, der skal omprioriteres.
Der stilles i denne situation ej heller krav om,  

 at der skal foretages en ny værdiansættelse af ejendommen.
 I dette lovforslag stilles der yderligere det krav, at såfremt  

 lånegrænserne i realkreditloven eller lov om Dansk Landbrugs Realkreditfond  

 ved omlægning af lån efter denne lov overskrides, skal det nye lån være  

 konverterbart samt ydet af det institut, der har ydet det inkonverterbare  

 lån, der skal overtages af Hypotekbanken.
 Forslaget omfatter dog på dette punkt ikke lån ydet af Fiskeribanken, idet  

 der allerede nu er mulighed for at overskride lånegrænserne ved konvertering  

 af indestående fiskeribanklån ifølge Fiskeribankens vedtægt og  

 udlånsreglement.
Når der udbetales et provenu, der indebærer, at lånegrænser overskrides,  

 må låntager under ingen omstændigheder opnå et overskydende provenu.
Der må  

 derfor højst udmåles et lån, der lige akkurat dækker overtagelseskursen på  

 det inkonverterbare lån, inklusive omkostninger til instituttet og eventuelle  

 efterstående panthavere.
Eventuelle restancer kan ikke indgå i  

 udmålingsgrundlaget, hvilket svarer til regelsættet ved almindelige  

 omprioriteringer.
 Endelig må eventuelle efterstående realkreditlån ikke sikkerhedsmæssigt  

 blive presset ud over lånegrænsen som følge af omlægning af et foranstående  

 inkonverterbart lån.
Såfremt lånegrænsen ikke overskrides, kan der naturligvis ydes enten et  

 konverterbart eller inkonverterbart lån.
Lånet kan endvidere ydes med et  

 større provenu end det, der er nødvendigt til overtagelsen af det  

 inkonverterbare lån inklusive omkostninger, ligesom lånet også efter de  

 almindelige låneregler kan ydes af et andet institut end det, hvis lån  

 overtages af Hypotekbanken.
Det bemærkes, at der i nogle tilfælde kan opstå problemer med efterstående  

 panthaveres respekt af omlægningen, som kan medføre, at omlægningen ikke kan  

 finde sted, idet efterstående panthaveres pligt til at acceptere omlægningen  

 følger de almindelige panteretlige regler.
Dette lovforslag regulerer ikke de  

 efterstående panthaveres retsstilling.
§ 3 Idet institutterne ved statens overtagelse af gælden på lånet slipper for  

 tabsrisikoen på lånet, ligesom administrationsomkostningerne på de overtagne  

 lån må antages at falde, da der fremover kun er tale om en debitor,  

 forudsættes det, at der sker en nedsættelse af reservefonds- og  

 administrationsbidraget for lånet.
 Bestemmelsen giver økonomiministeren bemyndigelse til at godkende  

 administrations- og reservefondsbidrag for de overtagne lån, som tilfældet er  

 for offentligt støttede lån, jf. realkreditlovens § 47. Da lån i DLR og  

 Fiskeribanken også er omfattet af lovforslaget, sker godkendelsen efter  

 forhandling med landbrugs- og fiskeriministeren.
§ 4 Bestemmelsen bemyndiger økonomiministeren til efter forhandling med  

 finansministeren og landbrugs- og fiskeriministeren at fastsætte nærmere  

 regler om lovens administration, herunder den praktiske gennemførelse af  

 gældsovertagelsen, samt beregningen af det beløb, Hypotekbanken skal modtage  

 for at overtage det inkonverterbare lån, jf. § 2, stk. 1. Disse regler  

 fastsættes i samarbejde med Hypotekbanken.
§ 5 Efter bestemmelsen kan økonomiministeren bemyndige Finanstilsynet til at  

 udøve de beføjelser, der efter denne lov er tillagt ministeren.
§ 6 Med bestemmelsen foreslås det, at loven træder i kraft den 1. juni 1995.
§ 7 Til nr. 1 Idet realkreditlån som udgangspunkt kun kan ydes mod registreret pant i  

 fast ejendom, tilvejebringes der i bestemmelsen en hjemmel til at ændre  

 sikkerhedsgrundlaget for de bagvedliggende obligationer for de lån, der  

 overtages af Hypotekbanken, således at sikkerheden udgør en fordring på  

 staten i stedet for pant i fast ejendom, svarende til sikkerhedsgrundlaget  

 for lån, der overtages af Hypotekbanken efter lov om visse almennyttige  

 boligafdelingers omprioritering.
 Idet realkreditlovens § 40, stk. 5, henviser til stk. 4, indebærer  

 ændringen af stk. 4, at obligationsejerne heller ikke for så vidt angår lån,  

 der overtages af Hypotekbanken i medfør af denne lov, kan gøre krav gældende  

 mod realkreditinstituttet under henvisning til det ændrede  

 sikkerhedsgrundlag.
Til nr. 2 Da de inkonverterbare lån, der skal overtages af Hypotekbanken efter denne  

 lov, ikke er ydet på baggrund af indeksobligationer, ændres den gældende  

 formulering til den bredere betegnelse »realkreditobligationer«.  

 Baggrunden for, at bestemmelsen hidtil har været begrænset til  

 indeksobligationer, er, at lån, der overtages af Hypotekbanken i medfør af de  

 nugældende regler (visse lån i almennyttige boligafdelinger), er ydet på  

 grundlag af indeksobligationer.
Den foreslåede formulering dækker således de  

 bagvedliggende obligationer, hvad enten der er tale om indeksobligationer  

 eller fastforrentede obligationer.
Den ændrede formulering præciserer endvidere, at bestemmelsen ikke  

 afskærer almindelige afdrag på det overtagne lån.
Ved ekstraordinære  

 indfrielser kræves de bagvedliggende obligationer indleveret til instituttet,  

 hvad enten der er tale om hel eller delvis indfrielse.
§ 8 Den foreslåede bestemmelse sikrer regelgrundlaget i DLR for de  

 inkonverterbare lån, for hvilke Hypotekbanken overtager gældsforpligtelsen i  

 medfør af lovforslaget.
Bestemmelsen giver endvidere mulighed for, at  

 landbrugs- og fiskeriministeren kan tillade de nødvendige ændringer og  

 tilpasninger i bestemmelserne i DLR's vedtægter om sikkerheden for fondens  

 obligationer, herunder om pengeinstitutternes garantiforpligtelse m.m.
§ 9 Til nr. 1 Efter den foreslåede ændring af stempellovens § 62 fritages låntagerne for  

 betaling af stempelafgift ved optagelse af et realkreditlån eller  

 fiskeribanklån, der optages til afløsning af det inkonverterbare lån.  

 Stempelfriheden omfatter alene de låneomlægninger, der er omfattet af den  

 foreslåede § 1 i lov om imødegåelse af indlåsningseffekter på inkonverterbare  

 realkreditlån m.v.
Stempelfriheden omfatter også de tilfælde, hvor det nye  

 lån vil overstige det gamle for at kunne honorere Hypotekbankens  

 forpligtelser på det gamle lån.
Stempelfriheden omfatter derimod ikke  

 eventuel stempelafgift, der skyldes belåning herudover.
Til nr. 2 Forslaget er en konsekvens af ændringen i lovforslagets § 9, nr. 1, og  

 bemyndiger skatteministeren til at fastsætte regler for påtegning på  

 dokumenter og anden dokumentation som betingelse for stempelfrihed.
Til nr. 3 Efter den foreslåede ændring af stempellovens § 73, stk. 3, fritages de  

 dokumenter, der oprettes i forbindelse med Hypotekbankens overtagelse af  

 forpligtelserne vedrørende de inkonverterbare lån, for stempelafgift.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget I realkreditloven, jf. lovbekendtgørelse nr. 476 af 2. juni 1994,  

 foretages følgende ændringer:
 1. I § 40, stk. 4, 1. pkt., indsættes efter  

 »omprioritering m.v.,»: »samt pantebreve for inkonverterbare  

 lån, der overtages af Kongeriget Danmarks Hypotekbank og Finansforvaltning i  

 medfør af lov om imødegåelse af indlåsningseffekter på inkonverterbare  

 realkreditlån m.v.,».
 2. § 40, stk. 4, 2. pkt., affattes således:
 »Fordringen kan helt eller delvist indfries ekstraordinært ved  

 statskassens indlevering til realkreditinstituttet af de til de pågældende  

 lån svarende realkreditobligationer.«.
 § 40. Til opførelse samt om- og tilbygning m.v. kan lån ydes på  

 grundlag af ejendommens forventede værdi (forhåndslån), såfremt der stilles  

 sikkerhed for, at lånet vil blive indfriet eller nedbragt, hvis det ikke  

 efter udløbet af fristen for byggeriets færdiggørelse kunne være ydet med det  

 bevilgede beløb.
 Stk. 2. Når betingelserne for at udbetale lånet i øvrigt er  

 opfyldt, kan der ydes lån uden registreret pantebrev, såfremt der stilles  

 sikkerhed for fremkomst af registreret pantebrev.
 Stk. 3. Når betingelserne for at udbetale lånet i øvrigt er  

 opfyldt, kan der ydes lån, selv om pantebrevet er behæftet med præjudicerende  

 retsanmærkninger, såfremt der stilles sikkerhed for, at disse slettes.
 Stk. 4. I sikkerhedsgrundlaget for realkreditinstituttets  

 forpligtelser kan pantebreve for lån i almennyttigt boligbyggeri, der  

 omprioriteres i medfør af lov om visse almennyttige boligafdelingers  

 omprioritering m.v., erstattes med en tilsvarende fordring på statskassen.  

 Fordringen mindskes ved statskassens indlevering til realkreditinstituttet af  

 de til de pågældende lån svarende indeksobligationer.
 Stk. 5. Indehavere af rettigheder over obligationer udstedt i de  

 serier, hvis sikkerhedsgrundlag er omfattet og ændret af stk. 4, kan ikke  

 kræve obligationerne indfriet eller på anden måde gøre krav gældende over for  

 realkreditinstitutterne.
 Stk. 6. Realkreditinstitutter kan indgå aftale med låntager om at  

 yde lån til en kurs fastsat på tilbudstidspunktet eller senere  

 (fastkursaftale).
 Stk. 7. Boligministeren kan fastsætte regler om ydelse af lån m.v.  

 efter stk. 1-4.
 § 9. I lov om stempelafgift, jf. lovbekendtgørelse nr. 727 af 5.  

 august 1994, som ændret ved lov nr. 1090 af 21. december 1994, foretages  

 følgende ændringer:
 1. I § 62, stk. 1, indsættes efter nr. 12:
 »13. optagelse af realkreditlån eller fiskeribanklån til afløsning af  

 lån omfattet af § 1 i lov om imødegåelse af indlåsningseffekter på  

 inkonverterbare realkreditlån m.v.«.
§ 62. Stempelfri er dokumenter om 1. sikkerhedsstillelse ved pant eller kaution mod tab ved  

 kautionsforpligtelse, 2. sikkerhedsstillelse ved pant eller kaution for ydelser efter en  

 aftægts- eller forsørgelseskontrakt, 3. lån i realkreditinstitutter og Dansk Landbrugs Realkreditfond samt lån  

 i pengeinstitutter, for så vidt lånets løbetid er mindst 10 år og højst 30 år  

 og lånet har direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen, når lånet  

 optages til indfrielse af tilsvarende lån eller lån omfattet af § 2 i lov om  

 realkreditlignende lån m.v., samt overdragelse af sådanne pantebreve til en  

 af de nævnte kreditorer, 4. statsgaranterede studielån, der optages til indfrielse af sådanne lån, 5. sikkerhedsstillelse over for staten for told- og forbrugsafgifter til  

 den danske stat eller til en stat, der er medlem af De Europæiske  

 Fællesskaber, 6. sikkerhedsstillelse over for staten i forbindelse med administrationen  

 af De Europæiske Fællesskabers landbrugsordninger og sikkerhedsstillelse over  

 for De Europæiske Fællesskaber i forbindelse med administrationen af  

 Fællesskabernes stålordninger, 7. sikkerhedsstillelse over for domstolene, herunder foged- og  

 skifteretter, 8. sikkerhedsstillelse for betaling af kur og pleje for patienter på  

 sygehuse, plejehjem og lignende, 9. sikkerhedsstillelse over for staten i forbindelse med administrationen  

 af lov om anvendelse af Danmarks undergrund eller lov om etablering og  

 benyttelse af en rørledning til transport af råolie og kondensat, 10. sikkerhedsstillelse over for staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland, 11. sikkerhedsstillelse for forpligtelser, der påhviler indehaveren af en  

 eneretsbevilling udstedt efter lov om naturgasforsyning vedrørende den af  

 loven omfattede virksomhed, 12. sikkerhedsstillelse udstedt i form af ejerpantebrev som nævnt i lov om  

 forsikringsvirksomhed § 131, stk. 5, og lov om tilsyn med firmapensionskasser  

 § 49, stk. 4. Det er dog en forudsætning, at det enkelte ejerpantebrev er  

 påført en erklæring fra forsikringsselskabet eller pensionskassen om  

 stempelfrihed efter stempellovens § 62, stk. 1, nr. 12. Stempelfriheden  

 ophører, når ejerpantebrevet ophører med at være registreret som nævnt i de  

 anførte bestemmelser.
 2. I § 62, stk. 7, 1. pkt., indsættes efter »stk. 1,  

 nr. 3«: »og 13«.
 Stk. 7. Skatteministeren kan fastsætte regler for påtegning på  

 dokumenter og anden dokumentation som betingelse for stempelfrihed i henhold  

 til stk. 1, nr. 3. De i en sådan påtegning givne oplysninger ved dokumentets  

 indlevering til tinglysning er bindende for parterne under en stempelprøvelse  

 af dokumentet.
 3. I § 73, stk. 3, indsættes efter nr. 3:
 »4. Kongeriget Danmarks Hypotekbank og Finansforvaltnings overtagelse  

 af forpligtelser vedrørende lån omfattet af § 1 i lov om imødegåelse af  

 indlåsningseffekter på inkonverterbare realkreditlån m.v.«.
 § 73. Dokumenter, hvorved en person med den berettigedes samtykke  

 indtræder som forpligtet i et retsforhold i stedet for den tidligere  

 forpligtede, stemples efter reglerne for stiftelse af nyt retsforhold  

 vedrørende den forpligtelse, som den pågældende overtager.
Stk. 2. Et dokument, hvorved en person med kreditors samtykke  

 indtræder som meddebitor i et solidarisk skyldforhold enten ved siden af den  

 eller de tidligere skyldnere eller i stedet for en skyldner, der samtidig  

 udtræder, stemples af en så stor del af skylden, som efter skyldnernes  

 indbyrdes forhold falder på den, der indtræder.
Dette forhold skal fremgå af  

 dokumentet.
Udtræder en person af et solidarisk skyldforhold, uden at en ny  

 skyldner indtræder i stedet for, svares intet stempel.
Stk. 3. Stempelfri er dokumenter om 1. ny ejers overtagelse af den personlige forpligtelse ifølge pantebrev i  

 fast ejendom i det omfang, gælden ikke kan forlanges udbetalt i tilfælde af  

 ejerskifte, 2. ny ejers overtagelse af den personlige forpligtelse ifølge pantebrev i  

 fast ejendom, når pantebrevet kun giver sikkerhed i fast ejendom med  

 tilbehør, 3. ny ejers indtræden i det i § 46 nævnte retsforhold.
Bilag 2 Folketingets forhandlinger vedrørende realkreditloven Folketingsåret 1989-90:
Sp. 386, 662, 3297, 4060 A 843, B 135, B 429, C 129 Loven stadfæstet 20. december 1989 (Lovtidende nr. 841) Sp. 1989, 2790, 8314, 8734 A 1795, B 665, B 772, C 461 Loven stadfæstet 2. maj 1990 (Lovtidende nr. 269) Sp. 9555, 9944, 10593, 11165 A 5705, B 1877, B 2171, C 1039 Loven stadfæstet 8. juni 1990 (Lovtidende nr. 367) Sp. 8856, 9011, 10202, 10798 A 5461, B 1423, B 1841, C 899 Loven stadfæstet 13. juni 1990 (Lovtidende nr. 417) Sp. 11260, 11262, 11351, 11378 A 5911, B 2277, C 1057 Loven stadfæstet 20. august 1990 (Lovtidende nr. 584) Folketingsåret 1990-91 (2. samling):
Sp. 37, 72, 130, 155 A 7, B 25, C 1 Loven stadfæstet 28. december 1990 (Lovtidende nr. 900) Sp. 199, 874, 4235, 4509 A 891, B 329, B 337, C 267 Loven stadfæstet 24. april 1991 (Lovtidende nr. 254) Sp. 6096, 6393, 6785, 7234 A 6403, B 1461, B 1677, C 869 Loven stadfæstet 6. juni 1991 (Lovtidende nr. 377) Folketingsåret 1991-92:
Sp. 779, 1408, 4271, 4568 A 1279, B 233, C 185 Loven stadfæstet 27. december 1991 (Lovtidende nr. 932) Folketingsåret 1992-93:
Sp. 822, 1203, 4028, 4353 A 2007, B 559, B 643, C 571 Loven stadfæstet 23. december 1992 (Lovtidende nr. 1042) Sp. 7015, 7693, 8487, 9008 A 7993, B 1167, B 1349, C 1121 Loven stadfæstet 6. maj 1993 (Lovtidende nr. 253) Sp. 7017, 7554, 8627, 9018 A 8023, B 1175, C 1151 Loven stadfæstet 6. maj 1993 (Lovtidende nr. 255) Sp. 9180, 9740, 11193, 11227 A 10085, B 2093, C 1497 Loven stadfæstet 30. juni 1993 (Lovtidende nr. 440) Sp. 9182, 9759, 11198, 11228 A 10137, B 2103, C 1509 Loven stadfæstet 30. juni 1993 (Lovtidende nr. 441) Folketingsåret 1993-94:
Sp. 2820, 3592, 8322, 8440 A, B, C, Loven stadfæstet 27. april 1994 (Lovtidende nr. 279) Folketingets forhandlinger vedrørende DLR-loven Folketingsåret 1989-90:
Sp. 982, 1403, 3515, 3966 A 1397, B 153, B 441, C 191 Loven stadfæstet 20. december 1989 (Lovtidende nr. 850) Sp. 8856, 9011, 10202, 10798 A 5461, B 1413, B 1841, C 899 Loven stadfæstet 13. juni 1990 (Lovtidende nr. 417) Folketingsåret 1992-93:
Sp. 7015, 7693, 8487, 9008 A 7993, B 1167, B 1349, C 1121 Loven stadfæstet 6. maj 1993 (Lovtidende nr. 253) Efter 2. behandling den 24. maj 1995 § 1. Loven omfatter realkreditlån ydet af realkreditinstitutter  

 omfattet af realkreditloven og ydet af Dansk Landbrugs Realkreditfond samt  

 lån ydet af Kongeriget Danmarks Fiskeribank, der er 1) inkonverterbare, 2) nominelt fastforrentede og 3) udbetalt senest den 5. april 1995.
Stk. 2. Loven omfatter ikke lån, der er ydet 1) i henhold til lov om statsgaranti og rentetilskud m.m. ved udlån til  

 yngre jordbrugere, jf. lovbekendtgørelse nr. 1186 af 23. december 1994, 2) i henhold til § 6, stk. 1, nr. 3, i lov nr. 372 af 6. juli 1988 om  

 refinansiering af realkreditlån m.v. i landbrugsejendomme samt 3) af Kongeriget Danmarks Fiskeribank i henhold til lov nr. 875 af 23.  

 december 1987 om større og statsgaranterede lån til fiskeriet.
 § 2. Efter ansøgning fra låntager kan Kongeriget Danmarks  

 Hypotekbank og Finansforvaltning (Hypotekbanken) overtage gældsforpligtelsen  

 på de i § 1 nævnte lån på betingelse af, at Hypotekbanken modtager et beløb,  

 der dækker Hypotekbankens udgifter til betaling af gældsforpligtelsen på det  

 overtagne lån, og i øvrigt dækker omkostningerne ved gældsovertagelsen.
 Stk. 2. Låntager skal have ansøgt om gældsovertagelsen senest den  

 31. december 2005. Ansøgning skal indgives til det institut, der har ydet det  

 lån, der skal overtages af Hypotekbanken.
Stk. 3. Til betaling af det i stk. 1 nævnte beløb kan der udmåles  

 et realkreditlån eller fiskeribanklån efter reglerne i lov om realkredit, lov  

 om Dansk Landbrugs Realkreditfond eller Kongeriget Danmarks Fiskeribanks  

 vedtægt og udlånsreglement.
Lånegrænserne i lov om realkredit og lov om Dansk  

 Landbrugs Realkreditfond kan overskrides, hvis det nye lån er konverterbart  

 og ydes af det samme institut, som har ydet det inkonverterbare lån, der skal  

 overtages af Hypotekbanken.
 § 3. Økonomiministeren godkender efter forhandling med landbrugs-  

 og fiskeriministeren administrations- og reservefondsbidrag for lån, der i  

 medfør af § 2 overtages af Hypotekbanken.
 § 4. Økonomiministeren fastsætter efter forhandling med  

 finansministeren og landbrugs- og fiskeriministeren nærmere regler om lovens  

 administration, herunder om den praktiske gennemførelse af gældsovertagelsen,  

 og om beregningen af det i § 2, stk. 1, nævnte beløb.
 § 5. Økonomiministeren kan bemyndige Finanstilsynet til at udøve  

 de beføjelser, der efter denne lov er tillagt ministeren.
 § 6. I realkreditloven, jf. lovbekendtgørelse nr. 476 af 2. juni  

 1994, foretages følgende ændringer:
 1. I § 40, stk. 4, 1. pkt., indsættes efter  

 »omprioritering m.v.,»: »samt pantebreve for inkonverterbare  

 lån, der overtages af Kongeriget Danmarks Hypotekbank og Finansforvaltning i  

 medfør af lov om imødegåelse af indlåsningseffekter på inkonverterbare  

 realkreditlån m.v.,».
 2. § 40, stk. 4, 2. pkt., affattes således:
»Fordringen kan helt eller delvis indfries ekstraordinært ved  

 statskassens indlevering til realkreditinstituttet af de til de pågældende  

 lån svarende realkreditobligationer.« § 7. I lov om Dansk Landbrugs Realkreditfond, jf.  

 lovbekendtgørelse nr. 979 af 5. december 1994, foretages følgende ændring:
 Efter § 14 indsættes i kapitel 4:
» § 14 a.
For lån, for hvilke Kongeriget Danmarks Hypotekbank  

 og Finansforvaltning har overtaget gældsforpligtelsen i medfør af lov om  

 imødegåelse af indlåsningseffekter på inkonverterbare realkreditlån m.v.,  

 erstattes den for lånet stillede sikkerhed i form af tinglyst pantebrev i  

 fast ejendom med en fordring på statskassen, og låntagerens personlige  

 hæftelse bortfalder.
Betaling af ydelser på lånet fra Kongeriget Danmarks  

 Hypotekbank og Finansforvaltning erstatter låntagerens indbetalinger til  

 instituttet.« § 8. I lov om stempelafgift, jf. lovbekendtgørelse nr. 727 af 5.  

 august 1994, som ændret ved lov nr. 1090 af 21. december 1994, foretages  

 følgende ændringer:
 1. I § 62, stk. 1, indsættes efter nr. 12:
»13. optagelse af realkreditlån eller fiskeribanklån til afløsning af  

 lån omfattet af § 1 i lov om imødegåelse af indlåsningseffekter på  

 inkonverterbare realkreditlån m.v.« 2. I § 62, stk. 7, 1. pkt., indsættes efter »stk. 1,  

 nr. 3«: »og 13«.
 3. I § 73, stk. 3, indsættes efter nr. 3:
»4. Kongeriget Danmarks Hypotekbank og Finansforvaltnings overtagelse  

 af forpligtelser vedrørende lån omfattet af § 1 i lov om imødegåelse af  

 indlåsningseffekter på inkonverterbare realkreditlån m.v.« § 9. Loven træder i kraft den 15. juni 1995.
