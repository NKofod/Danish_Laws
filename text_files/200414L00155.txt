Betænkning afgivet af Skatteudvalget den 1. december 2004 Betænkning over Forslag  

 til lov om ændring af afskrivningsloven, ligningsloven og skattekontrolloven (Fradrag for gaver til kulturinstitutioner og udvidelse af  

 reglerne for afskrivning på kunstkøb) [af skatteministeren (Kristian Jensen)] 1. Ændringsforslag Der er af skatteministeren stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 20. oktober 2004 og var til 1.  

 behandling den 4. november 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 26. august 2004 dette udkast til  

 udvalget, jf. alm. del  bilag 659 (folketingsåret 2003-04). Den 28.  

 oktober  

 2004 sendte skatteministeren de indkomne høringssvar til udvalget.
De  

 indkomne  

 høringssvar samt skatteministerens kommentar hertil er kort gengivet i et  

 skema  

 i lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelse fra ISOBRO og Natteravnene.
Skatteministeren har over  

 for udvalget kommenteret de skriftlige henvendelser.
Deputationer Endvidere har ISOBRO mundtligt over for udvalget redegjort for sin  

 holdning til lovforslaget.
Spørgsmål Udvalget har stillet 19 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med det stillede ændringsforslag  

.
Et  

  

 andet mindretal  

  

 i udvalget (S, RV og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod det stillede ændringsforslag.
Et  

  

 tredje mindretal  

  

 i udvalget (SF og KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede ændringsforslag.
Socialistisk Folkepartis medlem af udvalget vil stemme imod lovforslaget.
Den  

 eksisterende lov om afskrivning af kunstkøb har ikke været den store succes.  

 Det bestyrker SF i, at det generelt ikke er hensigtsmæssigt at forsøge at  

 forbedre kunstens vilkår gennem nye skattefradrag.
Ydermere er der ikke nogen beløbsgrænse for de to elementer i lovforslaget,  

 og der er således heller ikke nogen grænse for, hvor stort provenutabet kan  

 blive.
Lovforslaget gør  endnu en gang  skattesystemet yderligere  

 kompliceret.
Og der er tale om endnu et regeringsforslag, som nærmest råber  

 på at blive misbrugt af kreative skatteadvokater.
Kristendemokraternes medlem af udvalget vil stemme imod lovforslaget.
Det  

 gode formål til trods er det ikke denne vej, vi skal betræde for at  

 udbrede kunst.
 For det første er  

 det Kristendemokraternes opfattelse, at når en ordning ikke giver  

 det  

 forventede resultat, så vil det være bedre at afvikle ordningen i stedet for  

 blot at udvide  i dette tilfælde  mulighederne for fradrag og  

 afskrivninger.
Dertil kommer for det  

 andet, at Kristendemokraterne hellere vil målrette de statslige  

 ressourcer til at fremme kunstkøb.
Ressourcerne bør sigte på at skabe et  

 større marked for unge eller nyetablerede kunstnere.
Fradrag og afskrivninger  

 sigter bredt også i forhold til, hvilke kunstnere der kan få gavn af et  

 eventuelt  

 mersalg.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (V, DF, KF, SF og KD)  

 :
Til § 2 1)  

  

 I den  

 under  

  

 nr. 3  

  

 foreslåede  

  

 § 8 S  

  

 indsættes som  

  

 stk. 7:
»Stk. 7.  

  

 Hvis den skattepligtige efter en  

 anden bestemmelse i skattelovgivningen får eller har fået fradrag for en del  

 af  

 eller hele værdien af gaven eller de omkostninger, der har været afholdt for  

 at  

 frembringe eller erhverve kunstværket eller den kultur- og naturhistoriske  

 genstand,  

 reduceres fradraget efter stk. 1 og 2 tilsvarende.« [Forhindring af, at en skatteyder kan få dobbelt  

 fradrag] Bemærkninger Til nr. 1 I visse situationer er der hjemmel til fradrag  både efter  

 den foreslåede bestemmelse i ligningslovens § 8 S og efter andre bestemmelser  

 i  

 skattelovgivningen.
 Der er under behandlingen nævnt følgende situationer:
 En kunstner kan få fradrag for omkostningerne ved  

 fremstilling af gaven både efter lovforslaget og efter reglerne om fradrag  

 for  

 driftsomkostninger.
 En fond, der har fået fradrag ved erhvervelsen af et  

 kunstværk som en intern uddeling efter fondsbeskatningsloven, kan senere få  

 fradrag igen, når gaven doneres til kulturinstitutionen.
 En fond kan både få fradrag for en gave til en  

 kulturinstitution efter den foreslåede bestemmelse og som en uddeling efter  

 fondsbeskatningsloven.
At der to steder i lovgivningen er hjemmel til at foretage  

 fradrag for den samme udgift, giver ikke skatteyderen hjemmel til at foretage  

 fradraget to gange.
Der er blot tale om, at skatteyderen har mulighed for at  

 vælge, om fradraget skal foretages efter den ene bestemmelse eller den anden.
Under lovforslagets behandling er der dog rejst tvivl herom.  

 Hertil kommer, at denne konsekvens ikke fremgår direkte af lovgivningen.
På  

 den  

 baggrund foreslås det i et nyt stykke 7 i den foreslåede bestemmelse i  

 ligningslovens § 8 S at fastsætte, at en skatteyder ikke både kan få fradrag  

 for gaver efter den foreslåede bestemmelse og fradrag efter andre  

 bestemmelser  

 i skattelovgivningen og dermed opnå dobbelt fradrag for den samme udgift.
Efter den foreslåede bestemmelse reduceres fradraget for  

 gaver til kulturinstitutioner i de tilfælde, hvor skatteyderen får eller  

 tidligere har fået fradrag for værdien af gaven eller omkostninger m.v. i  

 forbindelse med fremstillingen eller forhandlingen heraf efter en anden  

 bestemmelse i skattelovgivningen.
Fradraget reduceres med det beløb, der er  

 fradraget med hjemmel i en anden bestemmelse i skattelovgivningen.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

 Svend Aage Jensby (V)   

 Mikkel Dencker (  

 DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 39 Bilagsnr.
Titel 1 Forslag til lov om ændring af afskrivningsloven,  

 ligningsloven og skattekontrolloven. (Fradrag for gaver til  

 kulturinstitutioner og udvidelse af reglerne for afskrivning på kunstkøb)  

 samt resumé, fra skatteministeren 2 Høringssvar, fra skatteministeren 3 Udkast til tidsplan for behandling af lovforslaget 4 Henvendelse af 12/11-04 fra ISOBRO 5 Kommentar fra skatteministeren til henvendelse af  

 12/11-04 fra ISOBRO 6 Meddelelse om materiale udleveret under foretræde den 17.  

 november 2004 fra ISOBRO 7 1. udkast til betænkning 8 Henvendelse af 25/11-04 fra Natteravnene 9 2. udkast til betænkning 10 Kommentar fra skatteministeren til henvendelse af  

 25/11-04 fra Natteravnene 11 Ændringsforslag, fra skatteministeren 12 3. udkast til betænkning Oversigt over spørgsmål og svar vedrørende L 39 Spm.nr.
Titel 1 Spm. om at redegøre for grundlaget for, at det forventes,  

 at udgifterne til edb-udvikling i ToldSkat vil udgøre 4 mio. kr., til  

 skatteministeren, og ministerens svar herpå 2 Spm. om det ikke er betænkeligt, at et så beskedent  

 støttetiltag for kulturen medfører edb-omkostninger for 4 mio. kr. til  

 ToldSkat, til skatteministeren, og ministerens svar herpå 3 Spm. om at redegøre for den foreslåede § 8 S, stk. 2, 3.  

 pkt, til skatteministeren, og ministerens svar herpå 4 Spm. om at belyse ikrafttrædelsesreglerne nærmere, til  

 skatteministeren, og ministerens svar herpå 5 Spm., om en gave, der er baseret på et gaveløfte, som er  

 afgivet før 1/1-05, men hvor gaven ikke er overdraget til kulturinstitutionen  

 før 1/1-05, kunne være omfattet af den foreslåede § 8 S i ligningsloven, til  

 skatteministeren, og ministerens svar herpå 6 Spm. om, i hvilket omfang kulturinstitutioner, der er  

 omfattet af kredsen af gavemodtagere i lovforslagets forslag til § 8 S i  

 ligningsloven, i dag modtager gaver, der efter 1/1-05 vil kunne være  

 berettigede  

 til et skattemæssigt fradrag, til skatteministeren, og ministerens svar herpå 7 Spm,. om, hvorledes det forholder sig med en gave til et  

 kunstmuseum omfattet af den foreslåede § 8 S i ligningsloven, til  

 skatteministeren, og ministerens svar herpå 8 Spm. om, i hvilket omfang efterkommere af ledende  

 politikere m.fl. kan overgive den pågældende politikers arkiv m.v. til Det  

 Kongelige Bibliotek eller Rigsarkivet efter 1/1-05, til skatteministeren, og  

 ministerens svar herpå 9 Spm., om reglerne i den foreslåede § 8 S, stk. 2 skal  

 forstås således, at der kun er fradrag for fremstillingsprisen, hvis en  

 kunstner giver en række af sine kunstværker til en godkendt  

 kulturinstitution, til skatteministeren, og ministerens svar herpå 10 Spm., om en efterkommer, som har arvet kunstværker  

 fremstillet af en kendt kunstner, kan opnå et fradrag for værdien af de  

 anførte kunstværker, til skatteministeren, og ministerens svar herpå 11 Spm., om en gave til et kunstmuseum, som er omfattet af  

 de foreslåede bestemmelser i ligningslovens § 8 S, stk. 2, vil være omfattet  

 af fradragsretten, til skatteministeren, og ministerens svar herpå 12 Spm., om ministeren kan bekræfte, at forslaget til § 8 S,  

 stk. 2 i ligningsloven vil medføre, at fonde m.v. nu kan vælge at fratrække  

 købsprisen for gaven efter reglerne om fradrag for uddelinger i  

 fondsbeskatningsloven, til skatteministeren, og ministerens svar herpå 13 Spm. om fradrag for gaver til kulturinstitutioner i  

 Grønland og på Færøerne, til skatteministeren, og ministerens svar herpå 14 Spm. om fradrag fra gaver til kulturinstitutioner i EU  

 uden for Danmark, til skatteministeren, og ministerens svar herpå 15 Spm. om, hvorledes fradragsretten er efter den foreslåede  

 § 8 S i ligningsloven, til skatteministeren, og ministerens svar herpå 16 Spm. om, hvorledes det angivne svar er hjemmelsmæssigt  

 forankret i den foreslåede § 8 S og allerede eksisterende lovgivning, til  

 skatteministeren,  

 og ministerens svar herpå 17 Spm. om, hvorledes det angivne svar er hjemmelsmæssigt  

 forankret i den foreslåede § 8 S og allerede eksisterende lovgivning, til  

 skatteministeren, og ministerens svar herpå 18 Spm. om, på hvilket grundlag ministeren finder, at der  

 ikke er fradrag både ved anskaffelsen som uddeling og ved gaveoverdragelsen,  

 til skatteministeren, og ministerens svar herpå 19 Spm., om ministeren kan bekræfte, at der med lovforslaget  

 er skabt en form for ægtefællepension til ledende politikere, idet ægtefællen  

 kan foretage et fradrag efter den foreslåede § 8 S for værdien af overdragne  

 gaver m.v. fra den pågældende politiker, til skatteministeren, og ministerens  

 svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt efter  

 ønske fra SF.
 Spørgsmål 15:
I forlængelse af  

 ministerens besvarelse af spørgsmål 4 anmodes oplyst, hvorledes  

 fradragsretten  

 er efter den foreslåede § 8 S i ligningsloven, hvis gaven til en  

 kulturinstitution gives på baggrund af et gensidigt testamente mellem  

 kunstneren og ægtefællen, således at gaven først gives, når den sidste af  

 ægtefællerne afgår ved døden.
Har det her betydning, om det er kunstneren  

 eller  

 ægtefællen, der dør først? Svar:
 En gave, der er baseret  

 på en gensidig testamentarisk disposition af et ægtepar, anses for at være  

 givet på det tidspunkt, hvor den længstlevende af ægtefællerne afgår ved  

 døden.
 Det vil normalt ikke  

 have betydning om kunstneren eller ægtefællen først afgår ved døden,  

 medmindre  

 gaven består af et kunstværk, der er skabt af kunstneren.
 Hvis gaven består af et  

 kunstværk, der er skabt af kunstneren, og ægtefællen afgår ved døden først,  

 vil  

 kunstværkets fremstillingspris kunne fradrages og hvis kunstneren afgår ved  

 døden først, vil kunstværkets salgspris kunne fradrages.
 Spørgsmål 16:
 I forlængelse af  

 ministerens besvarelse af spørgsmål 7 anmodes ministeren om at oplyse,  

 hvorledes det angivne svar er hjemmelsmæssigt forankret i den foreslåede § 8  

 S  

 og allerede eksisterende lovgivning.
 Spørgsmål 17:
I forlængelse af  

 ministerens besvarelse af spørgsmål 9 anmodes ministeren om at oplyse,  

 hvorledes det angivne svar er hjemmelsmæssigt forankret i den foreslåede 8 S  

 og  

 den allerede eksisterende lovgivning? Spørgsmål 18:
I forlængelse af  

 ministerens besvarelse af spørgsmål 12 anmodes ministeren om at oplyse,  

 hvorledes  

 det angivne svar er hjemmelsmæssigt forankret i den foreslåede § 8 S og  

 allerede eksisterende lovgivning? På hvilket grundlag finder ministeren, at  

 der  

 ikke er fradrag både ved anskaffelsen som uddeling og ved gaveoverdragelsen?  

 Det bedes herunder oplyst, med hvilken hjemmel i de foreslåede regler,  

 ministeren bygger udsagnet om, at der ikke kan ske fradrag efter den  

 foreslåede  

 § 8 S, hvis fonden tidligere har fratrukket anskaffelsen som en uddeling med  

 fradragsret efter fondsbeskatningsloven? Svar:
 I mine svar på spørgsmål  

 7, 9 og 12 har jeg redegjort for, hvorledes den pågældende problemstilling  

 skal  

 behandles.
Der er tale om  

 situationer, hvor der to steder i lovgivningen er mulighed for at foretage  

 fradrag for den samme udgift.
Dette giver dog efter min opfattelse ikke  

 hjemmel  

 til at foretage fradraget to gange.
Det giver udelukkende skatteyderen  

 mulighed  

 for at vælge, om fradraget skal foretages efter den ene eller den anden  

 bestemmelse.
 Da der er rejst tvivl om  

 denne konsekvens, og da den under alle omstændigheder ikke fremgår direkte af  

 lovgivningen, har jeg dog valgt for alle tilfældes skyld at fremsætte et  

 ændringsforslag, hvoraf det fremgår, at hvis der er foretaget fradrag efter  

 en  

 anden bestemmelse i skattelovgivningen, vil fradraget efter den foreslåede  

 bestemmelse i ligningslovens § 8 S blive tilsvarende nedsat.
 Spørgsmål 19:
 I forlængelse af  

 ministerens besvarelse af spørgsmål 8 anmodes ministeren om at bekræfte, at  

 der  

 med lovforslaget er skabt en form for ægtefællepension til ledende  

 politikere,  

 idet ægtefællen kan foretage et fradrag efter den foreslåede § 8 S for  

 værdien  

 af overdragne gaver o.l. fra den pågældende politiker.
 Svar:
 Nej, jeg kan ikke  

 bekræfte, at lovforslaget skaber en form for ægtefællepension til ledende  

 politikere.
Der er overhovedet ikke  

 tale om en pension.
Ved en pension forstås en indtægt til den afdøde  

 politikers  

 ægtefælle, og lovforslaget giver alene mulighed for et fradrag for en gave,  

 når  

 visse betingelser er opfyldt.
For ægtefæller efter  

 afdøde ledende politikere gælder i øvrigt de samme regler som for alle andre  

 borgere.
Hvis en efterlevende ægtefælle overdrager arkivet efter sin  

 ægtefælle  

 til en kulturinstitution, der modtager offentligt driftstilskud, og  

 institutionen ønsker at modtage arkivet, kan handelsværdien af ægtefællens  

 arkiv fradrages.
