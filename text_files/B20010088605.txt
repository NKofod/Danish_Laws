Bekendtgørelse om produktionsrestitution for de olivenolier,  

 der benyttes til fremstilling af visse former for konserves  

1) I medfør af § 1, stk. 1, § 4 og § 24 i lov om  

 administration af det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 818 af 3. november 1999,  

 fastsættes:
 § 1.  

  

 Denne bekendtgørelse vedrører anvendelsen af Det Europæiske Fællesskabs  

 regler  

 om produktionsrestitution for de olivenolier, der benyttes til fremstilling  

 af  

 visse former for konserves.
 Stk. 2.  

  

 Direktoratet for  

 FødevareErhverv træffer afgørelse om ydelse af produktionsrestitution og  

 udsender vejledning om gældende bestemmelser herfor.
 Stk. 3.  

  

 Fødevaredirektoratet foretager kontrol med overholdelse af ordningens  

 bestemmelser.
 § 2.  

  

 Ansøgning om produktionsrestitution skal være den stedlige Fødevareregion i  

 hænde senest 10 dage før fremstillingen af den pågældende konserves  

 påbegyndes.  

 Ansøgning skal fremsættes på en blanket, der kan rekvireres hos Direktoratet  

 for FødevareErhverv.
 Stk. 2.  

  

 Ansøgeren om  

 produktionsrestitution skal i øvrigt forholde sig i overensstemmelse med Det  

 Europæiske Fællesskabs regler herom.
 § 3.  

  

 Fødevaredirektoratet er som led i kontrollen med, at grundlaget for  

 udbetalingen af produktionsrestitution er til stede, berettiget til uden  

 erstatning at udtage prøver af varerne og til at efterse virksomhedens  

 varebeholdning, forretningsbøger, øvrige regnskabsmateriale, optegnelser og  

 bilag samt korrespondance.
 Stk. 2.  

  

 Det påhviler  

 virksomheden at yde den nødvendige bistand, for foretagelsen af eftersyn og  

 kontrol efter stk. 1.
 § 4.  

  

 Produktionsrestitutionen udbetales af Direktoratet for FødevareErhverv, når  

 Fødevaredirektoratet har kontrolleret at grundlaget herfor er tilstede.
 § 5.  

  

 Overtrædelse af § 3, stk. 2, i denne bekendtgørelse straffes med bøde  

 medmindre  

 højere straf er forskyldt efter bestemmelserne i kapitel 5 i lov om  

 administration af det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 818 af 3. november 1999.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i kraft den 20. oktober 2001.
 Stk. 2.  

  

 Samtidig ophæves  

 bekendtgørelse nr. 229 af 22. januar 1988 om ydelse af produktionsrestitution  

 for de olivenolier, der benyttes til fremstilling af fiskekonserves.
Direktoratet for FødevareErhverv, den 8.  

 oktober 2001 Arent B.
Josefsen /Inga Steen Jensen 1)  I bekendtgørelsen er  

 medtaget visse bestemmelser  

 fra Rådets forordning (EØF)  

    

 nr. 136/66  

 af 22. september 1966 om oprettelse af en fælles markedsordning for fedtstof  

 og  

 Kommissionens forordning (EØF) nr. 1963/79 af 6. september 1979 om  

 gennemførelsesbestemmelser for produktionsrestitution for olivenolie, der  

 anvendes til fremstilling af visse former for konserves.
Ifølge art 249 i  

 EF-traktaten gælder en forordning umiddelbart i hver medlemsstat.
Gengivelsen  

 af disse bestemmelser i bekendtgørelsen er således udelukkende begrundet i  

 praktiske hensyn og berører ikke de nævnte forordningers umiddelbare  

 gyldighed  

 i Danmark.
