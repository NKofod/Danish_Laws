Betænkning afgivet af Trafikudvalget den  

 27. februar 2003 Betænkning over Forslag til folketingsbeslutning om at  

 opretholde tilskud til takster for den lokale og regionale kollektive  

 trafik [af  

 Keld Albrechtsen (EL) og Pernille Rosenkrantz  

 -Theil (EL)] 1. Udvalgsarbejdet Beslutningsforslaget blev fremsat den 8. oktober 2002 og  

 var til 1. behandling den 8. november 2002. Beslutningsforslaget blev efter  

 1. behandling henvist til behandling i Trafikudvalget.
Møder Udvalget har behandlet beslutningsforslaget i 3  

 møder.
Spørgsmål Udvalget har i behandlingen af beslutningsforslaget  

 inddraget trafikministerens svar på 3 spørgsmål, som  

 udvalget har stillet på alm. del, 3 spørgsmål, som er  

 stillet i henhold til Folketingets forretningsordens § 20, og 1  

 spørgsmål, som er stillet af Finansudvalget i forbindelse med  

 behandlingen af forslag til finanslov for 2003.
2. Indstillinger og politiske bemærkninger Et flertal i udvalget (V, DF og KF) indstiller  

 beslutningsforslaget til forkastelse.
 Et mindretal i udvalget (S, SF, RV og EL)  

 indstiller beslutningsforslaget til vedtagelse uændret.
Enhedslistens medlem af udvalget bemærker, at da  

 beslutningsforslaget blev fremsat den 8. oktober 2002, stod det endnu ikke  

 klart, hvorledes de »almindelige  

« takststigninger ville  

 påvirke takstniveauet i mange kommuner og amter landet over.
Siden har  

 trafikministeren leveret en række data for takstudviklingen hos amter  

 og trafikselskaber, der understreger de alvorlige konsekvenser ved at fjerne  

 taksttilskuddet.
I år har busrejsende set takststigninger på  

 mellem 2,9 og 7,1 pct., og de kan ved årsskiftet næste år  

 forvente en stigning på minimum 10 pct. ud over, hvad selskaberne i  

 øvrigt finder nødvendigt for at opretholde driften.
Dette giver  

 nogle yderst vanskelige forhold for den kollektive trafik, fordi passagererne  

 skal betale mere uden at få forbedringer for pengene.
Det vil ikke  

 gøre den kollektiv trafik mere attraktiv i brugernes øjne  

 tværtimod.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Poul Fischer (DF)  Peter Skaarup (DF)  nfmd.  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S)  Poul Andersen (S)  

 Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende B 4 Bilagsnr.
