I medfør af lov nr. 253 af 25. april 1990 og efter bemyndigelse i bekendtgørelse nr. 570 af 26. september 1988, som ændret ved bekendtgørelse nr. 897 af 27. december 1990, fastsættes:
§ 1.  Fra den 1. januar 1991 betales en afgift på 100  

 øre pr. dag for hver søfarende, der er forhyret på et dansk handelsskib,  

 herunder skibsførere, og som er forsikret i Ulykkesforsikringsforbundet for  

 dansk Søfart mod følger af ulykkestilfælde i henhold til lov om  

 arbejdsskadeforsikring.
Afgiften påhviler den søfarende og rederen med  

 halvdelen til hver.
Stk. 2.  Afgiften opkræves af  

 Ulykkesforsikringsforbundet for dansk Søfart hos den pågældende reder på  

 samme måde som opkrævningen af præmier til arbejdsskadeforsikringen.
Rederen  

 skal tilbageholde 50 øre pr. dag i den søfarendes hyre.
Forbundet indbetaler  

 afgiften til Handelsflådens Velfærdsråd.
 Stk. 3.  Ulykkesforsikringsforbundet har udpantningsret  

 for de beløb, der påhviler rederen og den søfarende.
§ 2.  Afgiften beregnes for de samme perioder som  

 forsikringen mod følger af arbejdsskader.
Afgiften beregnes herefter normalt  

 for hele den tid, i hvilken den pågældnede oppebærer hyre, således også for  

 tiden fra forhyringen indtil tjenesten tiltrædes om bord.
I tilfælde af  

 afmønstring efter opsigelse beregnes afgiften dog kun indtil  

 fratrædelsesdagen.
Afgiften beregnes ligeledes for søfarende, der er  

 beskæftiget på dagløn.
 § 3.  Staten yder et tilskud til velfærdsarbejdet, der  

 højst kan svare til den afgift, som samlet er pålagt rederen og den  

 søfarende, jf. § 1, stk. 1. Statens tilskud fremgår af finansloven.
 § 4.  Bekendtgørelsen træder i kraft den 1. januar  

 1991.
 Stk. 2.  Samtidig ophæves bekendtgørelse nr. 806 af 16.  

 december 1988 om afgift til velfærdsforanstaltninger for søfarende.
