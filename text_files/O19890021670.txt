Resumé Som del af afgangseksamen fremlagde A arbejder inden for faget  

 formgivning til bedømmelse af et kollegium bestående af 3 fremmede censorer  

 og  

 3 lærercensorer.
Da fremlæggelsen og drøftelsen mellem A og  

 bedømmelseskollegiet  

 var færdige, afgav 2 censorer skriftligt deres karakter til studielederen og  

 forlod derpå eksamen.
Der blev ikke forhandlet samlet i bedømmelseskollegiet  

 i  

 forbindelse med karakterfastsættelsen. 3 censorer ville give karakteren meget  

 tilfredsstillende, og 3 ville give karakteren tilfredsstillende.
Herefter fik  

 A på baggrund af en særlig afstemningsregel ved stemmelighed karakteren  

 tilfredsstillende.  

 A klagede over karaktergivningen og fremgangsmåden til Direktoratet for  

 Erhvervsuddannelserne.
Direktoratet for Erhvervsuddannelserne indhentede en udtalelse  

 fra skolen, der indeholdt en detaljeret redegørelse for forløbet af den  

 drøftelse, der fandt sted i bedømmelseskollegiet.
Direktoratet fastholdt  

 afgørelsen  

 uden at forelægge skrivelsen fra skolen for A.
 A klagede over afgørelsen til Undervisningsministeriet, departementet.  

 Under departementets behandling af sagen indgik en svarskrivelse fra skolen.  

 Denne svarskrivelse blev ikke forelagt for A til udtalelse, inden  

 departementet  

 traf sin afgørelse.
Ombudsmanden udtalte, at det måtte betragtes som en fejl, at  

 karakterfastsættelsen ikke skete på baggrund af en samlet drøftelse blandt  

 kollegiets medlemmer.
Endvidere fandt ombudsmanden det beklageligt, at  

 direktoratet  

 og departementet traf afgørelsen uden forinden at have forelagt samtlige de  

 yderligere oplysninger for A til udtalelse.
 Ombudsmanden henstillede til Undervisningsministeriet, at sagen  

 blev taget op til fornyet overvejelse, samt at Undervisningsministeriet  

 overvejede, om der var grund til ændring af proceduren ved fastlæggelse af  

 karaktererne  

 ved skolen. (J. nr. 1989-455-712).
 Bedømmelseskollegies fremgangsmåde i forbindelse med  

 karaktergivning.
 A klagede over en  

 eksamensbedømmelse samt Undervisningsministeriets behandling af hans  

 eksamensklage.
 Min undersøgelse omfattede  

 følgende to spørgsmål:
 Bedømmelseskollegiets fremgangsmåde i forbindelse med  

 karaktergivningen.
 Direktoratet for Erhvervsuddannelserne og Undervisningsministeriets  

 departements behandling af A's klage.
 ad 1:  

  

 Karaktergivningen:
Det fremgik af de  

 foreliggende oplysninger, at der blev afholdt afgangseksamen i 1987 på Skolen  

 for Brugskunst.
Afgangsholdet på linien for keramik og glas bestod af 16  

 keramikstuderende og 1 glasstuderende - A.
A's forelagte arbejder blev  

 bedømt af et kollegium bestående af 3 fremmede censorer og tre lærercensorer.  

 I forbindelse med bedømmelsen af A's arbejde - et glasbygningsmodul - blev  

 en lærer og en fremmed censor udskiftet med henholdsvis læreren i  

 glasværkstedet  

 og en glaskunstner.
A's arbejde blev forelagt og bedømt om morgenen, og i den  

 forbindelse skete en vis udveksling af synspunkter mellem A og nogle af  

 kollegiets medlemmer og disse indbyrdes.
Da fremlæggelsen og drøftelserne  

 var færdig, afgav de to glascensorer skriftligt deres karakterer til  

 studielederen  

 og forlod derpå eksamen.
Om eftermiddagen fik A  

 meddelelse om, at han havde fået karakteren tilfredsstillende.
På baggrund af  

 en klage fra A over karakteren redegjorde Skolen for Brugskunst i en  

 skrivelse til Undervisningsministeriets departement på følgende måde for  

 forløbet i forbindelse med karaktergivningen:
 "...
 I forbindelse med den  

 procedure som har fundet sted under bedømmelsen skal endnu engang nævnes, at  

 denne forelæggelse har karakter af en åben drøftelse, på baggrund af hvilken  

 hvert enkelt medlem af bedømmelseskollegiet kan tage stilling til projektet  

 og afgive sin stemme jævnfør bedømmelsescirkulæret par. 2, stk. 3. Under  

 disse  

 drøftelser fremgik det, at bl.a. 2 af de fremmede censorer stillede sig  

 kritisk overfor en del af afgangsarbejderne.
(A's) påstand om, at denne  

 afgørende fælles drøftelse af afgangsarbejderne ikke har fundet sted, afvises  

 af studielederen på keramiklinien.
En forespørgsel hos medlemmer af  

 bedømmelsesudvalget  

 vil, som tidligere anført, givetvis kunne bekræfte studielederens udtalelse.
2) 2 lærere og 1 censor  

 stemte for at (A) skulle have meget tilfredsstillende.
Det vil sige at 1  

 lærer og 2 censorer gav karakteren tilfredsstillende.
I tilfælde som dette  

 vejer censorernes stemmer tungest." A gjorde i klagen til mig  

 gældende, at den fremgangsmåde, der blev fulgt ved karaktergivningen, måtte  

 anses  

 for uheldig, og under en telefonsamtale med en af mine medarbejdere  

 præciserede  

 han indholdet af sin klage på følgende måde, som jeg gengav i min  

 høringsskrivelse til Undervisningsministeriets departement:
"Under en telefonsamtale  

 har (A) uddybet baggrunden for sin klage til mig.
Han oplyste, at han som den  

 eneste ved afgangseksamen i faget keramisk formgivning, glas m.v. på Skolen  

 for Brugskunst afleverede et arbejde inden for glasformgivning. 2 af de 6  

 censorer, der deltog i bedømmelsen af hans eksamensarbejde, havde særlige  

 forudsætninger  

 for at bedømme glasarbejde.
De 2 nævnte censorer deltog ikke i bedømmelsen af  

 de øvrige elevers arbejder og forlod skolen, efter at (A) havde forelagt sit  

 arbejde.
Det er (A's) opfattelse, at de 6 censorer ikke har haft tid til  

 samlet  

 at gennemdrøfte deres vurderinger af hans projekt, og at han således er gået  

 glip af den mulighed, at de 2 særligt sagkyndige kunne påvirke de øvrige  

 censorer bl.a. ved at klarlægge de særlige tekniske problemer ved et  

 glasarbejde som det foreliggende. (A) har herved henvist til, at der kun gik  

 ganske kort tid, inden de 4 tilbageblevne censorer gik videre til det næste  

 eksamensarbejde.  

 A er af den opfattelse, at der næppe har været tid til andet, end at de to  

 glascensorer har afgivet deres karakterer.
Han sætter spørgsmålstegn ved, om  

 de to glascensorer var bekendt med de øvrige censorers vurderinger, da de  

 forlod skolen." I en udtalelse af 1989 til  

 mig kommenterede Undervisningsministeriet, departementet, A's klage på  

 følgende  

 måde:
 "De 2 glascensorer (en  

 lærer og en fremmed censor) bedømte begge (A's) glasarbejde til karakteren  

 "meget tilfredsstillende". Det samme gjorde yderligere en censor  

 (en lærer), mens de andre 3 censorer (en lærer og 2 fremmede censorer) gav  

 karakteren "tilfredsstillende". Da stemmetallet herefter stod 3-3,  

 og  

 det var 2 af de fremmede censorer, der gav karakteren  

 "tilfredsstillende",  

 blev denne karakter det endelige resultat.
Hver enkelt censors karakter  

 indeholder en bedømmelse både af den tekniske fremstilling og af den  

 kunstneriske fremstilling.
På det sidste punkt er de 2 glascensorer ifølge  

 skolen ikke mere sagkyndige end de øvrige censorer, og det var - også ifølge  

 skolen - netop dette forhold, der førte til, at de 2 fremmede censorer ikke  

 ville give karakteren "meget tilfredsstillende".
Hvad angår spørgsmålet om den  

 mundtlige forelæggelse og votering har skolen endvidere oplyst, at man følger  

 den praksis, at der under de studerendes forelæggelse af afgangsarbejder for  

 så vidt også finder en votering sted.
Dette giver sig udtryk i, at alle  

 censorer  

 aktivt deltager i drøftelserne i forbindelse med en forelæggelse, og at de  

 her også indbyrdes drøfter projektet og eventuelt afgiver kritik af det.  

 Efter  

 (A's) forelæggelse har der ikke fundet nogen egentlig votering sted.
Alle  

 censorer har straks afgivet deres karakter.
Heller ikke efter eksaminationen  

 af alle eleverne i faget keramisk formgivning, glas m.v. er der ifølge skolen  

 blevet foretaget nogen votering om (A's) arbejde, dvs. at der ikke blev  

 voteret  

 af de 4 censorer, efter at de 2 glascensorer havde forladt eksaminationen.
 Skolen oplyste imidlertid, at  

 man i et tilfælde som (A's), hvor der medvirkede et særligt censorkollegium,  

 nu  

 var gået over til at meddele karakteren, så snart de særligt sagkyndige havde  

 forladt eksaminationen.
 Ministeriet fandt herefter  

 fortsat, at der ikke var grundlag for kritik af den procedure, der havde  

 fundet sted i forbindelse med eksaminationen, en procedure, som ministeriet  

 ikke fandt i strid med bestemmelserne i bekendtgørelse nr. 168 af 27. april  

 1971 om uddannelse af kunsthåndværkere og i cirkulære nr. 201 af 6. august  

 1970 om bedømmelseskollegiernes og ankenævnenes virksomhed ved visse af  

 kunsthåndværkeruddannelserne.  

 Ministeriet var dog enig i, at det sene tidspunkt for meddelelsen af  

 karakteren til (A) kunne virke uheldigt, og har derfor med tilfredshed taget  

 den nye procedure på dette punkt til efterretning.
Herudover havde ministeriet  

 ikke yderligere bemærkninger i anledning af klagen over selve  

 eksaminationen." I en skrivelse til A udtalte  

 jeg følgende:
 "Eksamen på Skolen for  

 Brugskunst afholdes på grundlag af bekendtgørelse nr. 168 af 27. april 1971  

 om  

 uddannelse af kunsthåndværkere samt cirkulære nr. 201 af 6. august 1970 om  

 bedømmelseskollegiernes og ankenævnenes virksomhed ved visse af  

 kunsthåndværkeruddannelserne.
 Bekendtgørelsen indeholder i  

 § 10 følgende bestemmelser:
"§ 10. På grundlag af en  

 bedømmelse af et udvalgt materiale af de kursusarbejder, som den enkelte  

 studerende har udarbejdet i studietiden, afgøres det ved afslutningen af 2.  

 studieperiode, om der kan udstedes afgangsbevis til den studerende.
Den  

 studerende  

 kan ved denne bedømmelse ud over de udvalgte kursusarbejder fremlægge et  

 selvvalgt eller af skolen stillet afgangsprojekt.
Flere studerende kan  

 udarbejde et fælles afgangsprojekt, såfremt det er muligt at bedømme den  

 enkeltes indsats i det fælles arbejde.
 Stk. 2.  

  

 Ved  

 bedømmelser i henhold til stk. 1 vurderes kursusarbejderne vedrørende almen  

 formlære, kursusarbejderne vedrørende faglig form og teknik samt et eventuelt  

 afgangsprojekt under ét af et censorkollegium, bestående af 3 af skolen  

 udpegede  

 lærere inden for den pågældende studieretning og 3 af direktoratet for  

 erhvervsuddannelserne udpegede censorer, der normalt ikke må have tilknytning  

 til skolens undervisning.
Stk. 3.  

  

 De nærmere  

 bestemmelser om censorkollegiets virksomhed fastsættes af direktoratet for  

 erhvervsuddannelserne." Cirkulæret indeholder i § 2  

 følgende bestemmelser:
 "§ 2. Det kollegium, som  

 i henhold til bekendtgørelsernes § 9, stk. 2 (i en bekendtgørelse fra 1970  

 som  

 svarer til § 10, stk. 2 i 1971-bekendtgørelsen, min bemærkning), skal  

 foretage en bedømmelse af elevernes kursusarbejder ved afslutningen af  

  

 sidste  

 klasse, består af 3 lærere, der udpeges af skolen blandt de lærere, der i det  

 sidste år regelmæssigt har undervist på skolen indenfor den pågældende  

 undervisningslinie,  

 samt af 3 censorer, der udpeges af direktoratet for erhvervsuddannelserne.
 Stk. 2.  

  

 Censorerne  

 beskikkes af direktoratet for erhvervsuddannelserne for en periode af 3  

 år.
Stk. 3.  

  

 Bedømmelseskollegiets afgørelser træffes ved stemmeflerhed.
I tilfælde af  

 stemmelighed er flertallet blandt de af censorerne afgivne stemmer  

 afgørende." Det må efter min mening  

 antages, at det i et tilfælde som det foreliggende, hvor et kollegialt organ  

 skal fastsætte en karakter på grundlag af en besigtigelse af et fremlagt  

 projekt, må kræves, at der normalt inden fastsættelsen finder en samlet  

 rådslagning sted blandt medlemmerne, jf. herved Bent Christensen, Nævn og  

 Råd,  

 1958, s.  

 423f.
Fastsættelsen af Deres  

 karakter skete efter det oplyste på den måde, at der umiddelbart i  

 tilknytning  

 til Deres forelæggelse af arbejdet for bedømmelseskollegiet foregik en vis  

 udveksling af synspunkter blandt kollegiets medlemmer.
Hvert af medlemmerne  

 nedfældede uafhængig af de øvrige en karakter på en seddel, og karakteren  

 blev fastsat ved en sammentælling af sedlerne og anvendelse af den særlige  

 afstemningsregel i § 2, stk. 3, i cirkulæret.
Der blev således ikke  

 forhandlet  

 samlet i bedømmerkollegiet i forbindelse med karakterfastsættelsen.
Idet jeg henviser til det  

 ovenfor anførte, skal jeg udtale, at det må betragtes som en fejl, at  

 fastsættelsen  

 ikke skete på baggrund af en samlet drøftelse blandt kollegiets medlemmer.  

 Det  

 bemærkes herved, at der efter min mening ikke forelå sådanne forhold, som i  

 særlige tilfælde kan begrunde, at afgørelsen ikke undergives den indbyrdes  

 påvirkningsmulighed,  

 der er indeholdt i kravet om rådslagning.
Jeg har samtidig hermed gjort  

 Undervisningsministeriet bekendt med min opfattelse og henstillet til  

 ministeriet at tage sagen op til fornyet overvejelse på baggrund af det, jeg  

 har anført.
 Samtidig har jeg henstillet  

 til ministeriet at overveje, om der på baggrund af det, jeg har anført, er  

 grund til at ændre den procedure, som efter det oplyste nu følges ved  

 fastsættelse af karakterer ved Skolen for Brugskunst.
 ad 2):  

  

 Behandlingen af A's  

 klage:
 I skrivelse af 25. maj 1987  

 til Direktoratet for Erhvervsuddannelserne klagede A over karaktergivningen  

 og den fremgangsmåde, der blev fulgt i forbindelse hermed .
 Direktoratet indhentede i den  

 anledning en udtalelse af 5. september 1987 fra Skolen for Brugskunst.  

 Skrivelsen indeholdt en detaljeret redegørelse for forløbet af den drøftelse,  

 der fandt sted blandt bedømmelseskollegiets medlemmer, umiddelbart efter at  

 De havde forelagt arbejdet.
Direktoratet traf i skrivelse  

 af 1987 afgørelse om at fastholde karakteren uden forinden at have forelagt  

 skolens udtalelse for A til udtalelse.
Afgørelsen var vedlagt skolens  

 udtalelse.
A påklagede afgørelsen ved  

 skrivelse af 1988 til Undervisningsministeriets departement, som i den  

 anledning  

 indhentede sagens akter fra direktoratet.
Direktoratet meddelte i skrivelse  

 af 12. april 1988 departementet, at direktoratet ikke havde yderligere  

 bemærkninger i anledning af klagen.
Departementet sendte A med skrivelse af  

 26. april 1988 kopier af direktoratets afgørelse af 23. december 1987 samt  

 af Skolen for Brugskunsts udtalelse af 5. september 1987 og bad A under  

 henvisning hertil at sende eventuelle bemærkninger inden 4 uger.
I den anledning fremkom A i  

 en skrivelse af 19. maj 1988 til departementet med en række bemærkninger.  

 Denne skrivelse forelagde departementet for Direktoratet for  

 Erhvervsuddannelserne,  

 som bad Skolen for Brugskunst om at svare på nogle spørgsmål, departementet  

 havde stillet.
Skolen svarede i skrivelse af 8. juli 1988, og direktoratet  

 videresendte s.d. svaret til departementet.
Departementet meddelte A i  

 skrivelse af 11. november 1988, at departementet ikke kunne tage A's klage  

 til følge.
Departementet havde ikke forinden forelagt skolens brev af 8. juli  

 1988 for A med henblik på, at A fik lejlighed til at udtale sig om det, der  

 var anført heri, men sendte samtidig med afgørelsen A en kopi af brevet.
 I en skrivelse til A udtalte  

 jeg følgende:
 "Forvaltningsloven  

 indeholder i § 19, stk. 1, følgende bestemmelser:
"§ 19. Kan en part i en  

 sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun, hvis oplysningerne er til ugunst for den pågældende part og er af  

 væsentlig  

 betydning for sagens afgørelse.
Myndigheden kan fastsætte en frist for  

 afgivelsen  

 af den nævnte udtalelse." Både direktoratet og  

 departementet modtog supplerende oplysninger fra Skolen for Brugskunst i  

 forbindelse med behandlingen af Deres klager - i skrivelserne af henholdsvis  

 5. september 1987 og 8. juli 1988 - og traf afgørelse uden forinden at  

 forelægge  

 oplysningerne for Dem til udtalelse.
