 Der blev klaget over, at det af erklæringen fremgik, at pigen havde  

 abstinenser, formentlig fordi moderen under graviditeten havde indtaget  

 Stesolid.
Klager over udfærdigelse af  

 lægeerklæringer Patientklagenævnet fandt, at der ikke var grundlag  

 for at kritisere, at lægen i erklæringen anførte sin  

 mistanke om abstinenser og den formodede årsag til disse.
Nævnet  

 lagde herved vægt på, at det af erklæringen fremgik, at der  

 var tale om lette abstinenser, som formentlig skyldtes indtagelse af  

 Stesolid.
Der var således alene tale om en formodning og ikke om en  

 endelig konklusion.
Nævnet lagde videre vægt på, at det af  

 erklæringen fremgik, at moderen havde oplyst, at hun ikke havde taget  

 Stesolid under graviditeten.
 Nævnet oplyste, at det ved udfærdigelse af en  

 erklæring som den aktuelle drejer sig om barnets tarv, og at det derfor  

 er relevant at overveje forskellige muligheder som årsag til de  

 beskrevne symptomer.
