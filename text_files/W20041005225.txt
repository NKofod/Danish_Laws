Klage  

 over for sen nærmere udredning af flere tilfælde af blærebetændelse og blod i  

 urinen Nævnet fandt ikke grundlag for at kritisere lægens  

 behandling af patienten.
Nævnet fandt dog, at det havde været  

 hensigtsmæssigt,  

 om lægen den 3. september 2002 udover ultralydsundersøgelser af patienten  

 havde  

 henvist til yderligere udredning, eventuelt kikkertundersøgelse.
Nævnet  

 oplyste, at blødning fra blæren er et lejlighedsvis forekommende symptom på  

 kraftig blærebetændelse.
 Nævnet lagde vægt på, at flere urindyrkninger for  

 bakterier bekræftede denne diagnose, efter patienten i august 2002 igen tog  

 kontakt til lægen blandt andet på grund af vandladningsbesvær, og at de  

 senere  

 kraftige blødninger med koageldannelse foranledigede lægen til i september  

 2002  

 at henvise til en ultralydsundersøgelse af blæren med henblik på eventuelle  

 andre årsager til blødningerne, eksempelvis blæresten eller svulster.
 Nævnet bemærkede herved, at denne ultralydsundersøgelse  

 blev foretaget efter to separate behandlingsforsøg af påvist blærebetændelse,  

 idet episoden et år tidligere ikke kunne anses for at have nær tilknytning  

 til  

 behandlingerne fra og med august 2002, eftersom lægen i maj 2001 relevant  

 havde  

 kunnet antage, at patienten var blevet kureret for sin blærelidelse.
 Det var herefter nævnets opfattelse, at der ikke fra  

 lægens side var tale om en for langsom reaktion på udviklingen af patientens  

 symptomer.
Nævnet oplyste dog, at en ultralydsundersøgelse kun kan  

 vise blæresten og svulster af en vis størrelse, som fylder i blæren, men at  

 den  

 i modsætning til en kikkertundersøgelse ikke kan vise slimhindeforandringer.  

 En  

 kikkertundersøgelse ville også have kunnet bekræfte lægens formodning om svær  

 betændelse, ligesom den muligvis ville kunne have afsløret flade  

 cancerforandringer.
En kikkertundersøgelse kan dog ikke altid give et  

 endeligt  

 svar.
 Nævnet fandt derfor, at det havde været hensigtsmæssigt,  

 om lægen den 3. september 2002 udover en ultralydsundersøgelse havde henvist  

 til yderligere udredning, eventuelt kikkertundersøgelse.
