Bekendtgørelse om tilskud til udvikling og videnoverførsel inden for den primære jordbrugssektor I medfør af § 3, § 5, stk. 1, § 7, stk. 4, og § 11, stk. 4, i lov nr. 316 af 31. marts 2007 om udvikling af landdistrikterne (landdistriktsloven) og i medfør af tekstanmærkning nr. 162. ad § 24.23.03 på finansloven 2014 fastsættes efter bemyndigelse:
Kapitel 1 Ordningens formål og indhold § 1. Ordningens formål er at 1) fremme konkurrenceevne og bæredygtighed inden for det primære jordbrug, og 2) fremme videnoverførsel inden for det primære jordbrug.
 § 2. NaturErhvervstyrelsen kan inden for de afsatte bevillingsmæssige rammer give tilsagn om tilskud til projekter inden for følgende indsatsområder:
 1) Dyrevelfærd.
 2) Klima, miljø og natur.
 3) Fødevaresikkerhed.
 4) Økologi.
§ 3. Forud for ansøgningsperioden kan NaturErhvervstyrelsen offentliggøre indikative, beløbsmæssige rammer for de enkelte indsatsområder.
NaturErhvervstyrelsen kan i forbindelse med fastsættelse af de indikative rammer beslutte, at der ikke afsættes rammer til et eller flere af tilskudsordningens indsatsområder, jf. § 2, stk. 1.
 Stk. 2. I forbindelse med offentliggørelse efter stk. 1, kan NaturErhvervstyrelsen udmelde puljer til særlige indsatser under de enkelte indsatsområder.
 Stk. 3. I forbindelse med fastsættelse af indikative rammer, der alene vedrører midler fra Den Europæiske Landbrugsfond for Udvikling af Landdistrikterne (ELFUL), kan NaturErhvervstyrelsen træffe beslutning om, at projekter under en sådan ramme kun kan medfinansieres med midler fra promille- og produktionsafgiftsfondene inden for landbrug, som er fastsat med hjemmel i landbrugsstøtteloven.
Kapitel 2 Definitioner § 4. I denne bekendtgørelse forstås ved:
 1) Mikrovirksomheder, små og mellemstore virksomheder: Virksomheder, som defineret i henhold til Kommissionens henstilling af 6. maj 2003 om definitionen af mikrovirksomheder, små og mellemstore virksomheder.
2) Udviklingsprojekt: Aktiviteter, hvis formål er at udvikle nye og forbedrede teknologier, produkter, processer og praksisser inden for den primære jordbrugssektor, herunder aktiviteter til test og afprøvning.
Et udviklingsprojekt kan indeholde aktiviteter til demonstration af resultaterne af udviklingsprojektet, hvis demonstrationen udgør sidste del af test eller validering af den udviklede teknologi, proces eller praksis.
Et udviklingsprojekt kan indeholde forskningsaktiviteter, som er nødvendige for at gennemføre projektet.
3) Pilotprojekt: Forsøgsaktiviteter der gennemføres inden et egentligt udviklingsprojekt.
Et pilotprojekt skal ikke nødvendigvis efterfølges af et udviklingsprojekt.
Et pilotprojekt kan indeholde forskningsaktiviteter, som er nødvendige for at gennemføre projektet.
 4) Projekt om videnoverførsel: Aktiviteter til kompetenceudvikling, information og demonstration, hvis primære formål er at sprede viden om videnskabelig praksis inden for den primære jordbrugssektor.
 5) Primær jordbrugssektor: Virksomheder, der beskæftiger sig med aktiviteter inden for primær jordbrugsproduktion.
6) Primær jordbrugsproduktion: Produktion af jordbrugsprodukter, der ikke har været genstand for forarbejdning eller forædling.
Aktiviteter på bedriften vedrørende forberedelse til det første salg er omfattet af definitionen.
 7) Jordbrugsprodukter: Produkter omfattet af Traktatens bilag 1.
 8) Værtsbedrift: En bedrift med husdyr- og/eller planteproduktion, der indgår som forsøgsbedrift i et projekt efter denne bekendtgørelse.
Kapitel 3 Administration Kontrol § 5. NaturErhvervstyrelsen forestår den fysiske kontrol og den administrative kontrol samt den efterfølgende regnskabskontrol af projekter, der har modtaget tilsagn om tilskud.
 Stk. 2. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.
Ansøgning om tilsagn om tilskud § 6. NaturErhvervstyrelsen offentliggør ansøgningsperioden senest fire uger før ansøgningsperiodens start.
Offentliggørelse af ansøgningsperioden sker på NaturErhvervstyrelsens hjemmeside.
 Stk. 2. Uanset stk. 1 kan ansøgninger om tilskud i 2014 indsendes fra den 3. november og skal være modtaget i NaturErhvervstyrelsen senest den 3. december 2014.
 Stk. 3. Ansøgning om tilsagn om tilskud skal indsendes til NaturErhvervstyrelsen på et særligt skema, der findes på NaturErhvervstyrelsens hjemmeside.
 Stk. 4. NaturErhvervstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet.
Afgørelse og prioritering § 7. NaturErhvervstyrelsen kan give afslag eller delvist afslag på ansøgninger, hvis NaturErhvervstyrelsen vurderer følgende:
 1) Ansøgningen er ikke tilstrækkeligt oplyst.
 2) De anslåede tilskudsberettigede udgifter er ikke rimelige.
3) Projektets kvalitet er ikke tilstrækkelig, herunder at a) projektets aktiviteter er ikke beskrevet klart og præcist, b) der er ikke sammenhæng mellem projektaktiviteterne, c) projektet indeholder ikke de nødvendige aktiviteter i forhold til projektets målsætning, og d) de nødvendige aktører og kompetencer er ikke til stede i forhold til projektets målsætninger og aktiviteter.
 § 8. NaturErhvervstyrelsen foretager en prioritering af de tilskudsberettigede ansøgninger, jf. stk. 2 og stk. 3.
 Stk. 2. Ved prioriteringen af udviklingsprojekter, jf. kapitel 5, lægger NaturErhvervstyrelsen vægt på følgende:
 1) Projektets nyhedsværdi.
 2) Projektets forventede implementeringspotentiale.
 3) Projektets forventede effekt i forhold til at fremme konkurrenceevnen inden for den primære jordbrugssektor.
 Stk. 3. Ved prioriteringen af projekter om videnoverførsel, jf. kapitel 6, lægger NaturErhvervstyrelsen vægt på følgende:
 1) Projektets bredde.
 2) Projektets budget i forhold til de planlagte aktiviteter.
 3) Projektets forventede effekt i forhold til at fremme videnoverførsel indenfor den primære jordbrugssektor.
Stk. 4. Prioritering foretages på baggrund af et pointsystem, som fastlægges af NaturErhvervstyrelsen, og som offentliggøres på NaturErhvervstyrelsens hjemmeside.
Natur- Erhvervstyrelsen fastsætter minimumskrav til det antal point, som ansøgningen skal opnå for at kunne modtage tilsagn om tilskud.
Kapitel 4 Betingelser for tilsagn om tilskud § 9. Det er en betingelse for tilsagn om tilskud til et projekt, at 1) de samlede tilskudsberettigede udgifter beløber sig til mindst 300.000 kr., dog mindst 150.000 kr. for pilotprojekter og projekter om videnoverførsel, 2) de nødvendige tilladelser fra offentlige myndigheder er opnået inden anmodning om første udbetaling, 3) ansøger afgiver de oplysninger, NaturErhvervstyrelsen anmoder om til brug for sagsbehandlingen, 4) projektet afsluttes senest den dato, der er anført i tilsagnet, 5) projektet ikke ændres væsentligt, ophører eller flyttes uden for programområdet, i fem år fra slutudbetaling af tilskud, 6) tilsagnshaver indsender udbetalingsanmodning, opgørelse over betalte tilskudsberettigede udgifter, alle udgiftsbilag, dokumentation for betaling og slutrapport rettidigt til NaturErhvervstyrelsen, 7) udbetalingsanmodninger med tilhørende originale regnskabsbilag holdes tilgængelige i fem år regnet fra datoen for slutudbetaling af tilskud, 8) tilsagnshaver, hvis projektet eller dele heraf er omfattet af EU´s udbudsregler eller tilbudslovens regler, holder dokumenter, som dokumenterer, at EU´s udbudsregler eller tilbudslovens regler er overholdt, tilgængelige i mindst fem år fra datoen for afsluttende udbetaling, og 9) tilsagnshaver sikrer, at kontrolmyndigheden har adgang til projektområdet i forbindelse med kontrol.
Stk. 2. For udviklingsprojekter og pilotprojekter, jf. kapitel 5, er det en betingelse, at projektet gennemføres i et samarbejde mellem mindst to aktører, hvoraf mindst én skal være primær jordbrugsproducent.
Der skal udarbejdes og indsendes en projektrelateret samarbejdsaftale mellem deltagerne og udpeges en ansvarlig for projektets gennemførelse og økonomi.
 Stk. 3. Det er en betingelse for tilsagn om tilskud, at projektet vedrører produkter, der er omfattet af Traktatens bilag 1.
 Stk. 4. Det er en betingelse for tilsagn om tilskud til projekter, at der indsendes dokumentation for bevilling af medfinansieringen fra den bevilgende myndighed, fond eller lignende.
 Stk. 5. Det er en betingelse for tilsagn om tilskud, at resultaterne af et projekt offentliggøres.
 Stk. 6. NaturErhvervstyrelsen fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet.
 Stk. 7. NaturErhvervstyrelsen kan i tilsagnet fastsætte betingelser i forbindelse med udgifter til værtsbedrifter.
 Stk. 8. NaturErhvervstyrelsen kan i tilsagnet fastsætte betingelser om, at ansøger skal medvirke ved evaluering af projektet efter projektets afslutning.
Kapitel 5 Udvikling af nye teknologier, produkter, processer og praksis § 10. Tilsagn om tilskud kan gives til projekter om udvikling af nye teknologier,  produkter, processer og praksisser indenfor den primære jordbrugssektor, herunder tilskud til pilotprojekter.
 Stk. 2. Tilsagn om tilskud kan gives til virksomheder, organisationer og foreninger.
Tilskudsberettigede udgifter § 11. De tilskudsberettigede projektudgifter kan omfatte udgifter til 1) løn til tilsagnshavers personale, 2) konsulentbistand, 3) køb af analyser, 4) køb af nye materialer, 5) køb af nyt udstyr, 6) lokaleleje og 7) overhead.
 Stk. 2. Udgifterne skal være nødvendige for at gennemføre projektet og skal være direkte relateret til gennemførelsen af projektet.
Stk. 3. NaturErhvervstyrelsen kan efter ansøgning godkende andre udgifter, end dem nævnt i stk. 1, som tilskuds-berettigede.
Det er en betingelse for godkendelse, at Natur-Erhvervstyrelsen vurderer, at udgifterne er af væsentlig betydning for projektets gennemførelse.
Stk. 4. NaturErhvervstyrelsen fastsætter værdien af udstyr og materiale, der har værdi efter projektets afslutning.
Værdien modregnes i opgørelsen af de samlede tilskudsberettigede projektudgifter.
 Stk. 5. Indtægter genereret under gennemførelsen af projektet fratrækkes ved opgørelse af de samlede tilskudsberettigede projektudgifter.
 Stk. 6. Indtægter genereret efter gennemførelsen af projektet fratrækkes ved opgørelse af de samlede tilskudsberettigede projektudgifter.
§ 12. De tilskudsberettigede projektudgifter kan ikke omfatte 1) udgifter, hvortil der gives andre EU-tilskud, 2) udgifter til køb af brugt udstyr og brugt materiel, 3) udgifter til leje og leasing af udstyr og materiel, 4) moms, medmindre denne endeligt bæres af tilsagnshaver, 5) finansierings- og pengeinstitutomkostninger, 6) udgifter i form af naturalydelser, som omhandlet i artikel 69 i Europa-Parlamentets og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006, 7) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 8) udgifter, som tilsagnshaver har afholdt, inden Natur-Erhvervstyrelsen har givet tilladelse til at iværksætte projektet, 9) udgifter til opførelse og ombygning af bygninger, 10) almindelige driftsudgifter, 11) udgifter til projekter der kun omfatter forskningsaktiviteter, 12) udgifter til rejser og indkvartering til tilsagnshavers personale, 13) udgifter til forplejning, 14) udgifter til enkeltfakturaer på beløb mindre end 1000 kr. og 15) udgifter til løn til tilsagnshavers personale, hvis den enkelte medarbejder har tidsregistreret under 15 timers arbejde på et projekt.
Beregning af tilskud § 13. NaturErhvervstyrelsen kan efter denne bekendtgørelse give tilsagn om tilskud på 50 pct. af de tilskuds- berettigede udgifter.
 Stk. 2. Tilsagn om tilskud skal medfinansieres med andre offentlige nationale midler end midler fra Fødevareministeriet.
 Stk. 3. Det samlede offentlige tilskud kan udgøre 100 pct. af de tilskudsberettigede udgifter.
 Stk. 4. Det samlede offentlige tilskud til projekter, der er medfinansieret af andre offentlige nationale midler end Fødevareministeriet, kan maksimalt udgøre de gældende maksimale tilskud.
Kapitel 6 Videnoverførsel § 14. Tilsagn om tilskud kan gives til projekter om videnoverførsel, herunder spredning af viden og videnskabelig praksis.
Tilskuddet skal være til gavn for personer beskæftiget i mikrovirksomheder, små og mellemstore virksomheder inden for den primære jordbrugssektor.
 Stk. 2. Tilskuddet gives til virksomheder, organisationer og foreninger, der udbyder aktiviteter til videnoverførsel.
Tilskudsberettigede udgifter § 15. De tilskudsberettigede udgifter kan omfatte udgifter til 1) løn til tilsagnshavers personale, 2) konsulentbistand, 3) køb af nye materialer, 4) lokaleleje og 5) overhead.
 Stk. 2. Tilskudsberettigede udgifter i forbindelse med demonstrationsaktiviteter kan ud over udgifterne i stk. 1 omfatte relevante investeringsomkostninger, herunder udgifter til køb af nyt udstyr.
 Stk. 3. Udgifterne skal være nødvendige for at gennemføre projektet og skal være direkte relateret til gennemførelsen af projektet.
Stk. 4. NaturErhvervstyrelsen kan efter ansøgning godkende andre udgifter end dem nævnt i stk. 1 og 2, som tilskudsberettigede.
Det er en betingelse for godkendelse, at NaturErhvervstyrelsen vurderer, at udgifterne er af væsentlig betydning for projektets gennemførelse.
Stk. 5. NaturErhvervstyrelsen fastsætter værdien af udstyr og materiale, der har værdi efter projektets afslutning.
Værdien modregnes i opgørelsen af de samlede tilskudsberettigede projektudgifter.
 Stk. 6. Indtægter genereret under gennemførelsen af projektet fratrækkes ved opgørelse af de samlede tilskudsberettigede projektudgifter.
 Stk. 7. Indtægter genereret efter gennemførelsen af projektet fratrækkes ved opgørelse af de samlede tilskudsberettigede projektudgifter.
§ 16. De tilskudsberettigede udgifter kan ikke omfatte 1) udgifter, hvortil der gives andre EU-tilskud, 2) udgifter til køb af brugt udstyr og brugt materiel, 3) udgifter til leje og leasing af brugt udstyr, 4) moms, medmindre denne endeligt bæres af tilsagnshaver, 5) finansierings- og pengeinstitutomkostninger, 6) udgifter i form af naturalydelser, som omhandlet i artikel 69 i Europa-Parlamentets og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006, 7) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 8) udgifter, som tilsagnshaver har afholdt, inden Natur-Erhvervstyrelsen har givet tilladelse til at iværksætte projektet, 9) udgifter til opførelse og ombygning af bygninger, 10) almindelige driftsudgifter, 11) udgifter til kurser, der er omfattet af de almindelige uddannelsesprogrammer eller -systemer indenfor landbrugsuddannelser, de gymnasiale uddannelser eller højere, 12) udgifter til rejser og indkvartering til tilsagnshavers personale, 13) udgifter til forplejning, 14) udgifter til enkeltfakturaer på beløb mindre end 1000 kr. og 15) udgifter til løn til tilsagnshavers personale, hvis den enkelte medarbejder har tidsregistreret under 15 timers arbejde på et projekt.
Beregning af tilskud § 17. NaturErhvervstyrelsen kan efter denne bekendtgørelse give tilskud på 50 pct. af de tilskudsberettigede udgifter.
 Stk. 2. Tilsagn om tilskud skal medfinansieres med andre offentlige nationale midler end midler fra Fødevareministeriet.
 Stk. 3. Det samlede offentlige tilskud kan udgøre 100 pct. af de tilskudsberettigede udgifter.
 Stk. 4. Det samlede offentlige tilskud til projekter, der er medfinansieret af andre offentlige nationale midler end Fødevareministeriet, kan maksimalt udgøre de gældende maksimale tilskud.
Kapitel 7 Ændring af projektet og overdragelse af tilsagn § 18. Ændring af et projekt kan godkendes af NaturErhvervstyrelsen på betingelse af, at ændringen er i overensstemmelse med projektets formål.
Ansøgning om ændring af et projekt skal godkendes af NaturErhvervstyrelsen, inden ændringen iværksættes.
Stk. 2. Der kan kun indsendes en budgetændring pr. år.
NaturErhvervstyrelsen kan dog i særlige tilfælde dispensere fra dette.
 Stk. 3. Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet.
 Stk. 4. Tilsagnsbeløbet kan ikke forhøjes i forbindelse med ændring af et projekt.
§ 19. NaturErhvervstyrelsen kan efter ansøgning tillade, at tilsagnet overdrages til en anden, der ifølge § 10, stk. 2 og § 14, stk. 2 kan være tilsagnshaver.
Den, der får overdraget tilsagnet, overtager alle rettigheder og forpligtelser efter tilsagnet.
Kapitel 8 Udbetaling af tilskud § 20. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter.
Anmodning om udbetaling af tilskud skal indsendes på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside.
Stk. 2. Tilskud kan udbetales i to rater.
Den enkelte rate skal udgøre mindst 20 pct. af det samlede tilsagnsbeløb.
Stk. 3. Det er en betingelse for rateudbetaling, at NaturErhvervstyrelsen har godkendt rateopgørelser.
Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse og slutrapport for projektet.
 § 21. Anmodning om slutudbetaling skal være modtaget i NaturErhvervstyrelsen senest tre måneder efter den dato, hvor projektet senest skal være afsluttet.
Stk. 2. Anmodning om slutudbetaling skal være vedlagt en opgørelse over betalte tilskudsberettigede udgifter vedlagt alle udgiftsbilag, dokumentation for betaling og slutrapport.
Slutrapporten skal udfærdiges på et særligt skema, der findes på NaturErhvervstyrelsens hjemmeside.
 Stk. 3. Det er en betingelse for udbetaling af tilskud til projekter, at der indsendes dokumentation for udbetaling af medfinansieringen fra den bevilgende myndighed, fond eller lignende.
 § 22. NaturErhvervstyrelsen overfører tilskuddet til tilsagnshavers NemKonto.
Kapitel 9 Underretningspligt § 23. Tilsagnshaver er forpligtet til i hele perioden, hvor betingelserne for tilsagn om tilskud skal opfyldes, på forlangende at afgive en erklæring til NaturErhvervstyrelsen om, hvorvidt betingelserne for tilskud fortsat opfyldes.
 Stk. 2. Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold skriftligt at give NaturErhvervstyrelsen meddelelse om forhold, der kan medføre bortfald af tilsagn eller tilbagebetaling eller nedsættelse af tilskud efter kapitel 10.
Kapitel 10 Bortfald af tilsagn eller nedsættelse af tilskud § 24. NaturErhvervstyrelsen kan træffe afgørelse om bortfald af tilsagn og tilbagebetaling af tilskud, hvis 1) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter landdistriktslovens § 11, stk. 2, 3) tilsagnshaver ikke overholder sin underretningspligt efter § 23, 4) projektet ikke gennemføres i overensstemmelse med tilsagnet, eller 5) betingelserne for tilsagn om tilskud efter § 9 ikke er opfyldt.
 § 25. Uanset § 24 kan NaturErhvervstyrelsen opretholde tilsagnet eller foretage en proportionel nedsættelse af den samlede værdi af de tilskudsberettigede udgifter for et projekt, hvis følgende ikke er overholdt:
 1) betingelsen i § 9, stk. 1, nr. 5.
 2) betingelsen i § 9, stk. 1, nr. 8.
 3) betingelsen i § 9, stk. 4.
 4) betingelsen i § 9, stk. 5.
 5) betingelsen i § 9, stk. 6.
 6) EU's udbudsregler eller reglerne i tilbudsloven.
 7) § 24, nr. 1.
 8) § 24, nr. 3.
 Stk. 2. Tilskuddet vil blive nedsat ud fra en vurdering af art, grovhed, omfang og varighed af overtrædelsen, hvorvidt der er tale om gentagelse, samt ud fra en vurdering af det eventuelle økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet hermed.
Kapitel 11 Ikraftræden § 26. Bekendtgørelsen træder i kraft den 3. november 2014.
Stk. 2. Bekendtgørelse nr. 932 af 19. juli 2010 om tilskud til udvikling og demonstration vedrørende det primære jordbrug og vedrørende forarbejdning i fødevaresektoren, ophæves.
Bekendtgørelsen finder dog fortsat anvendelse for tilsagn, der er givet i medfør heraf, og ansøgninger der er modtaget i NaturErhvervstyrelsen inden den 3. november 2014.
