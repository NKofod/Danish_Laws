 Der var  

 klaget over, at overlægen i perioden fra maj 1999 til den 4. maj 2000 hverken  

 foretog en korrekt behandling af patienten eller førte journal over  

 behandlingen.
Klage  

 over utilstrækkelig psykiatrisk behandling og journalføring heraf i  

 forbindelse  

 med behandlingsdom Nævnet fandt ikke grundlag for at kritisere overlægens  

 behandling af patientens, idet hans henvisning fra psykiatrisk afdeling til  

 specialafdelingen på grund af manglende sexologisk ekspertise var i  

 overensstemmelse med almindelig anerkendt faglig standard, og idet det var  

 blevet aftalt, at en socialrådgiver skulle informere Kriminalforsorgen og  

 specialafdelingen om henvisningen af patienten til behandling dér.
Nævnet  

 oplyste i denne forbindelse, at det altid er Kriminalforsorgen, som bærer det  

 endelige ansvar for, at betingelserne for en betinget benådning bliver  

 overholdt.
 Vedrørende journalføringen fandt nævnet grundlag  

 for at kritisere overlægen, fordi han burde have journalført såvel  

 visitationen  

 og begrundelsen for viderevisitationen som de to efterfølgende samtaler med  

 patienten for at kunne dokumentere, hvilken information patienten havde fået,  

 og hvad der var aftalt vedrørende viderevisitationen til specialafdeling med  

 henblik på behandling af hans psykiske lidelse.
