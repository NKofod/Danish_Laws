Kendelse fra Pressenævnet i sag nr.  

 108/2002 [En mand   K] har klaget til Pressenævnet over en  

 udsendelse bragt i Radio Frederiksberg-Journalen den 28. oktober 2002, idet  

 han mener, at god presseskik er tilsidesat.
 I udsendelsen hed det blandt andet:
" Ole  Hans  Jensen:  Nu vil jeg slet ikke  

 tænke på disse tåbelige private debatfora, Kafka.dk. og  

 Borgerdebat.dk, hvor man har givet os karantæne, fordi vi har  

 været slemme ved den såkaldte   jeg vil ikke engang sige kendte  

 journalist, selv om han nu har været i tv i "Hvor meget er det  

 værd?", [K], som også har været ugens gæst her,  

 som vi har åbnet vores døre for, der ikke har bestilt andet end  

 at svine mig til, både som syg person, indlagt på hospitalet og i  

 andre sammenhænge, og han skulle nu være fornærmet over, at  

 jeg svarer igen.
Britt  Bartenbach: Han har jo ikke kun brugt sin  

 tid til at svine dig til.
Det er jo også mig, han har svinet til.
Det  

 må man åbenbart finde sig i, når det drejer sig om [K].
OHJ: Han har jo blandt andet svinet en Ekstra  

 Blad-journalist, en redaktør, til ved at indsende på sin egen  

 home-page, pornobilleder af de nedre regioner fra en mand og en herre i visse  

 situationer, og det synes jo ikke sådan ligefrem, jeg er da ikke  

 så sart, men jeg synes nu nok, at det er noget af det groveste, der er  

 lavet endnu, og fordi han har et kompleks over for Ekstra Bladet, der ikke  

 kunne bruge ham, ser det ud til.
Han har jo aldrig været ansat.
OHJ: Så er det så  

 spørgsmålet, er der noget, der hedder fiduskunstnere i det hele  

 taget.
Mange af de fiduskunstnere, som [K] og [en anden mand] har kaldt  

 fiduskunstnere, de er da glimrende kunstnere.
 BB: Og mange af dem har jo netop fået deres  

 liv ødelagt og deres karrierer og muligheder fremover ødelagt  

 på grund af disse to kunstens politimænds artikler i tidernes  

 løb.
OHJ: Men det er jo farligt, når man kommer  

 ind i det spil med denne journalist, der ikke går af vejen for at lyve  

 i sine svar, når man så bliver angrebet, og man så svarer.  

 Så lyver han igen.
Og det er jo beviseligt, at han lyver ." OHJ: Han har lige på Journalisternes  

 Debatforum svinet mig til endnu engang ved at sætte et indlæg  

 ind, hvor der står, at jeg er blevet idømt 20 dages  

 fængsel.
Og det er jo sådan set rigtigt nok, men det har jo kun  

 ren forfølgelsesværdi ved at sætte sådan noget  

 på, for det er jo en gammel dom . Så det er så et  

 spørgsmål, om det ikke er strafbart at ligesom sætte det  

 på.
Nu kender jeg ikke helt i alle detaljer reglerne for at  

 viderekolportere   ordet man brugte under 2. Verdenskrig   at stikke folk til  

 andre, om man kan betragte det som en stikkerhandling at bringe sådan  

 noget frem til folk, som ikke egentligt har brug for at vide det.
OHJ: Men der er kommet en  

 pressenævnskendelse, og endnu engang er [K]   [initialer udeladt], som  

 han hedder i daglig tale på disse debatfora, hvor han skriver  

 næsten alle indlæggene, han er blevet underkendt, og jeg ved  

 ikke, jeg har ikke tal på, hvor mange gange det er.
Det er vel op  

 på fem gange nu eller fire gange eller deromkring . Han har  

 indført dødsstraf for højesteretsdommere, og et par  

 stykker af dem sidder jo i Pressenævnet.
Så man kan vel ikke  

 score et større selvmål end [K] har gjort.
 BB: Jeg kan da kun sige, så er det da en  

 lykke for Danmark, at [K] ikke er statsminister her i landet.
OHJ: Han kalder sig jo kunstekspert, og der er han  

 jo også blevet klædt af til skindet.
Det må man jo sige.  

 Selv vi der ikke har forstand på kunst kan da se, hvad hans kvaliteter  

 er der indenfor.
Andre der har forstand på kunst, de har jo også  

 udtalt deres mening om [K], og han tror jo, at han har et omdømme, der  

 er så fantastisk inden for kunstens verden, så alle synes, at han  

 er det ottende orakel eller det store orakel inden for kunsten, og det er der  

 i hvert fald mange der ikke, de griner faktisk af ham simpelthen for at sige  

 det ligeud.
OHJ:  . Hvor utroligt det er, de ting, som vi skal  

 finde og i . Det er os, der ligesom må skrue bissen på engang  

 imellem for at svare på [K]s, [Ks initialer], svinerier over for  

 os.
Og så bliver vi slået i hartkorn med sådan en person,  

 som har så lavt et niveau . Men udover det så er det da klart, at  

 han ud fra det, han har klaget over, ikke kan få ret.
 OHJ: Det er meget skægt, fordi hver gang han  

 skriver noget, der er injurierende .
OHJ: Men det, vi har taget ham i, det er netop  

 nogle ting, han ikke ved noget om.
Og jeg synes det er dygtigt gjort, at en  

 mand, der har skrevet i 44 år om kunst, at han ikke kender noget som  

 helst til Rubens fylde og til impastoens gåde ." Klageren har anført, at det af Pressenævnet  

 må forlanges, at man beder  Ole  Hans  Jensen og  Britt  Bartenbach  

 føre bevis for deres påstande, der for alles vedkommende er  

 grebet ud af luften, rene tilsvininger, injurier og bagvaskelse.
Ved at  

 afvise klagers klager over parrets løgnehistorier, giver nævnet  

 dem fuldmagt til at fortsætte svinerierne.
 Indklagede har indledningsvis anført, at klagen  

 bør afvises i medfør af medieansvarslovens § 43, stk. 2, nr. 1,  

 som åbenbart grundløs.
Indklagede har videre anført, at klagepunkterne  

 enten er ikke- eksisterende eller taget ud af en større  

 sammenhæng, og langt de fleste af klagerne eksisterer kun i klagers  

 syge fantasi.
Indklagede bliver nødt til i radioen at svare klager og  

 hans medsammensvorne,  Annelise  Rasmussen, fra www.borgerdebat.dk, fordi  

 denne person sammen med klager på www.kafka.dk. har forbudt indklagede  

 at svare på deres svinske, løgnagtige og injurierende  

 indlæg om dem.
Alt, hvad der er sagt, er 100% dokumenterbart og derfor  

 sandheden, eller også er det indklagedes opfattelse, som man har lov at  

 have, da den hverken er injurierende eller overtræder god presseskik.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Henset til karakteren af den løbende  

 meningsudveksling mellem klager og indklagede, herunder navnlig de gentagne,  

 gensidige personlige udfald, finder Pressenævnet ikke anledning til at  

 udtale kritik af indklagede.
 Afsagt den 22. januar 2003.
