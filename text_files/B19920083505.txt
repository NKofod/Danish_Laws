 I medfør af § 10, § 18, stk. 1 og § 35, stk. 2, i lov nr. 814 af 21.
 december 1988 om husdyrsygdomme fastsættes:
 § 1.  Denne bekendtgørelse har til formål at etablere  

 et sundhedsprogram til undersøgelse, registrering og begrænsning af arvelige  

 sygdomme hos tamkvæg.
 § 2.  Veterinærdirektoratet nedsætter et sagkyndigt  

 udvalg på 8 medlemmer, som rådgiver Veterinærdirektoratet vedrørende  

 etablering og drift af sundhedsprogrammet, samt følger udviklingen inden for  

 området og afgiver indstilling til Veterinærdirektoratet om ændringer af  

 bestående bestemmelser.
 Stk. 2.  Udvalgets navn er udvalget vedrørende arvelige  

 sygdomme hos kvæg (herefter forkortet: udvalget).
 Stk. 3.  Udvalget består af fire repræsentanter udpeget  

 i fællesskab af de avlsorganisationer vedrørende kvæg, der er godkendt af  

 Landbrugsministeriet til at føre stambøger (herefter forkortet:  

 avlsorganisationerne), en repræsentant for Den Danske Dyrlægeforening og to  

 repræsentanter for Veterinærdirektoratet, samt lederen af sundhedsprogrammet,  

 jf. § 3, stk. 1.
 Stk. 4.  Veterinærdirektoratet udnævner formanden og  

 stiller sekretariatsmæssig bistand til rådighed for udvalget.
§ 3.  Sundhedsprogrammet ledes af en dyrlæge, som er  

 godkendt hertil af Veterinærdirektoratet, og som er ansvarlig for driften af  

 sundhedsprogrammet overfor Veterinærdirektoratet.
Dyrlægen skal have særlig  

 indsigt i arvelige sygdomme, avlsarbejde og stambogsføring.
 Stk. 2.  Avlsorganisationerne stiller assistance til  

 rådighed for driften af sundhedsprogrammet.
 Stk. 3.  Sundhedsprogrammet gennemføres i samarbejde med  

 Statens Veterinære Serumlaboratorium, besætningsejeren (brugeren), den  

 praktiserende dyrlæge, samt avlsorganisationerne.
§ 4.  Dyrlæger, kvægavls- og kvægbrugskonsulenter,  

 kvæginseminører og kontrolassistenter skal ved viden eller mistanke om, at  

 der i en kvægbesætning forekommer eet eller flere tilfælde af aborter, død-  

 eller svagfødte kalve, sygdom eller dødsfald, som kan tyde på en arvelig  

 årsag, straks indberette dette til lederen af sundhedsprogrammet på en særlig  

 blanket, som rekvireres hos lederen.
I tilfælde af aborter eller dødfødte  

 kalve, hvor hurtig indsendelse af materiale kan være nødvendig, skal  

 tilfældet telefonisk meddeles til lederen af sundhedsprogrammet.
 § 5.  I fornødent omfang foranstalter lederen af  

 sundhedsprogrammet, i samarbejde med Statens Veterinære Serumlaboratorium,  

 materiale fra dyr, som er indberettet, jf. § 4, indsendt til undersøgelse på  

 Statens Veterinære Serumlaboratorium.
 Stk. 2.  Med henblik på at fastslå udbredelsen af en  

 arvelig sygdom kan lederen af sundhedsprogrammet iværksætte systematiske  

 undersøgelser af dyr, som er beslægtet med en anlægsbærer.
 Stk. 3.  I forbindelse med de i stk. 1 og 2 nævnte  

 undersøgelser kan Veterinærdirektoratet påbyde ejeren (brugeren) at lade  

 udtage og indsende materiale til undersøgelse på Statens Veterinære  

 Serumlaboratorium eller et andet af Veterinærdirektoratet udpeget  

 laboratorium.
§ 6.  Vedrørende en given arvelig sygdom afgør  

 Veterinærdirektoratet, på baggrund af de foretagne undersøgelser og på  

 baggrund af udvalgets indstilling, om et dyr er, § 7.  Avlsorganisationerne skal i samarbejde med  

 lederen af sundhedsprogrammet registrere og offentliggøre mistænkte eller  

 konstaterede anlægsbærere, jf. stk. 2 og 3.
Stk. 2.  Avlsorganisationerne skal ved udgivelse af  

 oversigter over avlsdyr sørge for, at alle mistænkte og konstaterede  

 anlægsbærere, jf. § 6, er mærket i oversigten.
Organisationerne kan endvidere  

 i oversigten mærke dyr, der er konstateret ikke at være anlægsbærer af en  

 given arvelig sygdom.
 Stk. 3.  Af den i stk. 2 nævnte mærkning skal det  

 tydeligt fremgå, hvilken arvelig sygdom mærkningen angår, og i et bilag til  

 oversigten skal der findes en kort beskrivelse af hver af de arvelige  

 sygdomme, som mærkningen i den pågældende oversigt omfatter.
 § 8.  Veterinærdirektoratet fører tilsyn med  

 overholdelsen af de bestemmelser, som er fastsat i denne bekendtgørelse.
Stk. 2.  Resultaterne af de foretagne undersøgelser og  

 af sundhedsprogrammet i øvrigt skal til enhver tid være tilgængelig for  

 Veterinærdirektoratet, der kan pålægge lederen af sundhedsprogrammet  

 periodevis indberetning af disse oplysninger.
Veterinærdirektoratet kan  

 forlange alle oplysninger vedrørende fremgangsmåden ved de foretagne  

 undersøgelser og ved sundhedsprogrammet i øvrigt.
 § 9.  Veterinærdirektoratet kan forbyde, at sæd fra en  

 tyr, som er konstateret anlægsbærer af en arvelig sygdom, anvendes til  

 kunstig sædoverføring eller kan påbyde, at sæden kun må anvendes i begrænset  

 omfang på særlige betingelser.
 § 10.  Veterinærdirektoratet kan forbyde  

 embryotransplantation af embryoner fra et donordyr, som er konstateret  

 anlægsbærer af en arvelig sygdom, eller kan påbyde, at sådanne embryoner kun  

 må anvendes i begrænset omfang på særlige betingelser.
 § 11.  Alle udgifter, som afholdes i medfør af denne  

 bekendtgørelse er Veterinærdirektoratet uvedkommende, jf. § 5, stk. 3, i  

 Landbrugsministeriets bekendtgørelse nr. 239 af 12. april 1991 om udgifter og  

 erstatning ved bekæmpelse og forebyggelse af husdyrsygdomme, dog bortset fra  

 udgifter, som afholdes i medfør af § 6 i ovennævnte bekendtgørelse.
§ 12.  Med bøde straffes den, der, § 13.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov nr. 814 af 21. december 1988 om husdyrsygdomme pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 14.  Bekendtgørelsen træder i kraft den 1. november  

 1992.
 § 15.  Bekendtgørelsen gælder ikke for Grønland.
