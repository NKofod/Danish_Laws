Bekendtgørelse om  

 uddannelse af skibskokke I medfør af §§ 12, 13  

 og 16 i lov nr. 226 af 22. april 2002 om maritime uddannelser fastsættes:
Uddannelsens  

 formål, struktur og indhold § 1.  

  

 Uddannelsens formål er at give faglærte kokke kompetence som skibskok i  

 handelsskibe.
 § 2.  

  

 Det er uddannelsens mål, at deltageren efter endt uddannelse kan opnå  

 sønæringsbevis som skibskok, jf. lov om skibes besætning.
 § 3.  

  

 Uddannelsens struktur og indhold skal være som beskrevet i  

 uddannelsesplanen, jf. bilag 1.
Deltageres forudsætninger  

 for optagelse på kursus i søsikkerhed mv. for skibskokke § 4.  

  

 På kurset kan optages personer, der har erhvervet svendebrev inden for  

 kokkefaget eller anden tilsvarende uddannelse.
Endvidere skal deltageren have  

 gyldigt sundhedsbevis, som ikke må indeholde begrænsninger i arbejdsområde,  

 der  

 hindrer kabystjeneste.
Undervisning,  

 ophold på skolehjem og understøttelse § 5.  

  

 Undervisningen på kursus i søsikkerhed mv. for skibskokke er gratis.
 Stk. 2.  

  

 Til deltagere på  

 kursus i søsikkerhed mv. for skibskokke kan der ydes uddannelsesstøtte og  

 tilbydes ophold på skolehjem i henhold til Søfartsstyrelsens gældende  

 bestemmelser herom.
Bedømmelse af  

 kursister på kursus i søsikkerhed mv. for skibskokke § 6.  

  

 Bedømmelse skal gennemføres i henhold til bekendtgørelse om  

 prøveafholdelse og bedømmelse af deltagere ved de maritime uddannelser.
Godkendelse og  

 kvalitetsstyring § 7.  

  

 Udbydere af kursus i søsikkerhed mv. for skibskokke skal være godkendt i  

 overensstemmelse med Søfartsstyrelsens regler om godkendelse og  

 kvalitetssikring  

 mv. af de maritime uddannelser.
Ikrafttræden § 8.  

  

 Bekendtgørelsen træder i kraft den 15. februar 2005.
 Stk. 2.  

  

 Samtidig ophæves bekendtgørelse nr. 836 af 27. november 1998 om  

 uddannelse af skibskokke.
Søfartsstyrelsen, den 20. januar  

 2005 Andreas Nordseth /Kurt Skytte Bilag 1 Uddannelsesplan for uddannelsen til skibskok 1. Målsætning Med afsæt i deltagerens  

 baggrund som faglært kok skal uddannelsen sikre, at deltageren opnår et  

 passende teoretisk og praktisk grundlag, som gør vedkommende i stand til at  

 være ansvarlig for besætningens forplejning om bord i et dansk handelsskib og  

 herunder udføre almindeligt forekommende arbejde inden for kabysområdet på en  

 sikkerhedsmæssig forsvarlig måde.
 Uddannelsen skal bl.a. give  

 deltagerne:
1)  

 	  

 sådanne teoretiske og praktiske færdigheder, som er nødvendige for  

 at overleve til søs i tilfælde af, at skibet må forlades, 2)  

 	  

 praktiske færdigheder i slukning af mindre brande ved anvendelse  

 af almindeligt forekommende transportable slukkere og brandtæppe, 3)  

 	  

 sådanne teoretiske og praktiske færdigheder, at vedkommende kan  

 handle hensigtsmæssigt og forsvarligt ved opdagelse af ulykke eller anden  

 medicinsk nødsituation, 4)  

 	  

 kendskab til personlig sikkerhed og omsorg for menneskeliv og  

 miljø.
2. Uddannelsens struktur og  

 varighed Uddannelsen indledes med et  

 særligt kursus i søsikkerhed, som afholdes på en godkendt søfartsskole, og er  

 normeret til 37 timer.
Uddannelsen fortsætter med  

 mindst 1 måneds praktiktid til søs i et søgående skib som overtallig i  

 kabyssen  

 under instruktion af en person med sønæringsbevis som skibskok.
I  

 praktiktiden  

 oplæres kokken i henhold til uddannelsesplanens afsnit 3.2.
3. Målbeskrivelse 3.1 Kursus i søsikkerhed Efter endt uddannelse er det  

 målet, at kursusdeltageren skal:
1)  

 	  

 have kendskab til skibsbesætninger, deres sammensætning og  

 arbejdsområder, 2)  

 	  

 have kendskab til skibskokkens pligter og rettigheder i henhold  

 til sømandsloven, 3)  

 	  

 have kendskab til dokumenter, som er vigtige/nødvendige for  

 udmønstring og tjeneste om bord, 4)  

 	  

 have kendskab til sikkerhedsorganisationen om bord, 5)  

 	  

 have kendskab til sundhedsforhold til søs, herunder tropesygdomme,  

 hiv-smitte og seksuelt overførte sygdomme, 6)  

 	  

 have kendskab til farerne ved stof- og alkoholmisbrug, 7)  

 	  

 have kendskab til udsætning af redningsmidler, 8)  

 	  

 have kendskab til brand- og slukningsteori, 9)  

 	  

 have kendskab til forebyggelse af brand om bord, 10)  

 	  

 have færdighed i slukning af forskellige typer mindre brande ved  

 anvendelse af almindeligt forekommende transportable slukkere og brandtæppe,  

 herunder slukning af brand i frituregryde og kip-steger.
 Endvidere skal deltageren  

 opfylde kravene til uddannelse i:
1)  

 	  

 personlige redningsteknikker i henhold til STCW-Kodens tabel  

 A-VI/1-1, 2)  

 	  

 grundlæggende førstehjælp i henhold til STCW-Kodens tabel  

 A-VI/1-3, 3)  

 	  

 personlig sikkerhed og omsorg for menneskeliv og miljø i henhold  

 til STCW-Kodens tabel A-VI/1-4.
3.2 Praktiktid til søs Efter endt praktiktid til søs  

 er det målet, at deltageren skal have forståelse af:
 1)  

 	  

 Hovmesterens/skibskokkens ansvarsområder og pligter.
 2)  

 	  

 Kabyshygiejne og egenkontrol.
 3)  

 	  

 Rederiets kostpolitik.
 4)  

 	  

 Administrative forhold.
 5)  

 	  

 Indkøb af proviant/stores/bonded stores.
 6)  

 	  

 Brødbagning.
 7)  

 	  

 Forhold vedr. køleri og opbevaring af proviant.
 8)  

 	  

 ISM systemet.
4. Indhold 4.1 Kursus i søsikkerhed I kursus i søsikkerhed skal  

 følgende elementer indgå:
 1)  

 	  

 Generel information om skibet som arbejdsplads, hvad der kræves  

 for at kunne udmønstre, samt hvilke pligter og rettigheder, der generelt  

 følger  

 med jobbet.
 2)  

 	  

 Forskellige nødsituationer, som kan indtræffe (kollision,  

 grundstødning, brand, forlis mv.).
 3)  

 	  

 Nødvendigheden af altid at være beredt til at handle rigtigt i en  

 hvilken som helst nødsituation, herunder værdien af uddannelse og øvelser.
 4)  

 	  

 Instruktionsbog i brug af redningsmidler.
 5)  

 	  

 Sikkerhedsopslag, -skiltning og deres betydning.
 6)  

 	  

 Mønstringsruller, alarmsignaler og deres betydning, mødested og  

 opgaver, afholdelse af mønstringer.
 7)  

 	  

 Almindeligt forekommende redningsudstyr, dets særlige egenskaber  

 og anvendelse.
 8)  

 	  

 Anvendelse og kontrol af redningsvest og dragt.
 9)  

 	  

 Udspring fra en vis højde og entring af en redningsflåde fra  

 vandet iført redningsvest.
 10)  

 	  

 Vending af en redningsflåde, der har bunden i vejret.
 11)  

 	  

 Iværksættelse af umiddelbare foranstaltninger, der øger chancen for  

 overlevelse under ophold i redningsbåd/-flåde.
 12)  

 	  

 Anvendelse og betjening af udstyr om bord i redningsbåd/-flåde,  

 herunder radioudstyr.
 13)  

 	  

 Generel orientering om sundhedsforhold til søs, herunder faren for  

 infektionssygdomme, tropesygdomme, hiv-smitte og seksuelt overførte sygdomme.
 14)  

 	  

 Forekommende arbejdsulykker i kabyssen og håndtering af disse og  

 andre medicinske nødsituationer.
 15)  

 	  

 Sikkerhedsorganisationens opgaver, pligter og rettigheder.
 16)  

 	  

 Brandtrekanten, brandklasser og brandårsager.
 17)  

 	  

 Brandfarer og forebyggelse af brand om bord.
 18)  

 	  

 Praktisk brandbekæmpelse ved anvendelse af transportable slukkere.
 19)  

 	  

 Kendskab til forholdsregler til at undgå forurening af havmiljøet,  

 som kan henføres til skibets drift.
 20)  

 	  

 Vigtigheden af altid at følge sikre arbejdsrutiner.
 21)  

 	  

 Vigtigheden af at opretholde gode menneskelige relationer og et godt  

 arbejdsfællesskab om bord.
4.2 Praktiktid til søs I praktiktiden skal indgå  

 følgende elementer:
 1)  

 	  

 Hovmesterens/skibskokkens ansvarsområder og pligter.
 2)  

 	  

 Arbejdspladssikkerhed.
 3)  

 	  

 Administrative opgaver, herunder proviantering, kostregnskab, told-  

 og havnepapirer, afløserregnskab m.m.
 4)  

 	  

 Indkøb af proviant/stores/bonded stores.
 5)  

 	  

 Brødbagning.
 6)  

 	  

 Udskæring af kød.
 7)  

 	  

 Særlige forhold vedrørende køleteknik og opbevaring af proviant.
 8)  

 	  

 Kabyshygiejne og rengøring.
 9)  

 	  

 ISM systemet.
5. Bedømmelse af kursister 5.1 Kursus i søsikkerhed Minimumskrav til kursistens  

 viden, forståelse og færdigheder skal være i overensstemmelse med de under  

 Målsætning, Målbeskrivelse og Indhold  

 beskrevne rammer.
 I bedømmelsen skal der  

 primært lægges vægt på principielle sikkerhedsmæssige aspekter og deltagerens  

 engagement.
 Kursisten skal orienteres  

 grundigt om bedømmelsesformen og beståkriterier senest ved start af kurset.
5.2 Praktiktid til søs Praktiktiden skal være  

 målrettet og følge en af Søfartsstyrelsen udarbejdet uddannelsesbog  

 indeholdende  

 grundlaget for praktiktiden til søs.
Uddannelsesbogen skal føres efter de  

 retningslinier, der er beskrevet i selve bogen.
5.3 Uddannelsens afslutning Uddannelsen afsluttes med, at  

 skibsføreren og den skibskok, der har været ansvarlig for oplæringen,  

 attesterer en erklæring i uddannelsesbogen om deltagerens opfyldelse af de i  

 afsnit 3.2 nævnte punkter.
 Uddannelsesbogen med  

 attesteret erklæring skal forevises ved udstedelse af sønæringsbevis som  

 skibskok.
