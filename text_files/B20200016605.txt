Bekendtgørelse om ændring af bekendtgørelse om fysiske personers modtagelse af en årsopgørelse i stedet for et oplysningsskema § 1 I bekendtgørelse nr. 1302 af 14. november 2018 om fysiske personers modtagelse af en årsopgørelse i stedet for et oplysningsskema foretages følgende ændringer:
 1. I § 3, stk. 1, nr. 2, udgår »eller«.
 2. I § 3, stk. 1, nr. 3, ændres »udlandet.« til: »udlandet, eller«.
 3. I § 3, stk. 1, indsættes som nr. 4:
»4) personens indkomst fra udlandet består af indkomst omfattet af sømandsbeskatningslovens § 5, stk. 3, nr. 2, eller §§ 5 b-8.« 4. I § 3 indsættes som stk. 3:
»Stk. 3. Grundlaget for vurderingen af, om betingelsen i stk. 1, nr. 4, er opfyldt, er den udenlandske arbejdsgivers indberetning af lønindkomsten til Skatteforvaltningen, jf. sømandsbeskatningslovens § 11 a.« § 2 Stk. 1. Bekendtgørelsen træder i kraft den 1. marts 2020.
 Stk. 2. Bekendtgørelsen har virkning fra og med indkomståret 2020.
