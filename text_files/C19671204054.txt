 Det kan ikke pålægges et menighedsråd at lade kirken overtage  

 vedligeholdelsen af gravsteder for længere tidsrum, end brugsretten til disse  

 kan erhverves i.h.t. kirkegårdsvedtægten.
 Kirkeministeriets skrivelse af 30. oktober 1967 til sagfører N.N.
I et hertil indsendt andragende af 10. juli 1967 har De som eksekutor  

 testamenti i boet efter afdøde frk.
O.O. anholdt om, at det til opfyldelse af  

 en i afdødes testamente optaget bestemmelse om, at der af boets midler  

 forlods skal udredes det fornødne til erhvervelse og vedligeholdelse af en  

 gravplads for hende på X. kirkegård for en periode af 60 år, pålægges X.  

 sogns menighedsråd at lade kirken påtage sig en sådan forpligtelse, hvilket  

 menighedsrådet ifølge det oplyste har vægret sig ved.
 Således foranlediget skal man efter om sagen at have brevvekslet med  

 stiftsøvrigheden over Ribe stift herved meddele, at det i kirkegårdsvedtægten  

 gyldigt er bestemt, at brugsret til gravsteder på kirkegården alene kan  

 erhverves for en periode af 30 år ad gangen, og at det ikke kan pålægges  

 menighedsrådet at lade kirken overtage vedligeholdelsen af gravsteder for  

 længere tidsrum, end brugsret til disse kan erhverves.
