 Medlemmet  

 startede den 27. januar 2003 på en kursus i erhvervsøkonomi, som foregik en  

 gang om ugen i 4 timer.
 Medlemmet  

 havde i perioden den 27. januar 2003 til den 23. februar 2003 undervisning i  

 ialt 22 timer om ugen.
 A-kassen  

 traf afgørelse om, at medlemmet ikke var dagpengeberettiget i ovennævnte  

 perioden, idet hun havde mere end 20 undervisningstimer om ugen.
 Medlemmet  

 klagede over afgørelsen, idet hun bl.a. gjorde gældende, at man ved  

 beregningen  

 af undervisningstimerne skulle fratrække frokostpauser samt den tid, der gik  

 til individuel jobsøgning og rådgivning, i alt 9 timer om ugen.
 A-kassen  

 henstillede til direktoratet, at der blev dispenseret fra 20 timers grænsen,  

 idet overskridelsen var lille og kortvarig, og idet kurset havde til formål  

 at  

 få medlemmet tilbage på arbejdsmarkedet.
 Direktoratet  

 mente ikke, der kunne dispenseres fra reglerne i  

 arbejdsløshedsforsikringslovens § 62a og bekendtgørelse om rådighed § 16, og  

 tiltrådte  

 a-kassens afgørelse.
Det  

 fremgår ikke af lovens forarbejder, hvorledes begrebet  

 "undervisningstimer" skal fortolkes.
Derimod fremgår det af  

 vejledning om rådighed, at begrebet skal fortolkes som  

 "undervisningslektioner", uanset at en typisk undervisningslektion  

 er  

 på 45 minutter.
 På  

 baggrund af ovenstående og på baggrund af det faktum, at forskellige  

 uddannelsesinstitutioner udbyder undervisning af forskellig varighed, fandt  

 ankenævnet at der ved vurderingen af antal undervisningstimer skulle lægges  

 vægt på antallet af undervisningslektioner.
 Ankenævnet  

 fandt herefter, at man skulle vurdere den tid, der blev brugt til  

 frokostpauser  

 samt individuel jobsøgning og rådgivning som en integreret del af  

 undervisningsforløbet, og at man i øvrigt ikke indregnede frokostpauserne ved  

 opgørelsen af det samlede antal undervisningslektioner.
 Ankenævnet  

 tiltrådte således direktoratets afgørelse.
Undervisning Ankenævnet har behandlet  

 Deres klage på møde den 21. august 2003.
Nævnet traf denne A F G Ø R E L S E De har ikke ret til dagpenge  

 i perioden den 27. januar til 23. februar 2003.
B E G R U N D E L S E Begrundelsen for afgørelsen  

 er, at De i perioden deltog i undervisning i mere end 20 timer om ugen.
Ifølge  

 arbejdsløshedsforsikringslovens § 62a må dagpenge ikke udbetales til et  

 medlem,  

 som deltager i undervisning.
Dagpengeretten kan dog bevares, hvis  

 undervisningens varighed er under 20 timer om ugen, og uddannelsen ikke er  

 SU-berettigende i det omfang, den udbydes som heltidsuddannelse.
Ankenævnet har ved afgørelsen  

 lagt til grund, at i  

  

 	  

    

 De den 20. januar 2003 påbegyndte kurset  

 xx som indtil den 23. februar 2003 havde en varighed af 18  

 undervisningslektioner ugentligt, herefter faldt timetallet til 12, i  

  

 	  

    

 De den 27. januar 2003 påbegyndte kurset  

 xx med en ugentlig varighed af 4 undervisningslektioner.
 Ankenævnet har ved  

 afgørelsen lagt vægt på, at De i perioden 27. januar til 23. februar 2003  

 deltog i undervisning i 22 timer om ugen.
De er således ikke omfattet  

 af undtagelsesbestemmelsen i arbejdsløshedsforsikringslovens § 62a, stk. 2,  

 idet De havde mere end 20 undervisningstimer pr. uge.
De er dermed ikke  

 dagpengeberettiget i perioden 27. januar til 23. februar 2003.
 Ankenævnet henviser til §  

 62a, stk. 1 og 2 i arbejdsløshedsforsikringsloven og § 16, stk. 1 og 3 i  

 direktoratets bekendtgørelse nr. 1353 af 20. december 2000 om rådighed.
 Ankenævnet tiltræder således  

 direktoratets afgørelse af 18. marts 2003.
B E M Æ R K N I N G E  

 R  

    

  

 T I L  

    

  

 D E R E S  

    

  

 K L A G E P U N K T E R De har i Deres klage anført,  

 at De mener, at man ved beregningen af den samlede underviningstid bør  

 fratrække frokostpauser samt den tid, der blev brugt til individuel  

 rådgivning  

 og aktiv jobsøgning, i alt 9 timer pr. uge.
Ankenævnet skal i den  

 forbindelse bemærke, at ankenævnet ved beregningen af den samlede  

 undervisningstid har lagt vægt på det ugentlige antal af  

 undervisningslektioner.
Frokostpauser er således ikke indregnet ved  

 opgørelsen  

 af antallet af undervisningslektioner.
 Baggrunden for den anlagte  

 fortolkning af undervisningstiden er bl.a., at forskellige  

 uddannelsesinstitutioner udbyder undervisningstimer af forskellig varighed,  

 hvilket nødvendiggør en ensartet fortolkning af begrebet "timer",  

 nemlig som undervisningslektioner.
Ankenævnet finder endvidere,  

 at den umiddelbare sproglige forståelse af begrebet "timer" i  

 relation til arbejdsløshedsforsikringslovens § 62 a og bekendtgørelse om  

 rådighed § 16, stk. 2 vil være undervisningslektioner, idet reglerne jo netop  

 omhandler undervisning, som typisk er opdelt i lektioner.
Denne fortolkning  

 er  

 i øvrigt i overensstemmelse med ordlyden i direktoratets vejledning om  

 rådighed.
Ankenævnet har endvidere  

 vurderet, at de timer, som blev brugt til individuel rådgivning og aktiv  

 jobsøgning skal ses som en integreret del af kursusforløbet, idet der netop  

 var  

 tale om et jobsøgningskursus.
Således har ankenævnet fundet, at disse timer  

 skal  

 medregnes i det samlede antal undervisningslektioner.
 De har endvidere anført, at  

 De i perioden den 27. januar til 23. februar 2003 opfyldte kravet om at stå  

 til  

 rådighed.
 Ankenævnet skal dertil  

 bemærke, at ankenævnet alene har taget stilling til spørgsmålet, om De var  

 dagpengeberettiget samtidig med, at De deltog i undervisning af 22 timers  

 varighed pr. uge, men ikke har taget stilling til, hvorvidt De i øvrigt  

 opfyldte betingelserne om at stå til rådighed for arbejdsmarkedet.
 De har i Deres klage  

 gentaget Deres anmodning om dispensation.
 Ankenævnet skal i den  

 forbindelse bemærke, at ankenævnet ikke kan dispensere fra en regel, som er  

 fastsat ved lov.
 Bestemmelsen om, at dagpenge  

 bl.a. ikke må udbetales til et medlem, der deltager i uddannelse af mere end  

 20  

 timers varighed, findes i § 62a i arbejdsløshedsforsikringsloven.
 Ankenævnet kan således ikke  

 dispensere.
På ankenævnets vegne Xxx xx De kan læse om afgørelsens  

 faktiske og retlige grundlag på de følgende sider.
 Kopi til:
xxx  

  

 Arbejdsdirektoratet + akter 1. Sagsforløb Arbejdsdirektoratet  

 fremstillede sagen på denne måde:
" Den 20. januar 2003  

 begyndte De på et kursus i xxx hos xxx.
Det var et særligt tilrettelagt  

 kursus  

 for medarbejdere over 50 år, som var blevet afskediget fra en statslig  

 institution.
Kurset omhandlede jobsøgning og kompetenceudvikling.
Der blev  

 undervist 3 dage om ugen af 6 timers varighed pr. dag.
Det er oplyst, at de 6  

 timer pr. dag svarede til 6 lektioner pr. dag.
Det ugentlige timetal udgjorde  

 således 18 timer (lektioner). Efter der var gået 5 uger, ville der  

 efterfølgende være 12 timer pr. uge.
Den 27. januar 2003 begyndte  

 De på kurset erhvervsøkonomi på xxx.
Undervisningen foregik fra kl. 17.00 til  

 kl. 20.20 en gang om ugen.
De havde 4 lektioner pr. uge.
 Den 24. februar 2003 traf  

 a-kassen afgørelse om, at De ikke kunne modtage dagpenge i perioden 27.  

 januar  

 til 23. februar 2003, fordi De havde mere end 20 undervisningstimer om ugen.  

 Der blev henvist til lovens § 62 a, stk. 2.
 De klagede over denne  

 afgørelse ved brev af 26. februar 2003. De skrev bl.a. følgende:
"I xxx fordeles tiden mellem rådgivning i plenum og individuel  

 jobsøgning (kl. 9-12) og individuel rådgivning og jobsøgning (kl. 13 - 15).  

 Der  

 er en times frokost pr. dag.
Jeg vil derfor anmode om, at xxx i beregningen  

 af  

 "undervisningstimer" fratrækker 3 timers frokostpauser samt  

 eftermiddagens individuelle jobsøgning og rådgivning i alt 6 timer.
Hermed  

 bliver antallet af "undervisningstimer" reduceret til 9 på xxx.  

 Undervisningen på xxx foregår mandag aften efter normal arbejdstid kl. 17-  

 20.20 dvs. mindre end 3 timer.
Så reelt deltager jeg i undervisning i alt 12  

 timer.
Spørgsmålet er om vejledning i jobsøgning kan defineres som  

 undervisning." De oplyste, at De i perioden  

 fra 27. januar til 23. februar 2003 havde søgt 8 stillinger, og været til 4  

 samtaler.
Den 4. marts 2003 sendte  

 a-kassen sagen til direktoratet, da a-kassen ikke fandt grundlag for at ændre  

 afgørelsen.
A-kassen henstillede til direktoratet, at der blev dispenseret i  

 denne sag.
Der blev lagt vægt på, at det var en lille og kortvarig  

 overskridelse  

 af 20 timers grænsen, at kurset hos xxx var etableret i samarbejde med xxx og  

 xxx med det formål, at få afskedigede medarbejdere fra statslige  

 institutioner  

 i arbejde igen.
Undervisningen på xxx foregik fra kl. 17.00, og Deres normale  

 arbejdstid lå fra kl. 8.00 til kl. 17.00, hvorfor denne undervisning ikke  

 forhindrede Dem i at overtage fuldtidsarbejde." Sekretariatet er enig i  

 fremstillingen.
2. Arbejdsdirektoratets afgørelse Direktoratet traf den 18.  

 marts 2003 denne afgørelse:
 " De har ikke ret til  

 dagpenge i perioden 27. januar til 23. februar 2003.
Begrundelse Det fremgår af  

 lovbekendtgørelse nr. 799 af 24. september 2002 om arbejdsløshedsforsikring  

 (loven) § 62 a, stk. 2, at et medlem kan bevare dagpengeretten ved deltagelse  

 i  

 uddannelse, hvis undervisningens varighed er under 20 timer om ugen.
Dette  

 fremgår også af bekendtgørelse nr. 1353 af 20. december 2000 om rådighed §  

 16,  

 stk. 3.
 Direktoratet lægger til  

 grund, at der har været 22 timer (lektioner) i perioden 27. januar til 23.  

 februar 2003. Af denne grund er De ikke berettiget til at modtage dagpenge i  

 ovennævnte periode, da De ikke samlet har haft under 20 timers undervisning  

 om  

 ugen.
De har gjort gældende, at De  

 reelt kun har haft 9 undervisningstimer hos xxx, idet der kan fratrækkes 3  

 timers frokost og 6 timer som var individuel jobsøgning og rådgivning.
Disse  

 timer lå fra kl. 13 til kl. 15.
Det er oplyst, at De havde 6  

 timer (lektioner) eksklusiv frokostpause pr. dag.
Da jobsøgning og rådgivning  

 er en integreret del af kursusforløbet, skal disse timer tælles med i det  

 samlede timetal.
Direktoratet kan dispensere  

 fra egne regler, der ikke er fastlagt i en klar lovbestemmelse.
Af denne  

 grund,  

 kan vi ikke dispensere i denne sag, da det klart fremgår af lovens § 62 a,  

 stk.  

 2, at dagpengeret forudsætter, at der er under 20 timers undervisning pr.  

 uge." 3. Klagen til ankenævnet Ved brev af 2. april 2003  

 klagede De over direktoratets afgørelse.
 I den forbindelse anførte De  

 følgende:
 "Jeg vil gerne  

 indbringe min klage for Arbejdsmarkedets Ankenævn, idet jeg henholder til mit  

 brev af 26. februar 2003 til xxx og xxx´s brev af 4. marts 2003 med anmodning  

 til Arbejdsdirektoratet om dispensation fra gældende regler.
 Arbejdsdirektoratet  

 stadfæster i brev af 18.marts 2003 xxx's afgørelse, at jeg ikke har ret til  

 dagpenge fra 27. januar til 23. februar 2003, fordi jeg i den periode havde i  

 alt 22 timers "undervisning" om ugen dvs.  

  

 2 timer mere  

  

 end de 20 timer, som arbejdsløshedsforsikringslovens §  

 62 a, stk. 2 foreskriver.
 I direktoratets afgørelse  

 henvises til, at direktoratet ikke kan dispensere fra denne regel.
Jeg finder dette urimeligt  

 og lovgivningen særdeles rigid og begrænsende for de jobsøgende.
Som jeg  

 redegjorde for i min klage over xxx's afgørelse er jeg uenig i beregningen af  

 den samlede undervisningstid samt fortolkningen af "undervisning".
 Således bør aktiv jobsøgning  

 ikke defineres som undervisning, og frokostpauser af en times varighed tre  

 gange om ugen ej heller medregnes som undervisningstimer.
Endvidere vil jeg fastholde,  

 at jeg i høj grad opfyldte kravet om at stå til rådighed, idet jeg  

 priori-terede jobsøgning og netop derfor fulgte to kurser i perioden 27.  

 januar-24.  

 februar 2003. Det er med stor glæde, at jeg kan oplyse, at jeg påbegynder et  

 fuldtidsjob den 22. april.
Jeg er overbevist om, at opbakningen på xxx's  

 jobsøgningskursus for afskedigede seniorer fra staten samt min deltagelse i  

 aftenundervisningen i erhvervsøkonomi på xxx har styrket min konkurrenceevne  

 på  

 det p.t. meget barske arbejdsmarked.
Jeg håber, Arbejdsmarkedets  

 Ankenævn vil imødekomme min klage og dermed anerkende de jobsøgendes aktive  

 indsats for at komme tilbage til arbejdsmarkedet så hurtigt som muligt." 4. Arbejdsdirektoratets bemærkninger til klagen Ved oversendelse af sagen  

 til ankenævnet den 16. april 2003 fandt direktoratet ikke, at der var  

 fremkommet nye oplysninger, der gav anledning til at ændre direktoratets  

 afgørelse af 18. marts 2003.
5. Nyt efter klagen Intet.
6. Regler Lovbekendtgørelse nr. 799 af 24. september 2002 om  

 arbejdsløshedsforsikring.
 ...
 § 62 a.  

  

 Dagpenge må ikke udbetales til et medlem, som deltager i  

 uddannelse.
Stk. 2.  

  

 Et medlem kan dog bevare dagpengeretten ved deltagelse i  

 uddannelse, hvis undervisningens varighed er under 20 timer om ugen og  

 uddannelsen ikke er godkendt som støtteberettigende efter lov om statens  

 uddannelsesstøtte, i det omfang den udbydes som heltidsuddannelse.  

 Dagpengeretten kan ligeledes bevares ved deltagelse i enkeltfagsundervisning  

 på  

 gymnasialt niveau under 20 timer om ugen og i undervisning svarende til  

 folkeskolens 8.-10. klassetrin.
Der kan ikke udbetales dagpenge for timer,  

 hvor  

 medlemmet modtager godtgørelse efter lov om godtgørelse ved deltagelse i  

 erhvervsrettet voksen- og efteruddannelse eller uddannelsesstøtte for voksne  

 efter lov om statens voksenuddannelsesstøtte.
 ...
 Bekendtgørelse nr. 1353 af 20. december 2000 om  

 rådighed.
 ...
Undervisning § 16.  

  

 Dagpenge må ikke udbetales til et medlem, som deltager i  

 uddannelse, jf. dog stk. 2-8, § 17 og § 39.
 ...
Stk. 3.  

  

 Et medlem kan bevare dagpengeretten ved deltagelse i en  

 uddannelse, hvis undervisningens varighed er under 20 timer om ugen, og  

 uddannelsen ikke er godkendt som støtteberettigende efter lov om statens  

 uddannelsesstøtte i det omfang, den udbydes som heltidsundervisning.
Der kan  

 ikke udbetales dagpenge for timer, hvor medlemmet modtager godtgørelse efter  

 lov om godtgørelse ved deltagelse i erhvervsrettet voksen- og efteruddannelse  

 eller uddannelsesstøtte for voksne efter lov om statens  

 voksenuddannelsesstøtte.
 ...
 (Bekendtgørelse nr. 1194 af  

 18. december 2002 om ændring af bekendtgørelse om rådighed indeholder ikke  

 ændringer i forhold til ovenstående).
