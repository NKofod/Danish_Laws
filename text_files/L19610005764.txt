 Ved notevekslinger af 31. oktober 1960 mellem den danske  

 ambassade i London og det britiske udenrigsministerium er der indgået  

 følgende aftaler om udvidelse af den dansk-britiske overenskomst af 27. marts  

 1950 til undgåelse af dobbeltbeskatning, jfr. bekendtgørelser nr. 44 af 13.  

 juli 1950 og nr. 41 af 16. september 1959, Lovtidende C:
FOREIGN OFFICE, S.
W. 1.
Den 31. oktober 1960 Deres Excellence, Under henvisning til den under 17. januar 1959 stedfundne noteveksling  

 mellem Det Forenede Kongerige Storbritannien og Nordirlands regering og  

 Danmarks regering, hvorved bestemmelserne i den i London under 27. marts 1950  

 mellem Det Forenede Kongerige og Danmark undertegnede overenskomst til  

 undgåelse af dobbeltbeskatning og forhindring af beskatningsunddragelse for  

 så vidt angår indkomstskat udvidedes til områderne Kenya, Tanganyika, Uganda  

 og Zanzibar samt Føderationen Rhodesia og Nyasaland, har jeg den ære at  

 foreslå, at der i tillægget til nævnte noteveksling foretages følgende  

 ændringer:
 Såfremt ovenstående forslag kan godkendes af den danske regering, har jeg  

 den ære at henstille, at nærværende note og Deres Excellences bekræftende  

 svar skal anses for at udgøre en mellem de to regeringer indgået aftale om  

 dette anliggende.
 Den 31. oktober 1960.
Deres Excellence, Jeg har den ære at henvise til notevekslingen af dags dato mellem Det  

 Forenede Kongerige Storbritannien og Nordirlands regering og Danmarks  

 regering vedrørende ændring af tillægget til notevekslingen af 17. januar  

 1959 mellem de to regeringer, hvorved udvidelsen af bestemmelserne i  

 overenskomsten af 27. marts 1950 til undgåelse af dobbeltbeskatning og  

 forhindring af beskatningsunddragelse, for så vidt angår indkomstskat,  

 bringes til anvendelse på Føderationen Rhodesia og Nyasaland og Den  

 Østafrikanske Højkommissions territorier.
Ændringen vedrører tildels beskatning af ikke-udloddet indkomst i Kenya,  

 Tanganyika og Uganda.
For så vidt angår Zanzibar har jeg den ære at meddele  

 Deres Excellence, at dekretet om beskatningens indførelse i dette område blev  

 bifaldet den 15. april 1959, altså i modsætning til den tilsvarende  

 lovgivning i de tre andre områder efter udvekslingen af noter den 17. januar  

 1959. Beskatningen af ikke-udloddet indkomst i Zanzibar behøver derfor ikke  

 at medtages i ændringen, men må betragtes i analogi med overenskomstens  

 artikel I (2), således som denne finder anvendelse ifølge afsnit II (a) (4) i  

 tillægget til notevekslingen af 17. januar 1959. Hendes Majestæts regering  

 har konstateret, at skattens indbefattelse i dobbeltbeskatningsordningerne  

 mellem Danmark og Zanzibar som værende "af væsentlig samme art" i  

 ovennævnte artikels forstand kan godkendes af Zanzibars regering.
Jeg skal  

 derfor foreslå, at overenskomstens udvidede anvendelse også skal omfatte  

 beskatning af ikke-udloddet indkomst i Zanzibar, og at denne anvendelse skal  

 anses for at have virkning fra 1. januar 1958, den dato, fra hvilken  

 dekretets bestemmelse desangående har tilbagevirkende kraft.
KGL.
DANSK AMBASSADE London, den 31. oktober 1960.
My Lord, Jeg har den ære at anerkende modtagelsen af Deres Excellences note af dags  

 dato, der lyder som følger:
(her følger teksten til Foreign Office's note) Som svar herpå har jeg den ære at meddele, at den danske regering  

 godkender forslaget om, at overenskomstens udvidede anvendelse også skal  

 omfatte beskatning af ikke-udloddet indkomst i Zanzibar, og er enig i, at  

 denne anvendelse skal anses for at have virkning fra den 1. januar 1958.
