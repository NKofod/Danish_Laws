Nr LSF 40 Forslag til Lov om ændring af lov om svangerskabshygiejne og fødselshjælp Fremsat af sundhedsministeren (Elsebeth Kock-Petersen) den 1. november 1989 Vedtaget ved tredjebehandling den 15. december 1989 Lov nr. 856 af 20/12/1989 § 1 I lov om svangerskabshygiejne og fødselshjælp, jf. lovbekendtgørelse nr.  

 477 af 7. november 1985, som ændret ved § 22 i lov nr. 389 af 7. juni 1989,  

 foretages følgende ændring:
 § 10, stk. 1, ophæves.
 Stk. 2-3 bliver herefter stk. 1-2.
§ 2 Loven træder i kraft den 1. januar 1990.
Oprindeligt fremsat forslag § 1 I lov om svangerskabshygiejne og fødselshjælp, jf. lovbekendtgørelse nr.  

 477 af 7. november 1985, foretages følgende ændring:
 1. § 10, stk. 1, ophæves.
 Stk. 2-3 bliver herefter stk. 1-2.
§ 2 Loven træder i kraft den 1. januar 1990.
Bemærkninger til lovforslaget 1. Baggrunden for lovforslaget Ved akt 155 af 19. april 1989 tiltrådte Folketingets Finansudvalg  

 Sundhedsministeriets plan for nyordning af Statens Seruminstituts forhold.
Et  

 led heri var, at Seruminstituttets hidtidige gratisydelser, der udføres i  

 henhold til lovgivning og anden regelfastsættelse, prisfastsættes og omlægges  

 til amtskommunal brugerbetaling.
Gratisydelserne omfatter svangerskabs- og  

 kønssygdomsundersøgelser samt vacciner til børnevaccinationsprogrammet,  

 MFR-vacciner dog undtaget.
2. Lovforslagets økonomiske og administrative konsekvenser Udgifterne til de pågældende ydelser skønnes at udgøre et beløb af  

 størrelsesordenen 34 mill. kr. årligt.
De økonomiske konsekvenser af  

 prissætningen modregnes i instituttets nettotal og overføres til den  

 amtskommunale bloktilskudspulje.
Bemærkninger til § 1 Bestemmelsen om, at statskassen afholder udgifterne til  

 blodprøveundersøgelserne i forbindelse med graviditet, foreslås ophævet.  

 Herefter skal udgifterne afholdes af amtskommunerne (Københavns og  

 Frederiksberg kommuner) som alle andre udgifter efter lov om  

 svangerskabshygiejne og fødselshjælp og lov om sygehusvæsenet.
 For så vidt angår amtskommunal brugerbetaling for vacciner vil  

 bekendtgørelse nr. 46 af 11. februar 1986 samtidig blive ændret.
