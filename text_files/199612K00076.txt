Nr LSF 76 Forslag til Lov om Dansk Sprognævn Fremsat af kulturministeren (Jytte Hilden) den 20. november 1996 Vedtaget ved tredjebehandling den 30. april 1997 Lov nr. 320 af 14/05/1997 Kapitel 1 Dansk Sprognævns opgaver § 1. Dansk Sprognævn har til opgave at følge det danske sprogs  

 udvikling, at give råd og oplysninger om det danske sprog og at fastlægge den  

 danske retskrivning.
Stk. 2. Sprognævnet skal 1. indsamle nye ord, ordforbindelser og ordanvendelser, herunder  

 forkortelser, 2. besvare sproglige spørgsmål fra myndigheder og offentligheden om det  

 danske sprogs bygning og brug, herunder give vejledning i stavning og udtale  

 af udenlandske navne, 3. udgive skrifter om dansk sprog, navnlig vejledninger i brugen af  

 modersmålet, og samarbejde med terminologiorganer, ordbogsredaktioner og  

 offentlige institutioner, der autoriserer eller registrerer stednavne,  

 personnavne og varenavne.
Stk. 3. Dansk Sprognævn skal arbejde på videnskabeligt grundlag.
I  

 sit arbejde skal nævnet tage hensyn til sprogets funktion som bærer af  

 tradition og kulturel kontinuitet og som spejl af samtidens kultur og  

 samfundsforhold.
Stk. 4. I sager, som vedrører forholdet til andre sprog,  

 forhandler nævnet med tilsvarende organer i de pågældende lande.
Nævnet skal  

 især samarbejde med sprognævn og tilsvarende organer i Norden.
 Stk. 5. Kulturministeren fastsætter nærmere regler om grundlaget  

 for Sprognævnets virksomhed.
§ 2. Dansk Sprognævn redigerer og udgiver den officielle danske  

 retskrivningsordbog.
Heri offentliggøres den af nævnet fastlagte  

 retskrivning.
 Stk. 2. I forbindelse med udgivelse af nye udgaver af  

 retskrivningsordbogen kan nævnet på egen hånd foretage ændringer og  

 ajourføringer af ikkeprincipiel karakter.
 Stk. 3. Ændringer af principiel karakter kræver godkendelse af  

 kulturministeren efter indhentet udtalelse fra undervisningsministeren.
§ 3. Sprognævnet udsender hvert år en beretning om arbejdet.
I  

 beretningen eller på anden måde offentliggør nævnet mindst en gang om året et  

 udvalg af de udtalelser, som det har afgivet i årets løb.
Kapitel 2 Dansk Sprognævns struktur § 4. Dansk Sprognævn består af et repræsentantskab, et  

 arbejdsudvalg og et forsknings- og informationsinstitut.
§ 5. Repræsentantskabet træder sammen mindst en gang om året.
Ved  

 årsmødet, som holdes snarest muligt efter regnskabsårets udgang, forelægger  

 formanden regnskabet og en beretning om arbejdet i det forløbne år samt  

 forslag til en aktivitetsplan for det kommende år.
Regnskab, beretning og  

 aktivitetsplan skal godkendes af repræsentantskabet.
 Stk. 2. Beretning og aktivitetsplan sendes derefter til  

 Kulturministeriet.
 § 6. Repræsentantskabet består af indtil 30 medlemmer.
 Stk. 2. Kulturministeren fastsætter nærmere regler om  

 sammensætningen af repræsentantskabet.
 Stk. 3. Kulturministeren beskikker medlemmerne for 3 år ad gangen.  

 Ingen kan beskikkes eller genbeskikkes til medlem af nævnet efter at være  

 fyldt 70 år.
Stk. 4. Kulturministeren udpeger for 3 år ad gangen blandt  

 repræsentantskabets medlemmer en formand og en næstformand, som tillige er  

 formand og næstformand for det i § 7 omhandlede arbejdsudvalg.
Formanden  

 modtager et vederlag, som fastsættes af kulturministeren.
§ 7. Arbejdsudvalget behandler løbende sager af mere principiel  

 karakter.
Udvalget består af mindst 5 og højst 9 personer, hvoraf de 2 er  

 repræsentantskabets formand og næstformand, jf. § 6, stk. 4. De øvrige vælges  

 af og blandt repræsentantskabets medlemmer for 3 år ad gangen.
 Stk. 2. Arbejdsudvalget fastsætter selv sin forretningsorden.
 § 8. Forsknings- og informationsinstituttet varetager det daglige  

 forsknings-, rådgivnings- og oplysningsarbejde under ledelse af formanden.  

 Derudover varetager instituttet sekretariatsopgaver for nævnets arbejdsudvalg  

 og repræsentantskab.
Kapitel 3 Overgangs- og ikrafttrædelsesbestemmelser § 9. Loven træder i kraft den 1. august 1997. Samtidig ophæves  

 bekendtgørelse nr. 563 af 26. november 1981 om Dansk Sprognævn.
 Stk. 2. Det første repræsentantskab beskikkes for perioden fra 1.  

 august 1997 til 31. december 1999 i henhold til de regler, der fastsættes i  

 medfør af § 6, stk. 2.
Oprindeligt fremsat forslag Kapitel 1 Dansk Sprognævns opgaver § 1. Dansk Sprognævn har til opgave at følge det danske sprogs  

 udvikling, at give råd og oplysninger om det danske sprog og at fastlægge den  

 danske retskrivning.
 Stk. 2. Sprognævnet skal:
 1. Indsamle nye ord, ordforbindelser og ordanvendelser, herunder  

 forkortelser.
 2. Besvare sproglige spørgsmål fra myndigheder og offentligheden om det  

 danske sprogs bygning og brug, herunder give vejledning i stavning og udtale  

 af udenlandske navne.
 3. Udgive skrifter om dansk sprog, navnlig vejledninger i brugen af  

 modersmålet, og samarbejde med terminologiorganer, ordbogsredaktioner og  

 offentlige institutioner, der autoriserer eller registrerer stednavne,  

 personnavne og varenavne.
Stk. 3. Dansk Sprognævn skal arbejde på videnskabeligt grundlag.
I  

 sit arbejde skal nævnet tage hensyn til sprogets funktion som bærer af  

 tradition og kulturel kontinuitet og som spejl af samtidens kultur og  

 samfundsforhold.
Stk. 4. I sager, som vedrører forholdet til andre sprog,  

 forhandler nævnet med tilsvarende organer i de pågældende lande.
Nævnet skal  

 især samarbejde med sprognævn og tilsvarende organer i Norden.
 Stk. 5. Kulturministeren fastsætter nærmere regler om grundlaget  

 for Sprognævnets virksomhed.
§ 2. Dansk Sprognævn redigerer og udgiver den officielle danske  

 retskrivningsordbog.
Heri offentliggøres den af nævnet fastlagte  

 retskrivning.
 Stk. 2. I forbindelse med udgivelse af nye udgaver af  

 retskrivningsordbogen kan nævnet på egen hånd foretage ændringer og  

 ajourføringer af ikke-principiel karakter.
 Stk. 3. Ændringer af principiel karakter kræver godkendelse af  

 kulturministeren efter indhentet udtalelse fra undervisningsministeren.
§ 3. Sprognævnet udsender hvert år en beretning om arbejdet.
I  

 beretningen eller på anden måde offentliggør nævnet mindst en gang om året et  

 udvalg af de udtalelser, som det har afgivet i årets løb.
Kapitel 2 Dansk Sprognævns struktur § 4. Dansk Sprognævn består af et repræsentantskab, et  

 arbejdsudvalg og et forsknings- og informationsinstitut.
§ 5. Repræsentantskabet træder sammen mindst en gang om året.
Ved  

 årsmødet, som holdes snarest muligt efter regnskabsårets udgang, forelægger  

 formanden regnskabet og en beretning om arbejdet i det forløbne år samt  

 forslag til en aktivitetsplan for det kommende år.
Regnskab, beretning og  

 aktivitetsplan skal godkendes af repræsentantskabet.
 Stk. 2. Beretning og aktivitetsplan sendes derefter til  

 Kulturministeriet.
 § 6. Repræsentantskabet består af indtil 30 medlemmer.
 Stk. 2. Kulturministeren fastsætter nærmere regler om  

 sammensætningen af repræsentantskabet.
 Stk. 3. Kulturministeren beskikker medlemmerne for 3 år ad gangen.  

 Ingen kan beskikkes eller genbeskikkes til medlem af nævnet efter at være  

 fyldt 70 år.
Stk. 4. Kulturministeren udpeger for 3 år ad gangen blandt  

 repræsentantskabets medlemmer en formand og en næstformand, som tillige er  

 formand og næstformand for det i § 7 omhandlede arbejdsudvalg.
Formanden  

 modtager et vederlag, som fastsættes af kulturministeren.
§ 7. Arbejdsudvalget behandler løbende sager af mere principiel  

 karakter.
Udvalget består af mindst 5 og højst 9 personer, hvoraf de 2 er  

 repræsentantskabets formand og næstformand, jf. § 6, stk. 4. De øvrige vælges  

 af og blandt repræsentantskabets medlemmer for 3 år ad gangen.
 Stk. 2. Arbejdsudvalget fastsætter selv sin forretningsorden.
 § 8. Forsknings- og informationsinstituttet varetager det daglige  

 forsknings-, rådgivnings- og oplysningsarbejde under ledelse af formanden.  

 Derudover varetager instituttet sekretariatsopgaver for nævnets arbejdsudvalg  

 og repræsentantskab.
Kapitel 3 Overgangs- og ikrafttrædelsesbestemmelser § 9. Loven træder i kraft den 1. august 1997. Samtidig ophæves  

 bekendtgørelse nr. 563 af 26. november 1981 om Dansk Sprognævn.
 Stk. 2. Medlemmer af Dansk Sprognævn, herunder nævnets formand og  

 næstformand, der er beskikket i henhold til bekendtgørelse nr. 563 af 26.  

 november 1981, bevarer deres medlemskab, henholdsvis formandskab og  

 næstformandskab, indtil beskikkelsesperiodens udløb den 31. december 1999,  

 medmindre andet fremgår af de regler, der fastsættes i medfør af § 6, stk. 2.
Bemærkninger til lovforslaget Baggrunden for lovforslaget Dansk Sprognævn og dansk retskrivning har hidtil været reguleret ved to  

 bekendtgørelser om retskrivning (nr. 24 af 27. feb. 1892 om retskrivningen og  

 nr. 128 af 22. marts 1948 om ændringer i retskrivningen) og bekendtgørelse  

 nr. 563 af 26. nov. 1981 om Dansk Sprognævn.
Disse bekendtgørelser har ikke  

 haft direkte lovhjemmel.
Undervisningsministeriet har gennem længere tid arbejdet med tanken om  

 revision af bestemmelserne om retskrivning inden for undervisningsområdet med  

 henblik på en modernisering og regelsanering af disse bestemmelser.
Det har  

 indgået i disse planer, at reguleringen af retskrivningen gennem  

 lovbestemmelser skal være af generel karakter, mens den detaljerede  

 regulering skal finde sted i den retskrivningsordbog, der udgives af Dansk  

 Sprognævn.
Undervisningsministeriets planer har aktualiseret Kulturministeriets  

 overvejelser om revision af bestemmelserne om Dansk Sprognævn.
Det indgår  

 bl.a. i disse overvejelser at præcisere Sprognævnets  

 formålsbestemmelse, at fastlægge nævnets normerende opgave og  

at understrege, at principielle ændringer af retskrivningen kræver  

 godkendelse af kulturministeren efter indhentet udtalelse fra  

 undervisningsministeren.
 Med lovforslaget skabes der nu udtrykkelig lovhjemmel for Dansk Sprognævns  

 virksomhed, idet der herved er lagt vægt på, at bestemmelserne om Dansk  

 Sprognævn har virkning over for borgerne.
 De spørgsmål, som nu er taget op til fornyet overvejelse, er dels  

 Sprognævnets opgaver, herunder den mere normative side af virksomheden, dels  

 dets sammensætning og struktur.
Hovedformålet med lovforslaget er fastlæggelsen af Sprognævnets  

normerende funktion , som nu skal ses i sammenhæng med  

 Undervisningsministeriets forslag til lov om dansk retskrivning.  

 Undervisningsministeriets lovforslag fastslår, at dansk retskrivning  

 fastlægges af Dansk Sprognævn og offentliggøres i Dansk Sprognævns  

 retskrivningsordbog.
Undervisningsministeriets lovforslag afløser de to  

 bekendtgørelser om retskrivning.
Økonomiske og administrative konsekvenser Lovforslaget har ingen økonomiske og administrative konsekvenser.
Forholdet til EU-retten Lovforslaget indeholder ikke EU-retlige aspekter.
Miljømæssige og erhvervsøkonomiske konsekvenser Lovforslaget har ikke miljømæssige eller erhvervsøkonomiske konsekvenser.
Bemærkninger til lovforslagets enkelte bestemmelser Til § 1 Til stk. 1-4 Beskrivelsen af Sprognævnets opgavevaretagelse afviger ikke væsentligt fra  

 bekendtgørelsens bestemmelser herom.
Bestemmelsen indeholder dog en  

 fastlæggelse af Sprognævnets normerende funktion, jf. bemærkningerne ovenfor.
 I denne sammenhæng finder ministeriet det ønskeligt at understrege, at  

 Sprognævnet arbejder på videnskabeligt grundlag og i sit arbejde tager hensyn  

 til både traditions- og sprogbrugsprincippet (jf. bemærkningerne nedenfor til  

 § 1, stk. 5).
Sprognævnets samarbejde med andre lande omfatter især udveksling af  

 erfaringer, oplysninger og råd om nye ord.
I denne sammenhæng samarbejdes der  

 specielt med det norske og svenske sprognævn.
Til stk. 5 Det foreslås at give kulturministeren hjemmel til i bekendtgørelse at  

 fastsætte nærmere regler om grundlaget for Sprognævnets virksomhed.
De  

 retskrivningsregler, der fastlægges af Dansk Sprognævn, skal fastlægges i  

 overensstemmelse med visse hovedprincipper for retskrivningen og publiceres i  

 eller i tilknytning til den retskrivningsordbog, der udgives af Sprognævnet.
 Efter udtalelse fra Sprognævnet bygger dansk retskrivning på to  

 hovedprincipper, et traditionsprincip og et sprogbrugsprincip.
 Efter traditionsprincippet skrives ord og ordformer i dansk i  

 overensstemmelse med den praksis, der har været gældende siden bekendtgørelse  

 nr. 24 af 27. februar 1892, og som er kommet til udtryk i de  

 retskrivningsordbøger, som Dansk Sprognævn har udgivet.
 Efter sprogbrugsprincippet skrives ord og ordformer i dansk i  

 overensstemmelse med den praksis, som følges i gode og sikre sprogbrugeres  

 skriftlige sprogbrug.
Efter traditionsprincippet ligger stavemåderne af det eksisterende  

 ordforråd principielt fast, bortset fra justeringer som følge af  

 sprogbrugsprincippet.
Et element i traditionsprincippet er princippet om, at  

 fremmedord, der er blevet almindelige i dansk, skrives i overensstemmelse med  

 de regler, der gælder for oprindelig danske ord og ældre låne- og fremmedord  

 i dansk.
Til § 2 Til stk. 1 Det fastslås i lovforslagets § 1, at Sprognævnet fastlægger den danske  

 retskrivning.
Den retskrivningsordbog, som Sprognævnet udgiver, skal følges  

 af alle dele af den offentlige forvaltning mv.
For så vidt angår de nærmere  

 bestemmelser herom henvises til Undervisningsministeriets lovforslag om dansk  

 retskrivning.
Til stk. 2 og 3 Spørgsmålet om ændringer og ajourføringer af retskrivningsordbogen har  

 været drøftet med Undervisningsministeriet.
 Man er i denne sammenhæng blevet enige om, at ved nye udgaver af  

 retskrivningsordbogen skal ændringer af principiel karakter godkendes af  

 kulturministeren efter indhentet udtalelse fra undervisningsministeren.  

 Kravet om indhentet udtalelse fra undervisningsministeren skal ses i  

 sammenhæng med Undervisningsministeriets forslag til lov om dansk  

 retskrivning og dermed med forholdet til undervisningsområdet. Ændringer af  

 denne type skal være af mere gennemgribende eller systematisk karakter og  

 kunne eksempelvis være forslag til indførelse af ny tegnsætning, afskaffelse  

 af stumme h'er og d'er, genindførelse af store bogstaver i navneord,  

 konsekvent fordanskning af fremmedords stavning eller ændring af endelsen  

 »tion«/»sion« til »sjon« eller endelsen  

 »ium« til »ie« (i fx gymnasium og planetarium).
Ændringer af ikke-principiel karakter kan foretages af Sprognævnet på egen  

 hånd.
Dansk Sprognævn har således bemyndigelse til at foretage justeringer af  

 enkeltords stavemåder og bøjningsformer og ændringer, der ikke er  

 gennemgribende eller systematiske.
 For så vidt angår vurderingen af en ændrings karakter må det forudsættes,  

 at dette spørgsmål har været drøftet i repræsentantskabet.
Til § 3 Til stk. 1 Sprognævnet afgiver løbende udtalelser om sproglige spørgsmål (Sprognævnet  

 besvarer ca. 13.000 spørgsmål om året fra offentlige myndigheder, private  

 virksomheder og enkeltpersoner mv.). Den årlige beretning indeholder først og  

 fremmest de udtalelser, der vedrører registrering af ordmærker (varemærker),  

 mens et udvalg af andre typer udtalelser offentliggøres i nævnets tidskrift  

 »Nyt fra Sprognævnet«, som udkommer 4 gange om året.
Hertil kommer,  

 at Sprognævnet i nærmeste fremtid vil påbegynde elektronisk publicering af  

 sine udtalelser, herunder i forbindelse med Kulturnet Danmark.
Til § 4 Til stk. 1 Sprognævnets struktur har hidtil bestået af et nævn, et arbejdsudvalg og  

 et sekretariat.
Med ændringerne har ministeriet ønsket at bibeholde Dansk  

 Sprognævn som institutionens navn og i øvrigt lade strukturen følge  

 sædvanlige principper med et repræsentantskab og et arbejdsudvalg.
Hertil  

 kommer, at det oprindelige sekretariat varetager både forsknings-,  

 rådgivnings- og informationsarbejde, hvorfor man har fundet betegnelsen  

 forsknings- og informationsinstitut mere dækkende for dets arbejde.
 Denne betegnelse er med til at understrege arbejdets forskningsmæssige  

 karakter og videnskabelige grundlag og hænger også sammen med, at nævnet har  

 haft status som en sektorforskningsinstitution, og nu dækkes af lov nr. 227  

 af 27. marts 1996 om forskning ved arkiver, biblioteker, museer mv.
 Sprognævnet vil således fremover bestå af et repræsentantskab, et  

 arbejdsudvalg og et forsknings- og informationsinstitut.
Til § 5 Til stk. 1 Repræsentantskabets opgaver omfatter stillingtagen til institutionens  

 virksomhed i form af regnskaber, beretninger og arbejdsplaner for det  

 forgangne og kommende år.
Endvidere drøfter repræsentantskabet de overordnede  

 sprogpolitiske spørgsmål, herunder eksempelvis spørgsmålet om tegnsætning og  

 andre forhold af principiel karakter.
Repræsentantskabet bliver orienteret om og får tilsendt alt materiale, der  

 tilgår og behandles i arbejdsudvalget.
Det forudsættes, at  

 repræsentantskabets medlemmer har møde- og taleret ved arbejdsudvalgets  

 møder.
Til § 6 Til stk. 1 Det har tidligere været overvejet at begrænse antallet af repræsentanter i  

 nævnet/repræsentantskabet.
I lovforslaget lægges der op til en bevaring af  

 nævnets brede sammensætning under hensyntagen til, at nævnets normerende  

 funktion nødvendiggør en fastholdelse af den hidtidige brede repræsentation.
Til stk. 2 For at kunne foretage nødvendige justeringer uden lovændringer lægges der  

 op til, at de nærmere detaljer om, hvilke institutioner, organisationer mv.  

 der udpeger medlemmer til Sprognævnet, skal fremgå af en særskilt  

 bekendtgørelse.
Ud over enkelte suppleringer, herunder EU-sprogtjenesterne,  

 lægges der ikke op til væsentlige ændringer i forhold til den gældende  

 ordning, jf. den gældende bekendtgørelse i bilag 1.
Til stk. 4 Formandens vederlag fastsættes efter regler, der fremgår af  

 Finansministeriets bestemmelser herom.
Til § 7 Til stk. 1 og 2 Arbejdsudvalgets arbejdsopgaver omfatter fortrinsvis principielle  

 spørgsmål om retskrivningsordbogen og alt stof, der offentliggøres af Dansk  

 Sprognævn, samt spørgsmål om forståelsen af ord og betegnelser i kontrakter,  

 policer og andre juridiske dokumenter.
Herudover varetages overordnede  

 spørgsmål om administration og personaleforhold.
 Arbejdsudvalget fastsætter selv regler og procedurer for sit arbejde, jf.  

 dog ovenfor bemærkningerne til § 5, stk. 1.
Til § 8 Til stk. 1 Forsknings- og informationsinstituttet består hovedsagelig af  

 videnskabeligt uddannet personale, der er ansat i forsker- og  

 seniorforskerstillinger.
 Instituttet består i dag af 6 videnskabelige medarbejdere (forskere og  

 seniorforskere), en bibliotekaruddannet informationsmedarbejder, 2  

 deltidsansatte kontormedarbejdere og 2-3 timelønnede studentermedhjælpere.
Til § 9 Til stk. 1 og 2 Af praktiske årsager er ikrafttrædelsestidspunktet sat til 1. august 1997.  

 I henhold til bekendtgørelsen (bilag 1) beskikkes medlemmer, formand og  

 næstformand for en treårig periode.
Indeværende periode udløber pr. 31.  

 december 1996. De medlemmer, herunder også formand og næstformand, der  

 beskikkes for den kommende periode fra 1. januar 1997 - 31. december 1999,  

 vil blive siddende til periodens udløb, medmindre andet fremgår af de regler,  

 der fastsættes i medfør af § 6, stk. 2.
Skriftlig fremsættelse Kulturministeren (Jytte Hilden):
 Hermed tillader jeg mig for det høje Ting at fremsætte:
 Forslag til lov om Dansk Sprognævn.
(Lovforslag nr.
L 76).
Kulturministeriet og Undervisningsministeriet har samarbejdet om at  

 udforme et nyt regelgrundlag for dansk retskrivning og Dansk Sprognævn.
De to  

 lovforslag har en fælles berøringsflade, og derfor fremsættes dette  

 lovforslag om Dansk Sprognævn parallelt og koordineret med  

 Undervisningsministeriets lovforslag om retskrivningen.
 Undervisningsministeriets planer om at revidere bestemmelserne om  

 retskrivning indenfor undervisningsområdet med henblik på en modernisering og  

 regelsanering har aktualiseret tidligere overvejelser om en ny udformning af  

 bestemmelserne om Dansk Sprognævn.
Dansk Sprognævn har hidtil været reguleret ved en bekendtgørelse, der ikke  

 har haft direkte lovhjemmel.
Dette må anses for uheldigt, under hensyn til at  

 institutionen udøver en virksomhed, der har virkning over for borgerne.
Dette  

 forhold understreges ved lovforslaget, og gør en egentlig lovregulering  

 nødvendig.
 Lovforslaget fastlægger Sprognævnets normerende funktion som det organ,  

 der fastsætter dansk retskrivning og udgiver den officielle danske  

 retskrivningsordbog, og det understreges, at nævnet arbejder på  

 videnskabeligt grundlag.
 Det præciseres, at ændringer af retskrivningen af principiel karakter  

 kræver godkendelse af kulturministeren efter samråd med  

 undervisningsministeren.
Lovforslaget fastlægger endvidere Sprognævnets struktur, således at det  

 præciseres, at det skal bestå af et bredt sammensat repræsentantskab, et  

 arbejdsudvalg og et forsknings- og informationsinstitut.
Repræsentantskabets  

 brede sammensætning med repræsentanter for læreanstalter, myndigheder og  

 organisationer bevares under hensyn til det ønskelige i at tilvejebringe det  

 bedst mulige grundlag for nævnets virksomhed.
Overordnede spørgsmål vedrørende institutionens drift, herunder beretning  

 og arbejdsplan, og overordnede sprogpolitiske spørgsmål behandles af  

 repræsentantskabet.
Løbende sager af mere principiel karakter varetages af  

 arbejdsudvalget og det daglige forsknings- og oplysningsarbejde varetages af  

 instituttet.
 Lovforslaget vil således i sammenhæng med undervisningsministerens  

 lovforslag om retskrivningen skabe et tidsvarende lovgrundlag for en  

 virksomhed af væsentlig betydning for den kulturelle udvikling.
 Jeg skal herefter anbefale lovforslaget til Folketingets velvillige  

 behandling.
Bilag 1 Ministeriet for Kulturelle Anliggenders bekendtgørelse nr. 563 af 26.  

 november 1981 Bekendtgørelse om Dansk Sprognævn § 1. Dansk Sprognævn har til opgave på videnskabeligt grundlag at  

 give myndighederne og offentligheden råd og oplysning om det danske sprog.
I  

 sager, som vedrører forholdet til andre sprog, forhandler det med tilsvarende  

 organer i de pågældende lande.
 § 2. Af nævnets opgaver fremhæves følgende:
 1. At følge det danske sprogs udvikling, navnlig ved at indsamle og  

 registrere nye ord, ordforbindelser og ordanvendelser, herunder forkortelser.
 2. At besvare sproglige spørgsmål fra myndighederne og offentligheden,  

 herunder at give vejledning i stavning og udtale af udenlandske navne.
 3. At redigere og udgive en dansk retskrivningsordbog.
 4. At udgive skrifter om dansk sprog, navnlig vejledninger i brugen af  

 modersmålet.
 5. At samarbejde med terminologiorganer, med ordbogsredaktioner og med  

 offentlige institutioner, der autoriserer eller registrerer stednavne,  

 personnavne og varenavne.
 6. At samarbejde med sprognævn og tilsvarende organer i Norden.
§ 3. Dansk Sprognævn består af mindst 22 og højst 27 medlemmer.
De  

 22 udpeges af følgende: Ministeriet for Kulturelle Anliggender,  

 Statsministeriet, Justitsministeriet, Undervisningsministeriet, Statens  

 Informationstjeneste, Rektorkollegiet, Stednavneudvalget, Danmarks Radio, Det  

 Danske Akademi, Danske Dagblades Forening, Det Danske Sprog- og  

 Litteraturselskab, Dansk Forfatterforening, Dansk Journalistforbund,  

 Dansklærerforeningen, Danmarks Lærerforening, Dansk Skuespiller Forbund og  

 Foreningen Norden.
Hver udpeger 1 repræsentant, med undtagelse af  

 Rektorkollegiet, der udpeger 5, som alle skal være sagkyndige, og hvoraf  

 højst 2 må repræsentere samme højere læreanstalt, og Dansklærerforeningen,  

 der udpeger 2 repræsentanter, som skal repræsentere henholdsvis seminarierne  

 og gymnasieskolen.
Danmarks Lærerforenings repræsentant skal repræsentere  

 folkeskolen.
Derudover kan nævnet indstille højst 5 medlemmer eller  

 repræsentanter for andre institutioner end de ovenfor nævnte.
 Stk. 2. Ministeren for kulturelle anliggender beskikker  

 medlemmerne for 3 år ad gangen.
 Stk. 3. Ingen kan beskikkes eller genbeskikkes til medlem af  

 nævnet efter at være fyldt 70 år.
Stk. 4. Ministeren for kulturelle anliggender udpeger for 3 år ad  

 gangen en formand og en næstformand, som tillige er formand og næstformand  

 for det i § 6 omhandlende arbejdsudvalg.
Formanden oppebærer et vederlag, som  

 fastsættes af ministeren for kulturelle anliggender.
§ 4. Nævnet træder sammen mindst en gang om året.
Ved årsmødet,  

 som holdes snarest muligt efter regnskabsårets udgang, forelægger formanden  

 regnskabet og en beretning om arbejdet i det forløbne år.
Stk. 2. Beretning og regnskab sendes derefter til Ministeriet for  

 Kulturelle Anliggender.
Regnskabsåret er kalenderåret.
 Stk. 3. Regnskabet revideres og decideres efter reglerne for  

 statens regnskabsvæsen.
§ 5. Nævnet udsender hvert år en trykt beretning om arbejdet.
Heri  

 bringes et udvalg af de udtalelser, som nævnet har afgivet i årets løb.
§ 6. Vigtigere sager behandles af et arbejdsudvalg.
Dette består  

 af mindst 5 og højst 9 personer, hvoraf de 2 er nævnets formand og  

 næstformand, jf. § 3, stk. 4. De øvrige vælges af og blandt nævnets medlemmer  

 for 3 år ad gangen.
 Stk. 2. Arbejdsudvalget fastsætter selv sin forretningsorden, som  

 godkendes af ministeren for kulturelle anliggender.
 Stk. 3. Nævnets daglige arbejde varetages af et sekretariat under  

 ledelse af formanden.
 § 7. Denne bekendtgørelse træder i stedet for Ministeriet for  

 Kulturelle Anliggenders bekendtgørelse nr. 25 af 8. februar 1967.
 § 8. Bekendtgørelsen træder i kraft den l. januar 1982.
 Stk. 2. Medlemmer af Dansk Sprognævn, der er beskikket i henhold  

 til bekendtgørelse nr. 25 af 8. februar 1967, bevarer deres medlemskab indtil  

 31. december 1981.
Ministeriet for Kulturelle Anliggender, den 26. november 1981 LISE ØSTERGAARD / Lise Roepstorff Efter 2. behandling den 3. april 1997 Kapitel 1 Dansk Sprognævns opgaver § 1. Dansk Sprognævn har til opgave at følge det danske sprogs  

 udvikling, at give råd og oplysninger om det danske sprog og at fastlægge den  

 danske retskrivning.
Stk. 2. Sprognævnet skal 1. indsamle nye ord, ordforbindelser og ordanvendelser, herunder  

 forkortelser, 2. besvare sproglige spørgsmål fra myndigheder og offentligheden om det  

 danske sprogs bygning og brug, herunder give vejledning i stavning og udtale  

 af udenlandske navne, 3. udgive skrifter om dansk sprog, navnlig vejledninger i brugen af  

 modersmålet, og samarbejde med terminologiorganer, ordbogsredaktioner og  

 offentlige institutioner, der autoriserer eller registrerer stednavne,  

 personnavne og varenavne.
Stk. 3. Dansk Sprognævn skal arbejde på videnskabeligt grundlag.
I  

 sit arbejde skal nævnet tage hensyn til sprogets funktion som bærer af  

 tradition og kulturel kontinuitet og som spejl af samtidens kultur og  

 samfundsforhold.
Stk. 4. I sager, som vedrører forholdet til andre sprog,  

 forhandler nævnet med tilsvarende organer i de pågældende lande.
Nævnet skal  

 især samarbejde med sprognævn og tilsvarende organer i Norden.
 Stk. 5. Kulturministeren fastsætter nærmere regler om grundlaget  

 for Sprognævnets virksomhed.
§ 2. Dansk Sprognævn redigerer og udgiver den officielle danske  

 retskrivningsordbog.
Heri offentliggøres den af nævnet fastlagte  

 retskrivning.
 Stk. 2. I forbindelse med udgivelse af nye udgaver af  

 retskrivningsordbogen kan nævnet på egen hånd foretage ændringer og  

 ajourføringer af ikkeprincipiel karakter.
 Stk. 3. Ændringer af principiel karakter kræver godkendelse af  

 kulturministeren efter indhentet udtalelse fra undervisningsministeren.
§ 3. Sprognævnet udsender hvert år en beretning om arbejdet.
I  

 beretningen eller på anden måde offentliggør nævnet mindst en gang om året et  

 udvalg af de udtalelser, som det har afgivet i årets løb.
Kapitel 2 Dansk Sprognævns struktur § 4. Dansk Sprognævn består af et repræsentantskab, et  

 arbejdsudvalg og et forsknings- og informationsinstitut.
§ 5. Repræsentantskabet træder sammen mindst en gang om året.
Ved  

 årsmødet, som holdes snarest muligt efter regnskabsårets udgang, forelægger  

 formanden regnskabet og en beretning om arbejdet i det forløbne år samt  

 forslag til en aktivitetsplan for det kommende år.
Regnskab, beretning og  

 aktivitetsplan skal godkendes af repræsentantskabet.
 Stk. 2. Beretning og aktivitetsplan sendes derefter til  

 Kulturministeriet.
 § 6. Repræsentantskabet består af indtil 30 medlemmer.
 Stk. 2. Kulturministeren fastsætter nærmere regler om  

 sammensætningen af repræsentantskabet.
 Stk. 3. Kulturministeren beskikker medlemmerne for 3 år ad gangen.  

 Ingen kan beskikkes eller genbeskikkes til medlem af nævnet efter at være  

 fyldt 70 år.
Stk. 4. Kulturministeren udpeger for 3 år ad gangen blandt  

 repræsentantskabets medlemmer en formand og en næstformand, som tillige er  

 formand og næstformand for det i § 7 omhandlede arbejdsudvalg.
Formanden  

 modtager et vederlag, som fastsættes af kulturministeren.
§ 7. Arbejdsudvalget behandler løbende sager af mere principiel  

 karakter.
Udvalget består af mindst 5 og højst 9 personer, hvoraf de 2 er  

 repræsentantskabets formand og næstformand, jf. § 6, stk. 4. De øvrige vælges  

 af og blandt repræsentantskabets medlemmer for 3 år ad gangen.
 Stk. 2. Arbejdsudvalget fastsætter selv sin forretningsorden.
 § 8. Forsknings- og informationsinstituttet varetager det daglige  

 forsknings-, rådgivnings- og oplysningsarbejde under ledelse af formanden.  

 Derudover varetager instituttet sekretariatsopgaver for nævnets arbejdsudvalg  

 og repræsentantskab.
Kapitel 3 Overgangs- og ikrafttrædelsesbestemmelser § 9. Loven træder i kraft den 1. august 1997. Samtidig ophæves  

 bekendtgørelse nr. 563 af 26. november 1981 om Dansk Sprognævn.
 Stk. 2. Det første repræsentantskab beskikkes for perioden fra 1.  

 august 1997 til 31. december 1999 i henhold til de regler, der fastsættes i  

 medfør af § 6, stk. 2.
