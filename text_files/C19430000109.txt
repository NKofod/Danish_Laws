(Til de skattelignende Myndigheder  

 m.v.) Idet man hoslagt fremsender Eksemplarer af:
 skal man meddele følgende:
 I.
 Lov om midlertidige Ændringer i Reglerne om Paaligning af Indkomstog  

 Formueskat til Staten.
 Denne Lov, hvis Regler vil være at anvende ved Skatteligningen for  

 Skatteaaret 1943-44, afløser Lov Nr. 538 af 2. December 1941 om midlertidige  

 Ændringer i Reglerne om Paaligning af Indkomst- og Formueskat til Staten, der  

 kun havde Gyldighed for Skatteaaret 1942-43.
 Medens Loven af 22. December 1941 som foran nævnt i sin Helhed var  

 begrænset til kun at gælde for et enkelt Skatteaar, er en tilsvarende  

 Begrænsning af den nye Lovs Regler kun opretholdt, for saa vidt angaar §§ 4-7  

 og 9-11, der altsaa kun gælder for Skatteaaret 1943-44, medens Lovens øvrige  

 Bestemmelser gælder indtil videre, d.v.s. indtil de afløses af en ny Lov.
 Af Lovens bestemmelser er §§ 1-9, 11, 13, 15 og 16 overført uændrede fra  

 Loven af 22. December 1941, medens §§ 10 og 14 indeholder forskellige  

 Ændringer og Tilføjelser i Forhold til de tidligere Regler, og § 12 er en  

 helt ny Bestemmelse.
 Idet man, for saa vidt angaar de fra Loven af 22. December 1941 uændret  

 overførte Bestemmelser, iøvrigt skal henvise til de i Skattedepartementets  

 Cirkulærer af 29. December 1939 og 30. December 1941 indeholdte Bemærkninger,  

 skal man med Hensyn til Bestemmelsen i Lovens § 4, Stk. 3, bemærke følgende:
Den nævnte Bestemmelse, hvorved der er tillagt Finansministeren en  

 Bemyndigelse til, naar Forholdene i ganske særlig Grad taler derfor, at  

 tillade, at Fortjeneste ved Realisation af Anlægspapirer helt eller delvis  

 lades ude af Betragtning ved Beregningen af Indkomstskatten til Staten og den  

 fælleskommunale Udligningsfond, er enslydende med den tilsvarende Bestemmelse  

 i Loven af 22. December 1941, men det er i Overensstemmelse med det i  

 Folketingsudvalgets Betænkning vedrørende Forslaget til Loven udtalte  

 Hensigten at bringe Dispensationsbeføjelsen til Anvendelse i et noget videre  

 Omfang for Skatteaaret 1943-44 end det, hvori den tilsvarende Beføjelse i  

 Loven af 22. December 1941 har været anvendt for indeværende Skatteaar.
Som  

 Eksempler paa den Praksis, der i saa Henseende tænkes fulgt, kan nævnes  

 saadanne Tilfælde, hvor Realisationen er sket for at tilvejebringe Kapital  

 til Oprettelse eller Udvidelse, respektive Omlægning, af Skatteyderens egen  

 Erhvervsvirksomhed eller - hvor Vedkommende i Forvejen er Aktionær i et  

 Selskab - til Tegning af nye Aktier i samme Selskab, dog ikke for et større  

 Beløb end det, som Vedkommende hidtil har været Ejer af.
Ligeledes tænkes  

 Dispensationsbemyndigelsen bragt til Anvendelse - naar Forholdene iøvrigt  

 taler derfor - i Tilfælde, hvor der er Tale om Tilvejebringelse af likvide  

 Midler til Udstyr til Børn ved Giftermaal eller til deres Uddannelse eller  

 Igangsættelse med Erhverv, og endvidere i saadanne Tilfælde, hvor Afhændelsen  

 af Aktierne har været af afgørende Betydning for Skatteyderens Velfærd, hvor  

 der f.Eks. har skullet skaffes Midler til Tilvejebringelse af nødvendig  

 Bolig, til Hospitals- eller Sanatorieophold eller lignende.
De anførte  

 Eksempler tilsigter dog ikke at give en udtømmende Opregning af de Tilfælde,  

 i hvilke Bemyndigelsen for Fremtiden kan tænkes bragt til Anvendelse, men  

 angiver kun Hovedlinierne for den Praksis, der vil blive fulgt.
 Med Hensyn til de ændrede eller nytilkomne Bestemmelser skal herefter  

 bemærkes følgende:
Til § 10. Bestemmelsen er overført uforandret fra Loven af 22. December  

 1941, blot er det nu udtrykkeligt fastsat, at det er vedkommende Selskabs  

 Status ved Udgangen af det til Grund for Selskabets sidste Skatteansættelse  

 liggende Regnskabsaar, der skal danne Grundlaget for Beregningen af den til  

 Aktiens Paalydende svarende Andel i Selskabets Formue.
Ved Ligningen for  

 Skatteaaret 1943-44 er det altsaa Selskabets Status ved Udgangen af det til  

 Grund for Ansættelsen for Skatteaaret 1942-43 liggende Regnskabsaar, der skal  

 benyttes.
 Til § 12. Ved denne nytilkomne Paragraf hjemles der Skattefrihed for visse  

 Hædersgaver og Legatydelser samt en væsentlig Begrænsning i  

 Indkomstbeskatningen af visse Lotterigevinster.
 I Stk. 1 bestemmes det, at Gave- og Legatbeløb, der oppebæres en Gang for  

 alle, og som er udredet af offentlige Midler, Legater, kulturelle Fonds og  

 lignende her eller i Udlandet, eller som er tilvejebragt ved Indsamling af  

 Bidrag, fremtidig skal være indkomstskattefri, alt for saa vidt den modtagne  

 Ydelse alene har Karakter af en Anerkendelse af Modtagerens Fortjenester.
Som for den første Betingelse for, at en Gave- eller Legatydelse kan  

 omfattes af denne Bestemmelse, kræves altsaa, at Ydelsen er oppebaaret en  

 Gang for alle.
Gaar Gavetilsagnet ud paa Ydelse af en Række løbende aarlige  

 Understøttelser, omfattes Forholdet ikke af Bestemmelsen, og de enkelte  

 aarlige Ydelser skal da medregnes til Modtagerens skatteplitige Indkomst paa  

 almindelig Maade, jfr. dog som en Undtagelse herfra Reglen i Stk. 3.
Den næste Betingelse gaar ud paa, at Beløbet skal være udredet af en  

 offentlig Institution, et Legat, et Fond eller lignende eller være  

 tilvejebragt ved Indsamling af Bidrag.
Almindelige Gaver falder altsaa helt  

 udenfor Bestemmelsens Omraade, og den Omstændighed, at to, tre eller flere  

 Personer har slaaet sig sammen om at yde en Gave, er heller ikke  

 tilstrækkelig til, at Gaven kan siges at være tilvejebragt ved Indsamling af  

 Bidrag.
Hertil maa udkræves, at Indsamlingen er organiseret inden for en vis  

 større Kreds, f.Eks.
Menigheden i et Sogn, Medlemmerne af en Forening,  

 Funktionærerne inden for en Virksomhed eller eventuelt paa endnu mere  

 omfattende Basis.
 Endelig er det en Betingelse, at Ydelsen ikke har Karakter af Vederlag for  

 Arbejds- eller Bistandspræstationer, men alene er Udtryk for en Anerkendelse  

 af Modtagerens Fortjenester paa specielle Omraader eller i Almindelighed, og  

 heraf følger, at saadanne Legatydelser, som uddeles efter Ansøgning, som  

 Regel maa anses at falde udenfor Omraadet.
 Den skattepligtige, der har modtaget en Gave, som efter hans Formening  

 omfattes af den her omhandlede Skattefrihedsbestemmelse, skal ikke medtage  

 Beløbet under Selvangivelsens Rubrik for den skattepligtige Indkomst, men han  

 maa i Selvangivelsens Rubrik for særlige Bemærkninger eller eventuelt i en  

 særskilt, Selvangivelsen medfølgende Skrivelse gøre nærmere Rede for det  

 modtagne Gavebeløb, og Ligningsmyndigheden bør sikre sig den fornødne  

 Dokumentation for Gavens Størrelse og for de nærmere Omstændigheder  

 vedrørende denne.
I Stk. 2 bestemmes det, at Indkomst hidrørende fra Lotterigevinster -  

 bortset fra Gevinster i Klasselotteriet - ikke skal medregnes til den  

 skattepligtige Indkomst, for saa vidt den fra Gevinsten eller Gevinsterne  

 (hvis den paagældende i Aarets løb skulde have oppebaaret flere Gevinster)  

 hidrørende Indkomst ikke overstiger ialt 200 Kr.
Overstiger Lotteriindtægten  

 200 Kr. medregnes kun Halvdelen af det overskydende Beløb.
 Bestemmelsen angaar altsaa ikke Gevinster i Klasselotteriet, for hvis  

 Vedkommende der i Lov nr. 519 af 19. December 1942 er fastsat særlige Regler,  

 for hvilke der nærmere skal gøres Rede nedenfor i Afsnit II, men den gælder  

 alle andre Lotterigevinster baade gevinster i Landbrugslotteriet, i  

 Varelotteriet samt alle andre Bortlodninger.
 Stk. 3  fastsætter Skattefrihed for de aarlige  

 Hædersgavebeløb, der oppebæres i Henhold til Lov Nr. 93 af 20. Marts 1940 om  

 Udbetaling af Hædersgaver til danske Sømænd og Fiskere og deres Efterladte og  

 Lov Nr. 378 af 10. Juli 1940 om Udbetaling af Hædersgaver til efterladte  

 efter faldne og til saarede den 9. April 1940. Disse Ydelser skal altsaa ved  

 alle fremtidige Ligninger ikke medregnes til den skattepligtige Indkomst.
 Til § 14. Den ved Loven af 22. December 1941 indførte Regel, hvorefter  

 Skilsmissebidrag beskattes hos Bidragsmodtageren og kan fradrages i Yderens  

 skattepligtige Indkomst, er nu udvidet til ogsaa at gælde Underholdsbidrag i  

 Anledning af Separation.
 Denne nye Regel vedrørende Separationsbidrag har ligesaalidt som den  

 tilsvarende Regel i Loven af 1941 vedrørende Skilsmissebidrag umiddelbar  

 Virkning for Bidragsordninger oprettede før Loven, og for at Reglen skal  

 kunne anvendes paa Separationsordninger, der er oprettet før Lovens  

 Ikrafttrædelsesdag den 22. December 1942, maa det kræves, at  

 Bidragsvilkaarene ved Overenskomst mellem Parterne eller ved  

 Overøvrighedsresolution er ændret efter denne Dato, men før Skatteaarets  

 Begyndelse, altsaa i Tiden fra den 22. Dember 1942 til den 31. Marts 1943.
 For Skilsmissebidragenes Vedkommende gælder, at Reglen kun kommer til  

 Anvendelse ved Skilsmisseordninger, der er oprettet efter Ikrafttrædelsen af  

 Loven af 22. December 1941, eller for hvis Vedkommende Bidragsvilkaarene er  

 ændret efter sidstnævnte Lovs Ikrafttrædelse, men inden Begyndelsen af  

 Skatteaaret 1943-44.
 Iøvrigt henvises til Bemærkningerne i Skattedepartementets Cirkulære af  

 30. December 1941 vedrørende § 13 i Loven af 22. December 1941.
 Til § 16. I Henhold til den Finansministeren ved denne Bestemmelse  

 tillagte Bemyndigelse er Fristen for Indgivelse af Selvangivelse for  

 skattepligtige Selskaber og Foreninger fastsat til Udgangen af April Maaned  

 1943.
 Endvidere er der for disse skattepligtiges Vedkommende fastsat følgende  

 for Skatteaaret 1943-44 gældende Ændringer med Hensyn til de i  

 Statsskatteloven af 10. April 1922 Afsnit C, III og IV, ommeldte Tidsfrister  

 vedrørende Ligningsarbejdet:
(ad § 24). Fristen for den foreløbige Ansættelses Tilendebringelse  

 forlænges til den 31. Maj, hvorhos Fristen for Fremsendelsen til Skatteraadet  

 af Fortegnelsen over de foreløbige Ansættelser m.v. ændres til senest den 1.  

 Juni.
Endvidere forlænges Fristen for Indgivelse af Klage over den foreløbige  

 Ansættelse til Udgangen af Juni Maaned.
 (ad § 25). Det Tidsrum, i hvilket Klage over, at en skattepligtig er  

 forbigaaet eller ansat for lavt, kan indgives, fastsættes til Tiden fra den  

 1. til 15. Juni; samtidig fastsættes Tiden for Afholdelsen af de af  

 Ligningsmyndigheden i denne Anledning foranstaltede Møder til Tiden fra den  

 16. til den 30. Juni.
 (ad § 27). Skatteraadene paabegynder Prøvelsen af den i Kommunerne  

 foretagne Ansættelse af disse skattepligtige den 1. Juli eller umiddelbart  

 derefter.
De i Statsskattelovens §§ 27-30 ommeldte Arbejder skal ogsaa for de  

 heromhandlede skattepligtiges Vedkommende være tilendebragt inden Udløbet af  

 August Maaned.
Skattelisten vedrørende Indkomstskatten til Staten af disse  

 skattepligtige skal være tilstillet Kommunalbestyrelsen senest den 1.  

 September 1943.
 II.
 Lov om Afgift af Gevinster i Klasselotteriet.
 Ved denne Lov bestemmes, at Gevinster i Klasselotteriet fra og med det  

 269de Lotteri; d.v.s. fra den 1. April 1943, skal være fritaget for  

 Indkomstskat til Stat og Kommune og skal svare en særlig Afgift paa 15 pCt.  

 af den Del af Gevinstbeløbet, der overstiger 200 Kr., hvilken Afgift  

 fradrages ved Gevinstudbetalingen.
 Disse Lovens Hovedbestemmelser faar først Betydning for  

 Indkomstansættelserne fra og med Skatteaaret 1944-45, men med Hensyn til  

 Klasselotterigevinster, der er faldet i Lotterier forud for det 269de  

 Lotteri, og som efter de hidtil gældende Skatteregler vilde være  

 indkomstskattepligtige for Skatteaaret 1943-44 eller følgende Skatteaar,  

 indeholder Lovens § 5 visse Overgangsbestemmelser, hvorefter Gevinster, der  

 ikke overstiger 200 Kr., er indkomstskattefri, og hvorefter Spillerne med  

 Hensyn til Gevinster over nævnte Grænse kan befri sig for  

 Indkomstskattepligten ved at betale Afgift af Gevinsten, beregnet efter  

 Reglerne i Lovens § 1, jfr. § 2.
 Med Hensyn til disse Overgangsbestemmelsers nærmere Forstaaelse og  

 Praktisering paa Gevinster faldne i det til Grund for Ansættelsen for  

 Skatteaaret 1943/44 liggende Regnskabsaar bemærkes følgende:
a.
Skattefriheden for Gevinster paa ikke over 200 Kr. gælder for hver  

 enkelt Gevinst, som Skatteyderen maatte have oppebaaret i Regnskabsaarets  

 Løb.
Afgørende for Skattefriheden er ikke Størrelsen af den til det  

 paagældende Nummer udtrukne Gevinst, men Størrelsen af den paa vedkommende  

 Lodseddel (1/1, 1/2, 1/4 eller 1/8 Seddel) faldne Gevinst.
Har den  

 skattepligtige saaledes spillet paa en Kvartseddel, hvis Nummer er udkommet  

 med 500 Kr., er den paa Kvartsedlen faldende Gevinst, 125 Kr., skattefri.
At  

 flere spiller paa samme Seddel er derimod uden Betydning i denne Forbindelse.  

 Har 4 Personer spillet sammen paa en Kvartseddel, paa hvilken der er faldet  

 500 Kr., er hver enkelt Spillers Andel i Gevinsten, 125 Kr., saaledes ikke  

 skattefri.
b.
Hvor Gevinsten paa Lodsedlen overstiger 200 Kr. og saaledes ikke er  

 skattefri efter fornævnte Regler, skal den skattepligtige som nævnt kunne  

 befri sig, og eventuelle Medspillere paa Sedlen, for Indkomstskattepligt med  

 Hensyn til Gevinsten ved at erlægge den særlige 15 pCt.'s Lotteriafgift.
 Den, der ønsker at benytte sig af denne Adgang, maa ved Indgivelsen af sin  

 Selvangivelse - i dennes Rubrik for særlige Bemærkninger - udtrykkeligt  

 anføre, at han har vundet en Klasselotterigevinst, hvis Størrelse angives,  

 samt at han ønsker at berigtige Afgift heraf i Overensstemmelse med Loven om  

 Afgift af Gevinster i Klasselotteriet.
Meddelelse herom vil af vedkommende Ligningsmyndighed snarest efter  

 Modtagelsen af Skatteyderens Selvangivelse være at tilstille Amtstuen i det  

 Amstuedistrikt, hvori Skatteyderen har Bopæl, hvorefter Amtstuen - efter  

 Regler, der vil blive fastsat nærmere - vil have at foretage det videre  

 fornødne med Hensyn til Lotteriafgiftens Berigtigelse og give  

 Skattemyndighederne Underretning herom.
Meddelelsen til Amtstuen maa angive  

 Skatteyderens Navn, Stilling og Adresse, Størrelsen af den paagældende  

 Klasselotterigevinst samt eventuelle andre om Gevinsten foreliggende  

 Oplysninger.
Har Skatteyderen saaledes begæret sin Lotterigevinst afgiftsberigtiget  

 efter Lotteriafgiftslovens Regler, skal han ikke medtage Gevinsten under  

 Indkomstopgørelsen i Selvangivelsens Indkomstrubrik, og Gevinsten vil være at  

 lade ude af Betragtning ved den foreløbige Ansættelse.
Den paagældende  

 Ansættelse vil dog være at holde under Observation, indtil Meddelelse fra  

 Amtstuen om Lotteriafgiftens Berigtigelse foreligger, og saafremt  

 Lotteriafgiften efter Paakrav fra Amtstuen ikke rettidig berigtiges, vil  

 Ansættelsen, naar Amtstuens Meddelelse herom foreligger, være at forhøje med  

 det paagældende Gevinstbeløb.
 III.
 Ekstraordinære, skattefri Afskrivninger paa Skibe samt visse Bygninger og  

 Maskiner m.v.
 Med Tiltrædelse af Rigsdagens Finansudvalg har Finansministeren fastsat  

 visse Regler for Indrømmelse af ekstraordinære, skattefri Afskrivninger,  

 hvorom henvises til Skattedepartementets hosfølgende Meddelelse af 21.  

 November 1942, og som vil blive bragt til Anvendelse ved Ansættelserne for  

 Skatteaaret 1943-44.
 Medens Tilladelse til ekstraordinær skattefri Afskrivning, for saa vidt  

 angaar Skibe, Bygninger samt Maskiner og lignende Driftsmidler, anskaffet til  

 Brug ved Oprettelsen af en ny Produktionsvirksomhed eller Udvidelse,  

 Omlægning, Modernisering og lignende af en bestaaende Produktionsvirksomhed,  

 kun kan indrømmes efter særskilt til Skattedepartementet, eventuelt Statens  

 Ligningsdirektorat, i hvert enkelt Tilfælde indgivet Andragende, kan der for  

 saa vidt angaar Maskiner og lignende Driftsmidler (ikke Inventar), der  

 anskaffes i Anledning af en Udskiftning i væsentlig Omfang indenfor en  

 bestaaende Produktionsvirksomhed, altsaa ved Erstatningsanskaffelser,  

 allerede ved selve Ligningen godkendes ekstraordinære, skattefri  

 Afskrivninger, beregnet efter de i Departementets Meddelelse Side 2 under  

 Pkt. 1-8 angivne Regler.
 Med Hensyn til disse Reglers Forstaaelse og nærmere Praktisering bemærkes:
 ad Pkt. 2) Maskinerne skal være bestilt eller leveret indenfor Tidsrummet  

 fra den 1. Januar 1942 til den 31. Marts 1943 dog senest inden Udløbet af det  

 til Grund for Skatteansættelsen liggende Regnskabsaar.
 ad Pkt. 3 og 4) Til Belysning af Beregningsreglerne skal anføres følgende  

 Eksempler:
b.
Anskaffelsespris, bogført Restværdi af bestaaende Anlæg og Regnskabsaar  

 forholder sig som under a. anført.
Maskinerne er leveret den 1. Juli 1942, hvorfor der ordinært kan afskrives  

 10 pCt. p.a. i 6 Maaneder.
Herefter skal den ekstraordinære Afskrivning  

 mindst udgøre 500 Kr. svarende til 6 Maaneders ordinær Afskrivning (10 pCt.)  

 paa 1/3 af Anskaffelsessummen og kan højst udgøre 4.000 Kr., jfr. foran under  

 a.
c.
Anskaffelsespris, bogført Restværdi af bestaaende Anlæg samt  

 Regnskabsaar forholder sig som under a. anført.
Maskinerne er leveret den 1.  

 Januar 1942. Herefter skal den ekstraordinære Afskrivning mindst udgøre 1.000  

 Kr. svarende til et fuldt Aars ordinær Afskrivning paa 1/3 af  

 Anskaffelsessummen og kan højst udgøre 4.000 Kr.
ad Pkt. 5b) Hvor ekstraordinær Afskrivning er indrømmet uanset, at  

 Maskinerne ikke er leveret inden Regnskabsaarets Slutning, maa det paalægges  

 den skattepligtige straks at indberette til Skatteraadet, naar Levering har  

 fundet Sted.
Den paagældende Ansættelse vil derhos være at holde under  

 Observation indtil denne Meddelelse fremkommer.
Er Maskinerne ikke leveret  

 ved Fristens Udløb, vil Ansættelsen være at forhøje med den ekstraordinære  

 Afskrivnings Beløb.
Er paa dette Tidspunkt Ligningen endelig tilendebragt,  

 vil Indberetning om den manglende Levering være at indsende til Statens  

 Ligningsdirektorat.
 IV.
 Ekstraordinære, skattefri Henlæggelser til Fornyelse af Varelager.
 Med Tiltrædelse af Rigsdagens Finansudvalg har Finansministeren fastsat en  

 for Skatteaaret 1943-44 gældende Ordning, hvorved det paa nærmere angivne  

 Betingelser, hvorom henvises til Afsnit I i Skattedepartementets hosfølgende  

 Meddelelse af 4. Januar 1943, tillades Handlende, Fabrikanter og andre  

 Næringsdrivende samt Selskaber og Foreninger, hvis Varelager i det til Grund  

 for Ansættelsen for Skatteaaret 1943-44 liggende Regnskabaar som Følge af  

 Krigsforholdene er formindsket i Forhold til Varelagerets Størrelse ved  

 Udgangen af de 3 sidste før den 1. September 1939 afsluttede Regnskabsaar, at  

 fradrage i deres skattepligtige Indkomst en efter nærmere angivne Regler  

 beregnet Henlæggelse til senere Retablering af Varelageret.
 IDet man iøvrigt med Hensyn til Reglerne for Beregningen af den ommeldte  

 skattefri Henlæggelse skal henvise til Bestemmelserne i Skattedepartementets  

 fornævnte Meddelelse, Afsnit I.A, Stk. 2, skal man til Iagttagelse ved  

 Ordningens Praktisering under den kommende Ligning bemærke følgende:
Den paagældende ekstraordinære Henlæggelse maa ikke af den skattepligtige  

 fradrages i Indkomstopgørelsen paa Selvangivelsen, men skal opgives særskilt  

 i en Selvangivelsen vedlagt Begræring, hvortil Blanketter vil blive  

 tilstillet Ligningsmyndigheden til Uddeling til skattepligtige, der maatte  

 ønske at benytte sig af denne særlige Ordning.
Begæringen skal angive,  

 hvorledes Henlæggelsen er beregnet, og for saa vidt angaar Personer, der i  

 Modsætning til Selskaber og Foreninger ikke behøver at have foretaget den  

 Henlæggelsen modsvarende Deponering af Effekter i Finansministeriet inden  

 Selvangivelsens Indgivelse, skal Begæringen indeholde en Erklæring om, at den  

 paagældende forpligter sig til inden 4 Uger efter Begæringens Indgivelse at  

 foretage den ommeldte Deponering og tilstille Ligningsmyndigheden  

 Underretning herom.
Snarest muligt efter Begæringens Modtagelse underkaster  

 Ligningsmyndigheden Begæringen en nærmere Undersøgelse med Henblik paa, om de  

 i Meddelelsens Afsnit I.A, Stk. 2 ommeldte Grænser for Henlæggelsens  

 Beregning maatte være overskredet.
Hvis dette er Tilfældet, vil der snarest  

 og saavidt muligt inden Udløbet af den fornævnte 4 Ugers Frist for  

 Deponeringens Foretagelse være at tilstille den skattepligtige Meddelelse om,  

 i hvilket Omfang Begæringen vil kunne tages til Følge.
Foreligger der ingen  

 Overskridelse med Hensyn til Henlæggelsens Beregning, kan den skattepligtige  

 Indkomst straks nedsættes med den begærede Henlæggelses Beløb.
Hvor den  

 Henlæggelsen modsvarende Deponering af Effekter i Finansministeriet endnu  

 ikke har fundet Sted paa Tidspunktet for Foretagelsen af den foreløbige  

 Ligning, vil Ansættelsen være at holde under Observation indtil Udløbet af  

 den for Deponeringen fastsatte 4 Ugers Frist.
Er efter Udløbet af denne Frist  

 behørigt dokumenteret Meddelelse om Deponeringens Foretagelse ikke modtaget  

 af Ligningsmyndigheden, vil Ansættelsen være at forhøje med den beregnede  

 Henlæggelse.
Dokumentationen for den foretagne Deponering skal foreligge i Form af en  

 af den skattepligtige fremsendt Attest fra Finansministeriets Noterings- og  

 Indskrivningskontor, af hvilken Attest Størrelsen af det stillede Depositum  

 vil fremgaa.
Denne Værdi skal modsvare den beregnede, skattefri Henlæggelse,  

 dog saaledes, at der kan bortses fra Differencer paa ikke over 50 Kr.  

 Foreligger der større Differencer end den nævnte mellem Depotets Værdi og  

 Henlæggelsen, maa den skattepligtige opfordres til at supplere sit Depositum  

 i fornødent Omfang og indsende Dokumentation herfor inden en Frist af 14  

 Dage.
Efterkommes denne Opfordring ikke inden Udløbet af den fastsatte Frist,  

 maa Ansættelsen forhøjes med Differencen mellem den beregnede Henlæggelse og  

 Depotets Værdi.
 Det maa af Skattemyndighederne paases, at Henlæggelsen gennem  

 Baandlæggelsesperioden opføres som en særskilt, klart betegnet Post paa  

 vedkommende Virksomheds Status.
 De baandlagte Effekter skal ogsaa under Baandlæggelsesperioden medregnes  

 til den skattepligtige Formue (efter deres Kursværdi), ligesom Renterne, der  

 udbetales Deponenten til de almindelige Forfaldsterminer, skal medregnes til  

 den skattepligtige Indkomst.
 V.
 Skattefri Henlæggelser til Imødegaaelse af paa Grund af Krigsforholdene  

 udskudte Udgifter til Vedligeholdelser, Reparationer og  

 Erstatningsanskaffelser.
 Med Tiltrædelse af Rigsdagens Finansudvalg vil der paa Forslaget til  

 Finansloven for Finansaaret 1943-44 blive optaget en Tekstanmærkning til § 5,  

 hvorved Finansministeren bemyndiges til paa visse nærmere angivne  

 Betingelser, hvorom henvises til Afsnit II i Skattedepartementets hosfølgende  

 Meddelelse af 4. Januar 1943 at tillade, at Skatteydere, der som Følge af en  

 af Krigsforholdene foraarsaget Materialemangel eller lignende Aarsager i det  

 til Grund for Skatteaaret 1943-44 liggende Regnskabsaar har været nødsaget  

 til at udskyde Afholdelsen af visse Driftsudgifter, som normalt ville være  

 kommet til Fradrag i deres skattepligtige Indkomst, nemlig  

 Vedligeholdelsesudgifter og Udgifter til Erstatningsanskaffelser, der efter  

 den benyttede Regnskabsform afholdes over Driften, i deres skattepligtige  

 Indkomst for det nævnte Skatteaar fradrager en efter Skattemyndighedernes  

 Skøn passende Henlæggelse til senere Afholdelse af de udskudte  

 Driftsudgifter.
 Med Hjemmel i en saadan Bemyndigelse paatænkes der for visse  

 Erhvervsgruppers Vedkommende oprettet særlige Fonds, i hvilke de  

 erhvervsdrivende kan indskyde til midlertidig Baandlæggelse og Forvaltning  

 visse efter nærmere fastsatte Regler beregnede, skattefri Henlæggelser.
 Nærmere Meddelelse om saadanne Særordninger vil fremkomme.
 Skattedepartementet, den 5. Januar 1943.
 P.G.V.
 Victor Nielsen.
 / Hiort-Lorenzen.
