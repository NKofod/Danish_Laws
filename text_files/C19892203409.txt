(Til rektorerne for samtlige  

 gymnasieskoler samtlige amtskommuner og Københavns og Frederiksberg kommuner) I henhold til bekendtgørelse nr. 589 af 10. september 1987  

 (gymnasiebekendtgørelsen) med ændring af xx. april 1989 fastsættes følgende  

 om klasser og hold i gymnasiet.
I.
Klasser.
 Ved en klasse forstås en undervisningsenhed, der etableres ved  

 undervisningens begyndelse i 1.g og hvis elever undervises sammen i de  

 obligatoriske fag for elever på begge linjer.
Det samlede antal klasser i amtskommunen henholdsvis Københavns og  

 Frederiksberg kommune fastsættes af amtsrådet henholdsvis skoledirektionen og  

 kommunalbestyrelsen.
Antallet af klasser ved den enkelte gymnasieskole  

 fastsættes af fordelingsudvalget efter reglerne i bekendtgørelse om optagelse  

 i 1. gymnasieklasse.
Antallet af elever i den enkelte klasse må ikke overstige 28. II.
Hold.
Ved et hold forstås en undervisningsenhed (en gruppe elever), der  

 undervises sammen i et fag i et år.
Et hold kan bestå af elever fra samme  

 klasse eller fra flere klasser.
Antallet af elever på et hold må ikke overstige 28. III.
Timeramme.
 Skolen minimale antal ugetimer til undervisningen efter bekendtgørelsens §  

 4 fastsættes efter reglerne i bekendtgørelsens § 10. Det timetal, der  

 fremkommer efter stk. 1 anvendes til lærerskematimer til den egentlige  

 undervisning, dvs. timer efter § 4 herunder ekstra idrætstimer som følge af  

 kønsdeling, men ikke fx. apparatopstilling, deletimer til eksperimentelt  

 arbejde, studievejledning, idrætsassistenttimer, rettereduktion m.v.
Med henblik på fastsættelse af det minimale timetal et skoleår fastsættes  

 pr. 15. april det foregående skoleår et forvantet antal elever det kommende  

 skoleår samt et forventet antal klasser.
På grundlag heraf beregnes det  

 forventede minimale timetal.
Hvis der sker ændringer i elevantallet herefter  

 kan timetallet kun reguleres i opadgående retning.
IV.
Valgfag samt  

 fortsætter- og begyndersprog.
 Den enkelte skoles tilbud af valgfag fastsættes af amtskommunen efter  

 reglerne i gymnasiebekendtgørelsens § 9.
 Skolens tilbud af fortsætter- og begyndersprog fastsættes af rektor.
 Skolens tilbud af valgfag fastsættes efter reglerne i bekendtgørelsens §  

 9.
 På alle fortsættersproghold og begyndersproghold kan indgå elever fra  

 begge linjer.
 På følgende højniveauvalgfagshold kan indgå elever fra begge linjer:  

 fortsættersprog, begyndersprog, musik og samfundsfag (jfr. dog bindingerne,  

 se nedenfor).
 På følgende mellemniveauvalgfagshold kan indgå elever fra begge linjer:  

 Samfundsfag, biologi, teknikfag, erhvervsøkonomi, datalogi, filosofi, musik,  

 dramatik, idræt, film- og tv-kundskab, geografi og billedkunst.
 Alle mellemniveauvalgfagshold bortset fra geografi på begge linjer samt  

 matematik, fysik og kemi på sproglig linje, kan omfatte elever fra såvel 2.  

 som 3. g.
Rektor afgør med udgangspunkt i skolens tilbud, hvilke hold til valgfag  

 samt fortsætter- og begyndersprog, der oprettes.
Ved afgørelsen skal rektor  

 sikre, at elevernes ønsker opfyldes bedst muligt.
Elevernes endelige valg af valgfag skal finde sted inden den 1. april året  

 forud, jfr. bekendtgørelsens § 12, og rektor skal inden den 15. maj have  

 truffet afgørelse om, hvilke hold, der oprettes det følgende skoleår.
V.  

 Bindinger.
 Elever, der har valgt biologi på højt niveau og som undervises på samme  

 biologihold, skal alle modtage undervisning i samme mellemniveaufag, jfr.  

 bekendtgørelsens § 2, stk. 4, og på samme hold, men mellemniveauholdet kan  

 omfatte andre elever.
 Tilsvarende gælder for elever, der har valgt samfundsfag på højt niveau.  

 Da kemi-undervisningen på mellemniveau er forskellig for sproglige og  

 matematiske elever, indebærer dette, at sproglige og matematiske elever med  

 samfundsfag på højt niveau ikke kan undervises på samme samfundsfagshold,  

 hvis de har valgt kemi som mellemniveaufag.
 Elever, der har valgt både matematik og fysik på højt niveau skal  

 undervises på særskilte hold i disse fag i 3. g; disse hold må ikke omfatte  

 andre elever.
For skoler, hvis elevtal taler derfor, kan direktoratet dispensere fra  

 kravene om, at eleverne på samme højniveauhold i biologi og samfundsfag skal  

 undervises i samme mellemniveaufag og på samme hold samt fra kravet om, at  

 undervisningen i matematik og fysik på højt niveau skal foregå på særskilte  

 hold for de elever, der har valgt begge disse fag.
Der indsendes konkret  

 dispensationsansøgning herom i perioden mellem elevernes endelige valg og  

 inden den endelige holdoprettelse, dvs. i april måned.
 Der henvises iøvrigt til bekendtgørelsens § 2, stk. 2-8. VI.  

 Holdsammenlægninger.
Etablerede parallelhold til fortsætter- og begyndersprog samt 2-årige  

 valgfag kan sammenlægges det andet år, hvis antallet af elever ikke  

 overstiger 28, og hvis den allerede givne undervisning gør det muligt.
Rektor  

 kan ved etableringen af et hold pålægge lærere og elever at samordne  

 undervisningen i en sådan grad, at sammenlægning er mulig.
VII.  

 Laboratorietimer i fysik, kemi, biologi, naturfag og billedkuns t samt idræt som valgfag.
Hvis et hold i ovennævnte fag omfatter mere end 17 elever, vil der kunne  

 ske deling af holdet i forbindelse med elevernes eksperimentelle arbejde.  

 VIII.
Billedkunst.
Valghold i billedkunst for elever i 3.g kan inddrage de obligatoriske  

 timer, således at det samlede timetal for valgholdet bliver 6 ugetimer,  

 såfremt skolens timeramme ikke derved overskrides.
IX.
Idræt.
For holddannelse i idræt som obligatorisk fag gælder, at to klasser  

 tilsammen normalt udgør et drengehold og et pigehold.
Antallet af elever på  

 idrætshold såvel på obligatorisk niveau som på mellemniveau kan overstige 28  

 forudsat, at der til holdet er knyttet to lærere.
Hvis elevtallet overstiger  

 24, men ikke 28, skønner rektor, om der til holdet skal knyttes to lærere.  

 Rektor udøver dette skøn under hensyntagen til de praktiske forhold på  

 stedet.
 I svømning, hvor der af hensyn til elevernes sikkerhed må kræves et særlig  

 effektivt tilsyn, skal holdstørrelsen afpasses efter de lokale forhold,  

 herunder hvorvidt der er livredder tilstede i hallen, bassindybden m.v.
Valghold i idræt kan inddrage de to obligatoriske timer, således at det  

 samlede timetal for valgholdet bliver 6, såfremt skolens timeramme ikke  

 derved overskrides.
X.
Ikrafttræden.
 Dette cirkulære træder i kraft den 1. maj 1989 og finder anvendelse for de  

 klasser, der påbegynder undervisningen i august 1989. Cirkulære af 15. januar  

 1988 om klasser og hold i gymnasiet ophæves.
 P.m.v.
 e.b.
