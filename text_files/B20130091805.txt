Bekendtgørelse om ændring af bekendtgørelse om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen) § 1 I bekendtgørelse nr. 730 af 29. juni 2012 om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen), som senest ændret ved bekendtgørelse nr. 1014 af 25. oktober 2012, foretages følgende ændringer:
 1. I § 13 indsættes som nr. 8:
»8) Eleven eller kursisten på en gymnasial fuldtidsuddannelse, jf. bekendtgørelsens § 8, stk. 2, og § 16 a, stk. 2, i bekendtgørelse om tilskudsudbetaling m.v. til institutioner for erhvervsrettet uddannelse m.v., vælger at påbegynde en anden gymnasial fuldtidsuddannelse på samme institution, og institutionen vurderer, at det væsentligt vil forbedre elevens eller kursistens mulighed for at gennemføre uddannelsen.« 2. Overskriften før § 16 affattes således:
»Dokumentation og redegørelse for anvendelse af fravigelsesmulighed« 3. § 16, stk. 1, 1. pkt ., affattes således:
»En institution, der anvender en fravigelsesmulighed efter §§ 11-14, skal udarbejde en redegørelse herom, som institutionen skal opbevare i minimum 5 år.« 4. § 17 ophæves.
 5. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. august 2013.
Ministeriet for Børn og Undervisning, den 28. juni 2013 P.M.V.
Per HansenAfdelingschef / Jacob Holbæk Kjeldsen Bilag 1 »Bilag 1 Institutioner for almengymnasiale uddannelser og almen voksenuddannelse og institutioner for erhvervsrettet uddannelse, som ved udbud af uddannelse til studentereksamen (stx), uddannelse til studentereksamen tilrettelagt som studenterkursus og uddannelse til højere forberedelseseksamen (hf) kan anvende fravigelsesmuligheden efter bekendtgørelsens § 11:
