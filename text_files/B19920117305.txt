 I medfør af § 1, stk. 2, § 3, stk. 3, § 4, stk. 2, nr. 1-3, og stk.
3, § 7, stk. 2, § 8, § 10, stk. 2, § 13, § 14, stk. 4, og stk. 5, § 16, stk. 2, § 18, § 19, § 20, § 20 a, stk. 2 og § 21, stk. 4 i lov om støtte til miljøforbedrende investeringer i mindre landbrug m.v., jf. lovbekendtgørelse nr. 1172 af 16. december 1992, fastsættes:
Almindelige bestemmelser § 1.  Der kan ydes støtte til anlæg til opbevaring af  

 husdyrgødning og ensilage fra landbrugsejendomme eller andre virksomheder med  

 husdyrhold, f.eks. mink- og rævefarme, hønserier, andefarme og rideskoler.
 § 2.  Støtte ydes til investeringer i anlæg til  

 opbevaring af husdyrgødning og ensilage på en enkelt ejendom med husdyrhold,  

 herunder til investeringer i anlæg vedrørende flere ejendomme, der drives af  

 een jordbruger.
Stk. 2.  Støtte ydes til investeringer i anlæg til  

 opbevaring af husdyrgødning, hvor investeringen gennemføres af flere  

 jordbrugere i fællesskab.
Anlægget kan placeres på ejendomme med eller uden  

 husdyrhold.
 Stk. 3.  Støtte ydes til opbevaringsanlæg m.v. i  

 forbindelse med fælles biogasanlæg, komposteringsvarmeanlæg og andre fælles  

 anlæg til særlig udnyttelse af husdyrgødning.
 Stk. 4.  Støtte ydes til anlæg til reduktion af volumen  

 af husdyrgødning.
 § 3 .  Støtte til investeringer i individuelle anlæg  

 ydes til ejeren eller forpagteren af ejendommen.
 Stk. 2.  Støtte til investeringer i fælles  

 opbevaringsanlæg ydes til de ansøgere, der investerer i fælles anlægget.
 Stk. 3.  Støtte til investeringer i de i § 2, stk. 3,  

 nævnte anlæg og fælles anlæg efter § 2, stk. 4, ydes til de personer eller  

 det selskab, der er nævnt i ansøgningen.
 § 4.  Kommunalbestyrelsen træffer afgørelse i sager i  

 medfør af § 2, stk. 1 og 2. Jordbrugsdirektoratet træffer afgørelse i sager i  

 medfør af § 2, stk. 3 og 4.
 § 5 .  Ved en ejendom eller en anden virksomhed  

 forstås jorder, som i matriklen er anført under eet matrikelnummer, samt  

 jorder, som i matriklen er anført under flere matrikelnumre,når jorderne  

 udgør een landbrugsejendom eller virksomhed eller i øvrigt i følge noteringen  

 i matriklen og tingbogen skal holdes forenet.
Støtteberettigede investeringer § 6.  Der kan ydes støtte til nødvendige investeringer  

 i anlæg til opbevaring af husdyrgødning, hvis der derved opnås en  

 opbevaringskapacitet, der som minimum er tilstrækkelig til opfyldelse af  

 lovgivningens krav til udbringning, udnyttelse og opbevaring af husdyrgødning  

 fra landbrug og andre virksomheder med husdyrhold.
 Stk. 2.  Ved nødvendige investeringer forstås  

 investeringer i opbevaringsanlæg, der primært gennemføres af miljømæssige  

 årsager, jf. kapitel 3.
§ 7.  Støtte til anlæg, der er nævnt i § 2, stk. 1 og  

 2, ydes til nødvendige investeringer i møddinger, gylletanke, ajlebeholdere,  

 møddingsvandbeholdere, fortanke o.l. med tilhørende pumper og  

 el-installationer samt til investeringer i gyllekældre med en dybde på mere  

 end1 meter.
Støtte ydes endvidere til investeringeri ensilagepladser med  

 tilhørende randbelægning og sidebegrænsning, ensilagesiloers bund, afløb for  

 ensilagesaft samt ensilagesaftbeholdere.
§ 8.  Støtte til anlæg, der er nævnt i § 2, stk. 3,  

 ydes til såvel opbevaringsbeholdere på fælleslageret som til de beholdere på  

 den enkelte tilknyttede ejendom, der anvendes til opbevaring af gødning, som  

 skal behandles eller som er færdigbehandlet på fælleslageret.
Endvidere kan  

 støtte ydes til investeringer på de enkelte ejendomme, som er nødvendige for  

 at muliggøre afhentning af gødning til fællesanlæg (f.eks. forbeholdere, rør,  

 pumper m.v.).
§ 9.  Støtte til anlæg, der er nævnt i § 2, stk. 4,  

 ydes til investeringer i det tekniske anlæg, som reducerer volumen af  

 husdyrgødning, og i anlæg til opbevaring af husdyrgødningen før og efter  

 volumenreduceringen.
Anlægget kan være opført for en enkelt ejendom eller i  

 forbindelse med fælles opbevaringsanlæg, herunder fælles biogasanlæg.
§ 10.  Støtte i forbindelse med anlæg, som er nævnt i  

 § 2, stk. 3 og 4, ydes også til det nødvendige udstyr til transport af  

 husdyrgødning, hvis der er tale om fælles anlæg, og udstyret anvendes til  

 transport af husdyrgødning mellem de tilsluttede ejendomme og det fælles  

 anlæg, herunder faste omlastestationer.
Til transportudstyret medregnes  

 mobile omlastestationer.
§ 11.  Alle omkostninger, der er nødvendige for  

 investeringens gennemførelse, er støtteberettigede.
Omkostningerne opgøres  

 eksklusiv moms.
Til investeringen medregnes projektering, jordarbejde,  

 el-arbejde, montage og lignende.
Værdien af eget arbejde og arbejde, udført  

 af ansatte hos ansøger, er ikke støtteberettiget.
 § 12.  Der kan ikke ydes støtte til udstyr til  

 udbringning og udspredning af husdyrgødning på marken eller til bortskaffelse  

 af restprodukter af volumenreduceringen, herunder frasepareret spildevand.
 Stk. 2.  Der kan ikke ydes støtte til investeringer i  

 staldindretninger, løbegårde eller lignende.
 Kapacitetskrav m.v.
 § 13.  Det er en betingelse for støtte, at kravet om  

 tilstrækkelig kapacitet er opfyldt efter investeringens gennemførelse.
 § 14.  Anlæg til opbevaring af husdyrgødningen skal  

 efter investeringen have en kapacitet, der for hver enkelt ejendom er  

 tilstrækkelig til som minimum at opfylde de krav om udbringning, udnyttelse  

 og opbevaring af husdyrgødning i landbrug og andre virksomheder med  

 husdyrhold, som er fastsat i Miljøministeriets bekendtgørelse nr. 1121 af 15.  

 december 1992 om erhvervsmæssigt dyrehold, husdyrgødning, ensilage m.v., og i  

 Landbrugsministeriets bekendtgørelse nr. 1095 af 10. december 1992 om grønne  

 marker, sædskifte- og gødningsplaner samt gødningsregnskaber i jordbruget.
 Stk. 2.  Ved opgørelsen af ejendommens samlede kapacitet  

 kan medregnes den mængde husdyrgødning, der ved skriftlig aftale afsættes til  

 opbevaring på anden ejendom, herunder i fælles gødningsopbevaringsanlæg,  

 fælles biogasanlæg eller andre fælles gødningsbehandlingsanlæg.
Stk. 3.  Ved beregningen af tilstrækkelig kapacitet kan  

 de krav til udnyttelse af husdyrgødningen, der gælder pr. 1. august 1997,  

 lægges til grund, jf.
Landbrugsministeriets bekendtgørelse om grønne marker,  

 sædskifte- og gødningsplaner samt gødningsregnskaber i jordbruget.
Hvis  

 beregningen ikke foretages på grundlag af kravene pr. 1. august 1997, lægges  

 de krav til udnyttelse til grund, der gælder den førstkommende 1. august i  

 forhold til ansøgningstidspunktet.
 § 15.  Der kan ikke ydes støtte til investeringer i  

 individuelle eller fælles anlæg, hvis der i forbindelse med investeringerne  

 sker en forøgelse af produktionskapaciteten inden for svinesektoren, jf. dog  

 stk. 2. Produktionskapaciteten opgøres som slagtesvinepladser i  

 overensstemmelse med Landbrugsministeriets bekendtgørelse nr. 74 af 8.  

 februar 1991 om støtte til forbedring af strukturen og effektiviteten i  

 jordbruget (forbedringsordningen).
 Stk. 2.  Ved en forøgelse af produktionskapaciteten  

 inden for svinesektoren kan der ydes støtte til den forholdsmæssige del af  

 investeringerne, der svarer til en større opbevaringskapacitet end  

 tilstrækkelig for at opfylde lovgivningens krav til udbringning og udnyttelse  

 af husdyrgødning.
 § 16.  Til ejendomme med svinehold er støtte til  

 investeringer i anlæg, der medfører en større opbevaringskapacitet end  

 tilstrækkeligt til at opfylde lovgivningens krav til udbringning og  

 udnyttelse af husdyrgødningen, betinget af, at ansøgeren skriftligt  

 forpligter sig over for kommunalbestyrelsen til i 2 år fra investeringens  

 gennemførelse at opretholde samme forholdsmæssige overkapacitet, selvom  

 ejendommens husdyrhold varigt forøges.
 Stk. 2.  Ved støtte til investeringer i fælles anlæg  

 skal hver deltager i fællesskabet forpligte sig over for kommunalbestyrelsen  

 efter bestemmelsen i stk. 1.
Støttesatser § 17.  Ved investeringer i anlæg efter § 2, stk. 1, 2  

 og 4, udgør støtten 35 pct. af de støtteberettigede omkostninger til  

 investeringen, jf. dog stk. 2.
 Stk. 2.  Ved investeringer efter § 2, stk. 3, og  

 fællesanlæg efter § 2, stk. 4, udgør støtten 40 pct. af de støtteberettigede  

 omkostninger til investeringen.
 Stk. 3.  Den samlede støtte kan højst udgøre kr. 150.000  

 pr. ejendom.
 Stk. 4.  Hvis investeringen alene foretages som følge af  

 en udvidelse af ejendommens dyrehold, kan der ikke ydes støtte efter denne  

 bekendtgørelse, når der tidligere er ydet støtte til miljøforbedrende  

 investeringer på ejendommen.
Krav til ansøgningen Inden investeringens gennemførelse (ansøgning om forhåndsvurdering  

 m.v.) § 18.  Det er en betingelse for støtte, at  

 kommunalbestyrelsen, inden investeringen påbegyndes, har forhåndsvurderet  

 ansøgerens projekt.
Ansøgeren skal derfor indsende en projektbeskrivelse med  

 oplysninger til vurdering af, om projektet opfylder de krav om indretning af  

 anlæggene, som er fastsat i regler, udstedt i medfør af  

 miljøbeskyttelsesloven eller i henhold til afgørelser herom.
 Stk. 2.  For hver ejendom skal der endvidere foreligge  

 en erklæring fra landbrugets konsulenttjeneste om den tilstrækkelige  

 kapacitet, samt erklæring om, at der efter investeringen er tilstrækkelig  

 kapacitet, jf. §§ 13 og 14.
 Stk. 3.  Projektbeskrivelsen udarbejdes på særlige  

 skemaer, som rekvireres fra kommunalbestyrelsen, og indsendes sammen med  

 erklæringen fra landbrugets konsulenttjeneste til kommunalbestyrelsen til  

 forhåndsvurdering.
 § 19.  Det af kommunalbestyrelsen forhåndsvurderede  

 projekt indsendes til Jordbrugsdirektoratet sammen med en forbedringsplan  

 udarbejdet efter loven (lov nr. 198 af 9. april 1986 med senere ændringer om  

 støtte til forbedring af strukturen og effektiviteten i jordbruget), eller på  

 et af Jordbrugsdirektoratet godkendt skema.
Stk. 2.  Det er en betingelse for støtte, at  

 Jordbrugsdirektoratet, inden investeringen foretages, har attesteret, at  

 betingelserne for at opnå forbedringsstøtte til investeringen ikke er  

 opfyldt.
Dog skal betingelserne i forbedringslovens § 3, stk. 1, nr. 5, § 3,  

 stk. 2, og § 5, stk. 2, nr. 3, være opfyldt.
Jordbrugsdirektoratet fastsætter  

 nærmere retningslinier for, hvornår betingelserne i forbedringslovens § 3,  

 stk. 1, nr. 5, er opfyldt.
 Stk. 3.  Kravene i stk. 1 og 2 gælder ikke for  

 investeringer i fælles anlæg og for investeringer i gødningsopbevaringsanlæg  

 og ensilagepladser m.v. på præstegårde, når investeringen foretages af  

 pågældende menighedsråd.
 § 20.  Kravet om attest fra Jordbrugsdirektoratet  

 gælder ikke for investeringer, hvortil Jordbrugsdirektoratet har meddelt  

 igangsætningstilladelse.
 Efter investeringens gennemførelse (ansøgning om støtte).
§ 21.  Ansøgning om støtte til investeringer i medfør  

 af § 2, stk. 1 og 2, indsendes til kommunalbestyrelsen.
For ansøgninger efter  

 § 2, stk. 1, indsendes tillige Jorbrugsdirektoratets attestation efter § 19,  

 stk. 2. Ansøgningen indsendes på særlige skemaer, der rekvireres fra  

 kommunalbestyrelsen.
Stk. 2.  Ansøgning om støtte til volumenre-ducerende  

 anlæg og fælles biogasanlæg stilestil Jordbrugsdirektoratet og indsendes  

 sammen med forhåndsvurderingen til kommunalbestyrelsen.
Kommunalbestyrelsen  

 påser, at ansøgningen indeholder de fornødne oplysninger, inden den sendes  

 til Jordbrugsdirektoratet.
§ 22.  Ansøgning om støtte til fælles anlæg indsendes  

 af den, der tegner fællesskabet, sammen med fællesskabets skriftlige  

 aftalegrundlag.
Ansøgningen med bilag for hver ejendom indsendes som en  

 samlet ansøgning for samtlige støtteberettigede investeringer.
Det skal i  

 ansøgningen anføres, hvortil støtten kan udbetales med frigørende virkning.  

 Ved ansøgning om støtte til fælles biogasanlæg og fælles volumenreducerende  

 anlæg skal det oplyses, hvorvidt der er modtaget støtte eller tilsagn om  

 støtte efter anden lovgivning.
§ 23.  Ansøgning om støtte kan først indsendes, når  

 investeringen er gennemført, og faktura foreligger.
Ansøgningen skal  

 indeholde dokumentation for de udgifter, der er medgået til investeringen,  

 med attest af en statsautoriseret eller registreret revisor eller en  

 landbrugskonsulent i driftsøkonomi.
 Stk. 2.  Hvis erklæringen fra  

 landbrugetskonsulenttjeneste om tilstrækkelig kapacitet i forbindelse med  

 forhåndsvurderingen ikke er dækkende på ansøgningstidspunktet, skal ansøgeren  

 indsende en ny erklæring om tilstrækkelig kapacitet på ansøgningstidspunktet.
 Stk. 3.  Hvis forhåndsvurderingen om  

 opbevaringskapacitet er foretaget, inden denne bekendtgørelses ikrafttræden,  

 skal ansøgeren indsende en erklæring fra landbrugets konsulenttjeneste om  

 tilstrækkelig kapacitet på ansøgningstidspunktet.
 Stk. 4.  For investeringer i volumenreducerende anlæg,  

 som er etableret inden denne bekendtgørelse træder i kraft, kan  

 Jordbrugsdirektoratet fravige kravet om, at anlægget skal forhåndsvurderes,  

 inden investeringen påbegyndes.
 § 24.  Ansøgninger om støtte skal være indgivet til  

 kommunalbestyrelsen senest den 30. juni 1995.
 Stk. 2.  Investeringen skal være afsluttet senest den  

 31. december 1994 for at være støtteberettiget.
Ydelsesstøtte (støtte i form af rater) § 25.  Støtte til støtteberettigede investeringer, der  

 samlet overstiger 85.000 kr., ydes som årlig ydelsesstøtte, jf. lovens § 8,  

 og beregnes med tilsvarende støtteprocenter af investeringer som fastlagt i  

 lovens § 7. Dette gælder dog ikke støtte til investeringer i fælles anlæg,  

 der altid ydes som kontantstøtte.
Stk. 2.  Til beregning af den årlige ydelse anvendes  

 amortiseringsfaktoren.
Ved beregningen tages udgangspunkt i et åremål på 9 år  

 og en kalkulationsrentefod, der svarer til halvdelen af en referencerente,  

 der fastsættes årligtaf Jordbrugsdirektoratet.
Referencerenten fastsættes på  

 grundlag af hovedbankernes og -sparekassernes laveste udlånsrente for  

 typiskelån til jordbrugserhverv.
Jordbrugsdirektoratet meddeler hvert år  

 rentesatsen til kommunalbestyrelserne inden 15. december.
 Stk. 3.  Den efter stk. 2 meddelte referencerente  

 anvendes på ansøgninger, der modtages af kommunalbestyrelsen i det følgende  

 kalenderår.
 Stk. 4.  Hvis de ved fastsættelsen af referencerenten  

 anvendte udlånsrenter mellem de årlige fastsættelser ændres således, at der  

 er grundlag for ændring af referencerenten med 1,5 procentpoint eller mere,  

 foretager Jordbrugsdirektoratet omberegning af referencerenten.
Stk. 5.  Den omberegnede referencerente, jf. stk. 4, som  

 danner grundlag for kalkulationsrentefoden, anvendes på ansøgninger, der  

 modtages af kommunalbestyrelsen efter ændringsdatoen.
Den omberegnede  

 referencerente vil således ikke påvirke allerede beregnet støtte.
 Stk. 6.  Jordbrugsdirektoratet meddeler ændringer af  

 referencerenten til kommunalbestyrelserne.
Stk. 7.  I de tilfælde, hvor støtten skal  

 tilbagediskonteres, jf. § 27, stk. 4, i denne bekendtgørelse samt  

 bekendtgørelse nr. 1174 af 16. december 1992 om statsgaranti for lån til  

 miljøforbedrende investeringer m.v., opgøres reststøtten som kontantværdien  

 af resterende ydelser pr. datoen for seneste udbetaling af støtte før lånets  

 forfald.
Den ved beregning af ydelserne anvendte kalkulationsrentefod  

 anvendes påny.
Er første ydelse endnu ikke udbetalt, udbetales støtten uden  

 renteberegning.
Udbetaling af støtte § 26.  Udbetaling af støtte til investeringer i  

 individuelle anlæg sker til den, der har foretaget investeringen.
Stk. 2.  Udbetaling af støtte til investeringer i fælles  

 opbevaringsanlæg sker til de enkelte ansøgere eller til fællesskabet.
Når  

 omstændighederne taler for det, kan støtten udbetales i etaper til  

 investeringerne.
Stk. 3.  Støtte kan ydes, hvis den ligger inden for den  

 på finansloven fastsatte tilsagnsramme.
I modsat fald meddeler  

 kommunalbestyrelsen, hvornår tilsagn kan forventes.
Tilsvarende gælder for  

 tilbagediskonteret ydelsesstøtte, jf. § 27, stk. 4.
§ 27.  Støtte indsættes af Hypotekbankenpå  

 støttemodtagerens konto i et pengeinstitut.
Støttemodtageren skal oplyse  

 kontonummer i pengeinstituttet.
Hvis støtten udbetales til den enkelte  

 støttemodtager, oplyser hver støttemodtager et kontonummer.
Udbetales støtten  

 til fællesskabet oplyses et fælles kontonummer.
 Støttemodtagerne skal meddele kommunen ændringer i forhold, der har  

 betydning for støtteudbetalingen.
 Stk. 2.  Anmeldelse af en konto i et pengeinstitut har  

 virkning som transport til det pågældende pengeinstitut til sikkerhed for lån  

 med statsgaranti, som pengeinstituttet måtte have ydet tilskudsmodtageren til  

 finansiering af den støtteberettigede miljøforbedrende investering. Ændring  

 af kontonummer kan i disse tilfælde kun registreres af kommunalbestyrelsen  

 efter pengeinstituttets samtykke.
 Stk. 3.  I de tilfælde, hvor ansøgeren har optaget lån  

 med statsgaranti efter lovens § 10, indgår støtten til nedbringelse af  

 restgælden på lånet, jf. § 10 i Landbrugsministeriets bekendtgørelse om  

 statsgaranti for lån til miljøforbedrendeinvesteringer m.v.
 Stk. 4.  Hvis støttemodtageren ophører med at være ejer  

 eller bruger af ejendommen, vil de resterende rater blive udbetalt med et  

 tilbagediskonteret beløb, jf. § 25, stk. 7.
Tilbagebetaling, inddrivelse og modregning § 28.  Jordbrugsdirektoratet kan bestemme, at tilsagn  

 om støtte efter loven skal bortfalde helt eller delvist, og at udbetalt  

 støtte skal tilbagebetales helt eller delvis, hvis ansøgeren har afgivet  

 urigtige eller vildledende oplysninger eller har fortiet oplysninger af  

 betydning for støtten, eller hvis ansøgeren ikke længere opfylder  

 betingelserne for støtte.
 Stk. 2.  Kommunalbestyrelsen indberetter alle forhold af  

 betydning for Jordbrugsdirektoratets afgørelser efter stk. 1 til  

 Jordbrugsdirektoratet.
 Stk. 3.  Jordbrugsdirektoratet, Hypotekbanken og  

 kommunalbestyrelsen har til enhver tid uden retskendelse og mod behørig  

 legitimation adgang til de bedrifter, fælles anlæg m.m., hvortil der er ydet  

 støtte efter loven, for at foretage eftersyn på bedriften af anlæg,  

 regnskaber og forretningsbøger m.m.
 § 29.  Hypotekbanken kan med tillæg af renter og  

 omkostninger inddrive statskassens tilgodehavende hidrørende fra en ifølge  

 lovens § 10, stk. 1, ydet statsgaranti ved indeholdelse i løn m.v. hos den  

 pågældende efter reglerne for inddrivelse af personlige skatter i  

 kildeskatteloven.
Klagebestemmelser § 30.  Kommunalbestyrelsens afgørelser i henhold til  

 denne bekendtgørelse kan påklages til Jordbrugsdirektoratet.
 Stk. 2.  Klagefristen er 4 uger fra den dag, afgørelsen  

 er meddelt ansøgeren.
 § 31.  Jordbrugsdirektoratets afgørelser om støtte kan  

 ikke indbringes for anden administrativ myndighed.
Straffebestemmelser § 32.  Efter lovens § 22 a, stk. 1, straffes den, der  

 til brug for afgørelser, der træffes i medfør af loven eller denne  

 bekendtgørelse, giver urigtige eller vildledende oplysninger eller fortier  

 oplysninger af betydning for afgørelsen, med bøde, medmindre højere straf er  

 forskyldt efter anden lovgivning.
Det samme gælder den, der handler i strid  

 med vilkår, der er fastsat i en sådan afgørelse, eller som forsøger herpå.
 Stk. 2.  Efter lovens § 22 a, stk. 2, straffes  

 producenter af husdyrgødning, som efter anmodning fra kommunalbestyrelsen  

 undlader at meddele de oplysninger, der findes nødvendige for kortlægning,  

 planlægning og etablering af kommunale fælles biogasanlæg, med bøde.
 Stk. 3.  Er overtrædelsen begået af et aktieselskab,  

 anpartsselskab eller lignende, kan der pålægges selskabet som sådan  

 bødeansvar.
 Ikrafttrædelsesbestemmelser m.v.
 § 33.  Bekendtgørelsen træder i kraft den 1. januar  

 1993.
Stk. 2.  Samtidig ophæves bekendtgørelse nr. 267 af 22.  

 april 1992 om støtte til miljøforbedrende investeringer i mindre landbrug  

 m.v.
Reglerne i bekendtgørelse nr. 267 finder dog fortsat anvendelse på  

 ansøgninger om støtte, der indgives til kommunalbestyrelsen inden den 1.  

 februar 1993, og som angår investeringer, der er påbegyndt og afsluttet inden  

 den 1. januar 1993.
 Stk. 3.  Ansøgninger, der indgives til  

 kommunalbestyrelsen efter den 1. februar 1993, behandles efter reglerne i  

 denne bekendtgørelse.
