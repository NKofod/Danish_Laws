 Ved kongelig resolution af 1. august 1949 har Danmark ratificeret den i  

 Paris den 19. november 1948 vedtagne protokol vedrørende international  

 kontrol med narkotiske midler.
 Protokollens tekst (* 1) er sålydende:
 PROTOKOL, hvorved narkotiske midler, der falder uden for konventionen af  

 13. juli 1931 angående begrænsning i fabrikationen og regulering af  

 fordelingen af narkotiske midler som ændret ved protokol underskrevet i Lake  

 Success den 11. december 1946, bringes under international kontrol.
INDLEDNING I betragtning af, at udviklingen af den moderne farmakologi og kemi er  

 resulteret i opdagelsen af narkotiske midler, i særdeleshed syntetiske,  

 hvortil man kan forfalde, men som ikke er omfattet af konventionen af 13.  

 juli 1931 angående begrænsning i fabrikationen og regulering af fordelingen  

 af narkotiske midler som ændret ved protokol underskrevet i Lake Success den  

 11. december 1946, I ønsket om at supplere den omhandlede konventions bestemmelser og bringe  

 disse narkotiske midler, herunder præparater og forbindelser, som indeholder  

 disse narkotiske midler, under kontrol med henblik på ved international  

 overenskomst at begrænse fabrikationen af dem til verdens lovlige behov i  

 lægeligt og videnskabeligt øjemed samt regulere fordelingen af dem, I erkendelse af betydningen af, at denne internationale overenskomst  

 gennemføres overalt, og at den træder i kraft så hurtigt som muligt, Har de stater, der har deltaget i oprettelsen af nærværende protokol,  

 vedtaget at afslutte en protokol herom og opnået enighed om følgende  

 bestemmelser:
 KAPITEL I. - KONTROL.
 Artikel 1.
 1. Enhver stat, for hvilken nærværende protokol  

 gælder, og som mener, at et narkotisk middel, som anvendes eller vil kunne  

 anvendes i lægeligt eller videnskabeligt øjemed, og som ikke er omfattet af  

 konventionen af 13. juli 1931, let kan give anledning til samme slags misbrug  

 og medføre samme slags skadelige virkninger som de i den omhandlede  

 konventions artikel 1, stk. 2, nævnte narkotiske midler, skal gøre  

 indberetning herom, bilagt de oplysninger af betydning, som den sidder inde  

 med, til De forenede Nationers generalsekretær, som øjeblikkelig skal  

 fremsende den til de øvrige stater, for hvilke nærværende og sociale råds  

 kommission vedrørende narkotiske midler samt til  

 Verdens-sundhedsorganisationen.
 2. Såfremt Verdens-sundhedsorganisationen finder, at  

 man kan forfalde til det omhandlede narkotiske middel, eller at det kan  

 omdannes til et produkt af en sådan art skal denne organisation træffe  

 beslutning om, hvorvidt det narkotiske middel skal falde ind under:
 3. Enhver afgørelse eller kendelse, der træffes i  

 henhold til foregående stykke, skal uopholdeligt fremsendes til De forenede  

 Nationers generalsekretær, som straks skal kommunicere den for alle De  

 forenede Nationers medlemsstater, for de ikke-medlemsstater, for hvilke  

 nærværende protokol gælder, for kommissionen vedrørende narkotiske midler  

 samt for det faste centraludvalg.
 4. Ved modtagelsen af underretning af De forenede  

 Nationers generalsekretær og en i henhold til ovennævnte stk. 2(a) eller (b)  

 truffet afgørelse skal de stater, for hvilke nærværende protokol gælder,  

 henføre omhandlede narkotiske middel under den ved 1931-konventionen herom  

 fastsatte ordning.
 Artikel 2.
Kommissionen vedrørende narkotiske midler skal ved modtagelsen af  

 meddelelser fra De forenede Nationers generalsekretær i medfør af artikel 1,  

 stk. 1, i nærværende protokol så hurtigt som muligt tage stilling til, om de  

 forholdsregler, der finder anvendelse på de i 1931-konventionens artikel 1,  

 stk. 2, gruppe I, nævnte narkotiske midler, skal finde foreløbig anvendelse  

 på det omhandlede narkotiske middel, indtil den modtager  

 Verdens-sundhedsorganisationens afgørelse eller kendelse.
Såfremt  

 kommissionen vedrørende narkotiske midler beslutter, at der skal træffes  

 sådanne foreløbige forholdsregler, skal denne beslutning uopholdeligt af De  

 forenede Nationers generalsekretær kommuniceres for de stater, for hvilke  

 nærværende protokol gælder, for Verdens-sundhedsorganisationen og for det  

 faste centraludvalg.
Herefter skal de nævnte forholdsregler finde foreløbig  

 anvendelse på det omhandlede narkotiske middel.
 Artikel 3.
 De afgørelser eller kendelser, der træffes i henhold til nærværende  

 protokols artikel 1 eller artikel 2, kan ændres på baggrund af senere  

 erfaringer i overensstemmelse med den i nærværende kapitel foreskrevne  

 fremgangsmåde.
KAPITEL II.
ALMINDELIGE BESTEMMELSER Artikel 4.
 Rå-opium, medicinsk opium, kokablade eller indisk hamp som defineret i  

 artikel 1 i den internationale konvention angående farlige bedøvelsesmidler,  

 underskrevet i Geneve den 19. februar 1925, eller præpareret opium som  

 defineret i kapitel II i den internationale opiumskonventionen, underskrevet  

 i Haag den 23. januar 1912, er ikke omfattet af nærværende protokol.
 Artikel 5.
 1. Ethvert medlem af De forenede Nationer samt de  

 ikke-medlemsstater, som har modtaget opfordring hertil af det økonomiske og  

 sociale råd, har adgang til at underskrive eller tiltræde nærværende  

 protokol, hvis kinesiske, engelske, franske, russiske og spanske tekster er  

 lige autentiske.
2. Disse stater kan Ratifikation foregår ved deponering af et lovformeligt dokument hos De  

 forenede Nationers generalsekretær.
 Artikel 6.
 Nærværende protokol træder i kraft ved udløbet af 30 dage efter det  

 tidspunkt, da 25 eller flere stater har underskrevet den uden forbehold eller  

 tiltrådt den i overensstemmelse med artikel 5; disse stater skal dog omfatte  

 5 af følgende: Kina, Tjekoslovakiet, Frankrig, Nederlandene, Polen, Schweiz,  

 Tyrkiet, Storbritannien, De socialistiske Sovjetrepublikers Union, De  

 forenede Stater og Jugoslavien.
 Artikel 7.
 Nærværende protokol gælder for enhver stat, som har underskrevet den uden  

 forbehold med hensyn til ratifikation eller ratificeret den i henhold til  

 artikel 5, fra ikrafttrædelsesdagen at regne eller fra udløbet af 30 dage  

 efter datoen for en sådan underskrift eller ratifikation, hvis den er  

 foretaget efter protokollens ikrafttræden.
 Artikel 8.
 Enhver stat kan ved underskriften eller ved deponeringen af sit  

 lovformelige ratifikationsdokument eller på et hvilket som helst senere  

 tidspunkt ved en meddelelse, som afgives til De forenede Nationers  

 generalsekretær, erklære, at nærværende protokol skal udvides til alle eller  

 nogle af de territorier, for hvilke den har ansvar med hensyn til udenrigske  

 anliggender, og herefter skal nærværende protokol udvides til det eller de  

 territorier, der er nævnt i meddelelsen, fra den 30. dag, efter at De  

 forenede Nationers generalsekretær har modtaget denne meddelelse.
 Artikel 9.
 Efter udløbet af 5 år fra datoen for ikrafttrædelsen af nærværende  

 protokol at regne kan enhver stat, for hvilken nærværende protokol gælder, på  

 egne vegne eller, forsåvidt angår de territorier, for hvilke den har ansvar  

 med hensyn til udenrigske anliggender, på disses vegne, opsige nærværende  

 protokol ved en skriftlig erklæring, der deponeres hos De forenede Nationers  

 generalsekretær.
 Såfremt opsigelsen modtages af generalsekretæren senest en 1. juli, træder  

 den i kraft den 1. januar det påfølgende år, og såfremt den modtages efter en  

 1. juli, træder den i kraft, som om den var modtaget senest den 1. juli det  

 påfølgende år.
 Artikel 10.
 De forenede Nationers generalsekretær skal underrette alle De forenede  

 Nationers medlemsstater og de i artiklerne 5 og 6 omhandlede  

 ikke-medlemsstater om de underskrifter og ratifikationer, han har modtaget i  

 henhold til disse artikler, samt om de meddelelser, han har modtaget i  

 henhold til artiklerne 8 og 9.
 Artikel 11.
 I overensstemmelse med artikel 102 i De forenede Nationers pagt skal  

 nærværende protokol indregistreres af De forenede Nationers generalsekretær  

 på ikrafttrædelsesdagen.
 Til bekræftelse heraf har undertegnede personer, der er forsynet med  

 behørig fuldmagt, underskrevet nærværende protokol på deres respektive  

 regeringers vegne.
 Undertegnet i Paris den nittende november 1948 i et enkelt eksemplar, som  

 skal forblive i De forenede Nationers arkiv, og hvoraf bekræftede genparter  

 udleveres til alle De forenede Nationers medlemsstater og til de i artiklerne  

 5 og 6 omhandlede ikke medlemsstater.
 Danmarks ratifikationsdokument vedrørende foranstående protokol er den 19.  

 oktober 1949 deponeret hos De forenede Nationers generalsekretær.
 Ifølge meddelelse fra De forenede Nationers generalsekretær er protokollen  

 trådt i kraft den 1. december 1949 efter at være blevet ratificeret eller  

 tiltrådt af 25 stater, jfr. artikel 6.
 Følgende lande har ratificeret protokollen:
Afghanistan Albanien Australien Canada Ceylon Danmark Den sydafrikanske Union De socialistiske Sovjetrepublikers Union Finland Frankrig Hvide-Rusland Italien Jugoslavien Kina Libanon Mexiko Monaco New Zealand Norge Polen Saudi-Arabien Storbritannien og Nordirland Sverige Ægypten Æthiopien Hvilket herved bringes til almindelig kundskab.
 Indenrigsministeriet, den 24. januar  

 1950.
 P.M.V.
 Zeuthen.
 (* 1) De kinesiske, franske, russiske og spanske tekster er her udeladt.
