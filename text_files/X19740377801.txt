Udtalt, at arbejdet som rengørinsassistent på grundlag af  

 bestemmelserne i overenskomst mellem Kvindeligt arbejderforbund i Danmark og  

 Kommunernes Landsforening om arbejdstid, løn, ancienitet, ferie m.v., må  

 anses som en typisk ugelønnet beskæftigelse.
Bidrag skal derfor beregnes på  

 grundlag af det ugentlige timetal, uanset at lønnen - formentlig af praktiske  

 grunde udbetales månedsvis.
I skrivelse af 4. oktober 1974 har forbundet rejst spørgsmål om betaling  

 af ATP-bidrag for rengøringsassistenter, der er omfattet af forbundets  

 overenskomst med Kommunernes Landsforening.
Det er herved oplyst, at visse af  

 forbundets medlemmer ikke trækkes for ATP-bidrag, idet det hævdes, at  

 medlemmerne ikke har en fast månedlig arbejdstid på 65 timer pr. måned og får  

 lønnen udbetalt månedsvis.
Forbundet gør gældende, at de nævnte medlemmer har  

 krav på at være omfattet af ATP, idet de har en daglig arbejdstid på 3 timer,  

 altså 15 timer pr. uge og overenskomsten er en timelønsoverenskomst.
 I denne anledning bemærkes:
På grundlag af overenskomstens bestemmelser om arbejdstid, løn,  

 anciennitet, ferie m.v. må de pågældende rengøringsassistenters arbejde anses  

 for at være en typisk ugelønnet beskæftigelse.
Som følge heraf finder ATP, at  

 der skal beregnes og betales ATP-bidrag for de pågældende på grundlag af det  

 ugentlige timetal, uanset at lønnen - formentlig af praktiske grunde -  

 udbetales månedsvis.
