Betænkning afgivet af Socialudvalget den 25. april 2013 Betænkning over Forslag til lov om ændring af lov om retssikkerhed og administration på det sociale område, lov om ansvaret for og styringen af den aktive beskæftigelsesindsats og forskellige andre love (Forenkling af klagestrukturen på det sociale og beskæftigelsesmæssige område) [af social- og integrationsministeren (Karen Hækkerup)]:
1. Ændringsforslag Social- og integrationsministeren har stillet 9 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2013 og var til 1. behandling den 15. marts 2013. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og social- og integrationsministeren sendte den 18. december 2013 dette udkast til udvalget, jf.
SOU alm. del  bilag 116. Den 27. februar 2013 sendte social- og integrationsministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til social- og integrationsministeren til skriftlig besvarelse, som denne har besvaret.
Samråd Udvalget har stillet 3 spørgsmål til social- og integrationsministeren til mundtlig besvarelse, som denne har besvaret i et åbent samråd med udvalget den 23. april 2013. Social- og integrationsministeren har efterfølgende sendt udvalget det talepapir, der lå til grund for ministerens besvarelse af samrådsspørgsmålene.
3. Indstillinger Et flertal i udvalget (S, RV, SF, EL og LA) indstiller lovforslaget til vedtagelse med de stillede ændringsforslag.
Et mindretal i udvalget (V, DF og KF) indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til § 1 Af social- og integrationsministeren, tiltrådt af et flertal i udvalget (S, RV, SF, EL og LA):
 1) I den under nr. 13 foreslåede affattelse af § 59 a ændres i stk. 6 »§ 51, stk. 4« til: »§ 51, stk. 3«.
[Teknisk ændring] 2) Efter nr. 18 indsættes som nyt nummer:
»01. I § 59 b, stk. 7, 1. pkt., der bliver stk. 8, 1. pkt., ændres »medlemmerne i stk. 6« til: »medlemmerne i stk. 7«.« [Teknisk ændring] 3) I den under nr. 21 foreslåede ændring af § 59 b, stk. 10, der bliver stk. 11, ændres »§ 51, stk. 4« til: »§ 51, stk. 3«.
[Teknisk ændring ] 4) Efter nr. 23 indsættes som nyt nummer:
»02. I § 59 c, stk. 4, ændres »uagtet stk. 3, nr. 5,« til: »uagtet stk. 3, nr. 4,«.« [Teknisk ændring ] 5) I nr. 27 udgår i den indledende tekst 2. pkt.,.
[Teknisk ændring] Til § 5 6) I nr. 2 ændres i den indledende tekst »§ 50, stk. 2,« til: »§ 50, stk. 3,«.
[Teknisk ændring] Til § 6 7) I nr. 2 ændres i den indledende tekst »§ 49, stk. 2,« til: »§ 49, stk. 3,«.
[Teknisk ændring] Til § 17 8) I den under nr. 1 foreslåede affattelse af § 12, stk. 1, ændres »§ 15, stk. 3« til: »§ 15, stk. 5«.
[Teknisk ændring] Til § 18 9) Nr. 1 affattes således:
»1. I § 17 ændres »beskæftigelsesankenævnet, jf. kapitel 8 i lov om ansvaret for og styringen af den aktive beskæftigelsesindsats.
Klager behandles efter reglerne i kapitel 10« til: »Ankestyrelsens Beskæftigelsesudvalg, jf. § 59 a«.« [Teknisk ændring] Bemærkninger Til nr. 1 og 3 Ændringen er alene en teknisk konsekvensændring.
 Med lovforslagets § 1, nr. 5, ændres retssikkerhedslovens § 51 således, at den gældende bestemmelse i lovens § 51, stk. 2, om uddannelseskrav til styrelseschefen, vicestyrelseschefen og ankecheferne placeres som stk. 3 i § 51. Henvisningerne hertil i den foreslåede § 59 a, stk. 6, og § 59 b, stk. 10, der bliver stk. 11, i retssikkerhedsloven skal derfor være til § 51, stk. 3, og ikke som anført i lovforslagets § 1, nr. 13 og 21, til § 51, stk. 4.
Til nr. 2 Ændringen er alene en teknisk konsekvensændring.
 Ved lovforslagets § 1, nr. 16, foreslås en ændring af retssikkerhedslovens § 59 b, hvorefter bestemmelsens gældende stk. 6 bliver stk. 7. Henvisningen i bestemmelsens stk. 7, der bliver stk. 8, til »medlemmerne i stk. 6« foreslås i konsekvens heraf ændret til »medlemmerne i stk. 7«.
Til nr. 4 Ændringen er alene en teknisk konsekvensændring.
 I den gældende retssikkerhedslovs § 59 c, stk. 3, nr. 5, er fastsat, at der som medlemmer af Ankestyrelsens Beskæftigelsesudvalg ikke kan udpeges personer, der tidligere i to fulde perioder har været beskikket enten som medlem af Ankestyrelsen eller Ankestyrelsens Beskæftigelsesudvalg eller har været udpeget som medlem eller stedfortræder i Arbejdsmarkedets Ankenævn.
 Ved lovforslagets § 1, nr. 23, foreslås en ophævelse af den gældende retssikkerhedslovs § 59 c, stk. 3, nr. 1. Hermed bliver den gældende § 59 c, stk. 3, nr. 5, i stedet stk. 3, nr. 4. Henvisningen i den gældende § 59 c, stk. 4, hertil foreslås derfor ændret til en henvisning til stk. 3, nr. 4.
Til nr. 5 Ændringen er en teknisk præcisering.
I lovforslagets § 1, nr. 27, anføres: »§ 60, stk. 1, 2. pkt., affattes således«.
Der er rettelig tale om en ny affattelse af § 60, stk. 1, der både før og efter den foreslåede ændring alene har ét punktum.
Henvisningen til »2. pkt.,« foreslås derfor at udgå.
Til nr. 6 Ændringen er alene en teknisk konsekvensændring.
 Ved § 1, nr. 38, i lov nr. 326 af 11. april 2012, der trådte i kraft den 1. marts 2013 efter nærværende forslags fremsættelse, er der indsat et nyt stykke i pensionslovens § 50 efter bestemmelsens stk. 1. Herefter er det indtil da gældende § 50, stk. 2, om klageadgang til beskæftigelsesankenævnet blevet stk. 3.
 Ændringen af denne bestemmelse ved nærværende forslags § 5, nr. 2, er herefter en ændring af § 50, stk. 3. »§ 50, stk. 2« foreslås derfor ændret til »§ 50, stk. 3«.
Til nr. 7 Ændringen er alene en teknisk konsekvensændring.
Ved § 2, nr. 26, i lov nr. 326 af 11. april 2012, der trådte i kraft den 1. marts 2013 efter nærværende forslags fremsættelse, er der indsat et nyt stykke efter stk. 1 i § 49 i lov om højeste mellemste, forhøjet almindelig og almindelig førtidspension m.v.
Herefter er det indtil da gældende § 49, stk. 2, om klageadgang til beskæftigelsesankenævnet blevet stk.3.
 Ændringen af denne bestemmelse ved nærværende forslags § 6, nr. 2, er herefter en ændring af § 49, stk. 3. »§ 49, stk. 2« foreslås derfor ændret til »§ 49, stk. 3«.
Til nr. 8 Der er tale om en præcisering af henvisningen til bestemmelsen om, at tilskuddet til kommunen ikke må være konkurrenceforvridende.
Dette er en konsekvens af, at der ved § 4, nr. 7, i lov nr. 483 af 12. juni 2009 blev indsat to nye stykker efter § 15, stk. 2, således at stk. 3 blev stk. 5.
Til nr. 9 Ved en fejl er det i lovforslagets § 18, nr. 1, om ændring af § 17 i lov om delpension angivet, at kommunalbestyrelsens afgørelser om delpension kan indbringes for det sociale nævn, jf. kapitel 10 i lov om retssikkerhed og administration på det sociale område.
§ 17 i lov om delpension blev ved § 8, nr. 2, i lov nr. 523 af 24. juni 2005 ændret således, at kommunalbestyrelsens afgørelser efter lov om delpension kan indbringes for beskæftigelsesankenævnet, jf. kapitel 8 i lov om ansvaret for og styringen af den aktive beskæftigelsesindsats.
Klagen behandles efter reglerne i kapitel 10 i lov om retssikkerhed og administration på det sociale område.
På baggrund af de foreslåede ændringer i klagestrukturen som beskrevet i de almindelige bemærkninger afsnit 3.1.3. foreslås § 17 ændret således, at kommunens afgørelser fremover kan indbringes for Ankestyrelsens Beskæftigelsesudvalg.
Klagen skal behandles efter reglerne i § 59 a i lov om retssikkerhed og administration på det sociale område, jf. forslagets 1, nr. 13.
 En oversigt over Folketingets sammensætning er optrykt i betænkningen.
Orla Hav (S) Maja Panduro (S) Jacob Bjerregaard (S) Jens Joel (S) Karen J.
Klint (S) Rasmus Horn Langhoff (S) Julie Skovsby (S) Marlene Borst Hansen (RV) Liv Holm Andersen (RV) Uffe Elbæk (RV) Pernille Vigsø Bagge (SF) Anne Baastrup (SF) fmd.
Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Karen Ellemann (V) Sophie Løhde (V) Eyvind Vesselbo (V) Fatma Øktem (V) Karin Nødgaard (DF) René Christensen (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 158 Bilagsnr.
