(Til alle amtsråd og  

 kommunalbestyrelser) Hermed følger Undervisningsministeriets cirkulære af 21. januar 1991 om  

 ændring af Undervisningsministeriets cirkulære af 20. maj 1988 om normering  

 af tjenestemandsstillinger m.fl. i folkeskolen.
Ved lov nr. 349 af 24. maj 1989 blev der gennemført en række ændringer i  

 skolestyrelsesloven.
Bl.a. blev bestemmelserne i § 58 (om ledende  

 skoleinspektør og skoledirektør) ophævede.
Som følge heraf ændres med virkning fra den 1. januar 1990 bestemmelserne  

 i normeringscirkulæret §§ 11 og 12 om ledende skoleinspektør og  

 skoledirektør.
Tillige erstattes stillingsbetegnelsen  

 »viceskoledirektør« i § 13 af »stillinger vedrørende ledelse  

 af skolevæsenet« og i § 16 med en henvisning til de i § 13 anførte  

 stillinger.
 Den afgørende ændring består i, at pligten bortfalder for en kommune til  

 enten at ansætte en af skolelederne i kommunen som ledende skoleinspektør  

 eller at normere en tjenestemandsstilling i folkeskolen som skoledirektør.
 Bemærkninger til de enkelte ændringer:
Til nr. 2 og 3 (om §§ 11 og 12) Under henvisning til den ændrede styrelseslovgivning for folkeskolen,  

 hvorefter bl.a. bestemmelserne i § 58 om ledende skoleinspektør og  

 skoledirektør og bestemmelserne om skolekommissioner blev ophævede,  

 bortfalder pligten med virkning fra den 1. januar 1990 for en kommune til  

 enten at normere en stilling som ledende skoleinspektør eller som  

 skoledirektør.
 Ved § 1 i lov nr. 220 af 5. april 1989 om ændring af de kommunale  

 styrelseslove er der tillige bl.a. gennemført ændringer, som muliggør en  

 forenklet udvalgsstruktur i kommunerne.
 Der henvises til Indenrigsministeriets vejledning af 19. juni 1989 om  

 ændringerne i de kommunale styrelseslove, særligt afsnit 3 om »Forenklet  

 udvalgsstruktur«.
 Som et eksempel herpå anføres i afsnit 3, at »Med virkning fra den  

 nye valgperiodes begyndelse vil det således være muligt at oprette fx et  

 samlet social- og kulturudvalg, der varetager de opgaver, som hidtil har  

 været tillagt socialudvalget og kulturudvalget, eller ......«.
 Den ændrede affattelse af §§ 11 og 12 i normeringscirkulæret giver  

 imidlertid kommunerne mulighed for fortsat at normere 1 tjenestemandsstilling  

 i folkeskolen enten som ledende skoleinspektør, som forvaltningschef eller  

 som leder af den del af forvaltningen, som omfatter skolevæsenet.
Kommunalbestyrelsen kan fortsat pålægge den ledende skoleinspektør at  

 varetage en del af sine funktioner i forhold til ledelsen af skolevæsenet og  

 anden undervisningsvirksomhed mv. i kommunen.
Tilsvarende gælder for  

 chefstillinger normeret efter § 11, stk. 2, eller § 12.
 Stillingsbetegnelsen for en stilling normeret efter § 11, stk. 2, kan  

 fortsat være skoledirektør, men også andre betegnelser som kulturdirektør,  

 forvaltningschef eller lignende kan benyttes efter kommunalbestyrelsens  

 nærmere bestemmelse.
 Stillingsbetegnelsen for en stilling normeret efter § 12 kan være  

 skolechef, afdelingsleder eller lignende, men også andre stillingsbetegnelser  

 kan benyttes efter kommunalbestyrelsens nærmere bestemmelse.
 Men med virkning fra den 1. januar 1990 skal en kommune altså ikke længere  

 normere 1 tjenestemandsstilling i folkeskolen som leder af skolevæsenet, men  

 kan vælge en anden løsning angående administrationen af kommunens skolevæsen,  

 herunder kommunal tjenestemandsansættelse eller ansættelse på andre vilkår.
Til nr. 4 (om § 13) Det er fortsat henlagt til en kommunalbestyrelses nærmere bestemmelse  

 efter reglerne i § 13, stk. 1, at afgøre, hvorvidt der normeres 1 eller flere  

 tjenestemandsstillinger i folkeskolen vedrørende ledelse af skolevæsenet, fx  

 som stedfortræder og/eller som leder af en afdeling, der omfatter  

 skolevæsenet eller dele deraf.
 Stillingsbetegnelsen for en stilling normeret efter § 13 kan fortsat være  

 viceskoledirektør, men også andre betegnelser som viceskolechef,  

 afdelingsleder eller lignende kan benyttes efter kommunalbestyrelsens nærmere  

 bestemmelse.
Med venlig hilsen Ole H.
Trønning konst. kontorchef Bilag.
