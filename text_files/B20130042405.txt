Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 835 af 10. august 2012 om en aktiv beskæftigelsesindsats, som ændret ved bekendtgørelse nr. 898 af 30. august 2012 og bekendtgørelse nr. 1039 af 7. november 2012, foretages følgende ændringer:
 1. I § 33 indsættes efter stk. 2 som nyt stykke:
»Stk. 3. Jobcenteret kan i perioden frem til 31. december 2014 efter ansøgning fravige bestemmelsen i stk. 1, 1. pkt., hvis jobcenteret skønner, at deltagelse i tilbud om vejledning og opkvalificering i form af et læringsforløb for vækstiværksættere medvirker til, at personen kan opnå fast beskæftigelse og blive selvforsørgende som selvstændig.« Stk. 3 bliver herefter stk. 4.
 2. I § 33, stk. 3, der bliver stk. 4, indsættes efter »stk. 2«: »eller stk. 3«.
§ 2 Bekendtgørelsen træder i kraft den 1. maj 2013.
