I juni 1999 blev der ansøgt om tilladelse til skattefri  

 tilførsel af aktiver, jf.
FUL § 15 c, således at  

 driftsaktiviteten i selskab A blev tilført selskabet C som herefter  

 blev et datterselskab af A.
Samtidig med tilførslen af aktiver ville et udenlandsk selskab,  

 gennem et selskab D i  Danmark, ved et kontant indskud i C, erhverve en  

 tredjedel af anparterne i C.  Endvidere var der indgået en  

 optionsaftale , hvorefter ejerforholdet i C , umiddelbart efter stiftelsen  

 ville være fordelt med 49%  til selskab A og 51% til selskab D.
Dette  

 var tænkt gennemført ved at selskab A solgte anparterne i C  

 tilbage til det udstedende selskab, der herefter gennemførte en  

 kapitalnedsættelse.
 Såfremt dette ikke kunne accepteres, ansøgtes der  

 subsidiært om fusion mellem selskab A og B med A som det  

 fortsættende selskab, efterfulgt af en skattefri tilførsel af  

 aktiver og tilsvarende tilbagesalg af anparter til selskab C.
 Mere subsidiært blev der ansøgt om tilladelse til etablering  

 af aktiviteten i C som et partnerselskab (P/S), efter en forudgående  

 overdragelse af 51% af driftsaktiviteten i selskab A til selskab D.
 Endnu mere subsidiært blev der ansøgt om tilladelse til at  

 51% af anparterne i holdingselskab B blev solgt til selskab D.
 Ligningsrådet kunne  alene tiltræde , at selskab C blev  

 etableret som et partnerselskab (P/S) med selskab D som ejer af de 51% ,  

 eller at  51% af anparterne i holdingselskab B blev solgt  til selskab  

 D.
Skattefri aktieombytning.
Efterfølgende  

 tilførsel af aktiver En revisor anmodede på sin klients vegne om  

 tilladelse til skattefri tilførsel af aktiver, jf.
FUL § 15 c,  

 således at den driftsmæssige del af virksomheden A  A/S blev  

  tilført et nystiftet datterselskab, C ApS.
 Samtidig med tilførslen af aktiver ville et  

 udenlandsk  selskab, gennem et  holdingselskab i Danmark, D  A/S, ved et  

 kontant indskud i C ApS, erhverve en tredjedel af anparterne i dette  

 selskab.
 Endvidere var der indgået en optionsaftale,  

 hvorefter ejerforholdet i C  ApS umiddelbart efter stiftelsen vil være  

 fordelt med 49% til A A/S og 51% til D A/S.  Dette tænktes  

 gennemført ved at A  A/S solgte anparter i C ApS tilbage til det  

 udstedende selskab, hvorefter der skulle gennemføres en  

 nedsættelse af selskabskapitalen i C ApS.
Endelig var der indgået en yderligere optionsaftale,  

 hvorefter D A/S fik ret til at købe de resterende 49% af anparterne i  

 C ApS.
Denne optionsaftale kunne dog tidligst udnyttes efter den 1. januar  

 2004.
 Samtidig var det imidlertid oplyst, at aktierne i A A/S  

 i august 1998 var blevet ombyttet med anparter i holdingselskabet B ApS med  

 succession, iflg. tilladelse  fra Told- og Skatteregionen.
Tilladelsen indeholdt som vilkår, at  

 holdingselskabets helejerskab af A A/S blev bevaret i mindst 3 år efter  

 ombytningen.
I modsat fald blev tilladelsen anset for bortfaldet.
 Ligningsrådet fandt, at det tilførte  

 organisatorisk udgør en gren af en virksomhed, ligesom der ikke  

 fandtes at være grundlag for at stille vilkår i relation til  

 kravet om at det modtagende selskab skal kunne fungere ved hjælp af  

 egne midler.
 Det var derimod Ligningsrådets opfattelse, at det  

 påtænkte tilbagesalg af anparter til det udstedende selskab, var  

 at anse for et kontantvederlag til A A/S.
Da tilbagesalget efter det oplyste skulle ske i umiddelbar  

 tilknytning til stiftelsen, fandtes dette at være i strid med FUL §  

 15c, hvorefter det indskydende selskab fuldt ud skal vederlægges i  

 aktier/anparter.
Ligningsrådets fandt således ikke, at der kunne  

 gives tilladelse til skattefri tilførsel af aktiver.
 Subsidiært havde revisor anmodet om tilladelse til  

 skattefri fusion mellem A A/S og B ApS med A A/S som det fortsættende  

 selskab, efterfulgt af en skattefri tilførsel af aktiver og stiftelse  

 af C ApS.
Ligningsrådet bemærkede hertil, at der  

 også i dette tilfælde efterfølgende ville ske et  

 tilbagesalg af anparter fra A A/S til det udstedende selskab.
Dette ville  

 tilsvarende  blive anset for et kontantvederlag til A A/S, såfremt  

 dette skete i umiddelbar tilknytning til stiftelsen, og således  

 tilsvarende være i strid med FUL § 15c, hvorefter det indskydende  

 selskab fuldt ud skal vederlægges i aktier/anparter.
 Ligningsrådet fandt herefter ikke, at der kunne  

 gives tilladelse til det subsidiært ansøgte.
 Mere subsidiært var der ansøgt om tilladelse  

 til, at driftsaktiviteten i A A/S blev etableret som et partnerselskab,(P/S)  

  i forbindelse med en forudgående overdragelse af de 51% af denne  

 driftsaktivitet i A A/S til D A/S.
 Ligningsrådets var af den opfattelse, at da B ApS,  

 ligesom ved tilførsel af aktiver, formelt bevarer helejerskabet af A  

 A/S, og da der på grundlag af de af revisor anføre konkrete  

 omstændigheder ikke kunne  anses at foreligge et forsøg på  

 skatteundgåelse/unddragelse, kunne  der således ikke anses at  

 foreligge et forsøg på omgåelse af ejertidskravet, selv om  

 en væsentlig del af aktiviteten i A A/S indskydes i partnerselskabet  

 P/S, der for de 51% vedkommende vil være ejet af D A/S.
 Ligningsrådet kunne  herefter tillade, at selskab C  

 blev etableret som et partnerskab (P/S) med D A/S som ejer af de 51%.
 Endnu mere subsidiært var der søgt om  

 tilladelse til, at ejeren af anparterne i holdingselskabet B ApS i stedet  

 solgte 51% af disse til D A/S.
 Ligningsrådet var af den opfattelse, at et  

 sådant salg under de konkrete omstændigheder ikke kunne anses for  

 at  være en omgåelse reglen i aktieavancebeskatningslovens § 13,  

 om at der i forbindelse med en ombytning højst må tildeles en  

 udligningssum på 10% af den pålydende værdi af de  

 værdipapirer, der udleveres til gengæld for de ombyttede  

 aktier.
 Ligningsrådet kunne herefter tillade dette  

 anførte salg, således  at den i 1998 foretagne  skattefri  

 aktieombytning ikke dermed blev anset for bortfaldet.
