Udtalt, at efter § 16, stk. 4, i lov om kommunernes styrelse kan en  

 vederlagt udvalgsformand ikke oppebære diæter for møder m.v. i forbindelse  

 med hvervets varetagelse.
Dette medfører, at udvalgsformanden ikke kan  

 oppebære diæter i udvalg, kommissioner, råd, bestyrelser m.v., hvis  

 arbejdsområde falder indenfor det stående udvalgs område.
 Vejledende herfor er, om udvalget, kommissionen m.v. finansierer sin  

 virksomhed ved bevillinger inden for det stående udvalgs område, og om der  

 foretages indstillinger m.v. til det stående udvalg, og evt.
via dette til kommunalbestyrelsen.
Den rækkefølge i hvilken et  

 kommunalbestyrelsesmedlem udpeges til forskellige kommunale hverv, herunder  

 hvervet som formand for et stående udvalg, har efter indenrigsministeriets  

 opfattelse ingen betydning for det rejste spørgsmål.
 Endvidere udtalt, at formanden for det tekniske udvalg ikke er  

 udelukket fra at modtage diæter for møder i beredskabskommission, da denne i  

 relation til bevilling og indstilling til kommunalbestyrelsen kan ligestilles  

 med et stående udvalg.
 Indenrigsministeriet har dags dato tilskrevet Farum byråd således:
 I skrivelse af 3. februar 1984 (j.nr. 00.01K01) har byrådet for  

 indenrigsministeriet forelagt tilsynsrådet for Frederiksborg amts skrivelse  

 af 10. januar 1984, hvori det meddeles, at tilsynsrådet finder, at  

 betingelserne for at yde diæter til de honorarlønnede udvalgsformænd ikke er  

 til stede i følgende situationer.
1) Socialudvalgsformanden for møder i institutionssamråd, 2) skoleudvalgsformanden for møder i skolekommissionen, 3) fritids- og kulturudvalgsformanden for møder i fritidsnævnet samt 4) teknisk udvalgs formand for møder i beredskabskommissionen.
Tilsynsrådet har i den nævnte skrivelse bl.a. anført, at det i § 16, stk.  

 4, i lov om kommunernes styrelse er bestemt, at såfremt der er tillagt nogen  

 et særligt honorar eller vederlag, bortset fra ydelser efter stk. 1, for  

 bestridelse af et kommunalt hverv, kan der ikke ydes den pågældende diæter  

 for møder m.v. i forbindelse med hvervets varetagelse.
Det afgørende i denne  

 sammenhæng er, om deltagelsen i de omhandlede møder i kommissioner og nævn  

 m.v. kan siges at være en naturlig del af hvervet som udvalgsformand, og det  

 er i denne forbindelse uden betydning, hvornår valget til udvalgsformand har  

 fundet sted.
 Byrådet har bl.a. givet udtryk for, at valgene til de nævnte nævn,  

 råd og kommissioner er foretaget af byrådet før de pågældende  

 byrådesmedlemmer blev valgt som udvalgsformænd, at møder i de  

 pågældende organer ikke er omfattet af styrelseslovens udtryk møder m.v. i  

 forbindelse med (udvalgsformands)hvervets varetagelse , og at der  

 ingen som helst forbindelse er mellem de opgaver, som teknisk udvalg  

 varetager, og de opgaver, som beredskabskommissionen varetager.
 I den anledning skal indenrigsministeriet, der har modtaget en udtalelse  

 fra tilsynsrådet, som sin opfattelse vejledende udtale følgende:
Efter § 16, stk. 4, i lov om kommunernes styrelse kan en vederlagt  

 udvalgsformand ikke oppebære diæter for møder m.v. i forbindelse med hvervets  

 varetagelse.
Udvalgsformanden kan således ikke oppebære diæter i udvalg,  

 kommissioner, råd, bestyrelser m.v., hvis arbejdsområde falder indenfor det  

 stående udvalgs område.
Vejledende herfor er, om udvalget, kommissionen m.v. finansierer sin  

 virksomhed ved bevillinger inden for det stående udvalgs område og om der  

 foretages indstillinger m.v. til det stående udvalg og evt. via dette til  

 kommunalbestyrelsen.
Den rækkefølge i hvilken et kommunalbestyrelsesmedlem  

 udpeges til forskellige kommunale hverv, herunder hvervet som formand for et  

 stående udvalg, har efter indenrigsministeriets opfattelse ingen betydning  

 for det rejste spørgsmål.
 På baggrund af ovennævnte er man enig med tilsynsrådet for Frederiksborg  

 amt i, at de tre førstnævnte udvalgsformænd (1-3) ikke lovligt kan oppebære  

 mødediæter af kommunens kasse i forbindelse med varetagelsen af de omhandlede  

 hverv.
Derimod er formanden for teknisk udvalg efter indenrigsministeriets  

 opfattelse ikke udelukket fra at modtage diæter for møder i  

 beredskabskommissionen.
Man har herved lagt vægt på, at  

 beredskabskommissionen i relation til bevilling og indstilling til  

 kommunalbestyrelsen kan ligestilles med et stående udvalg.
 Tilsynsrådet for Frederiksborg amt og Kommunernes Revisionsafdeling er  

 herfra underrettet om foranstående.
 P.M.V.
 E.B.
