(Til landets lægestuderende, læger og  

 lægelige videreuddannelsesudvalg) (Turnuscirk.) I medfør af § 3, stk. 2 i Sundhedsministeriets bekendtgørelse nr.
657 af 20. september 1990 om uddannelse til selvstændigt virke som læge fastsættes:
Turnusordningen § 1.  Turnusordningen omfatter et antal  

 turnusstillinger, som anvises læger, der omfattes af § 2.
 Stk. 2.  Turnusstillingerne omfatter ansættelse i  

 turnusblokke, hvor hele turnustjenesten i medicin, kirurgi eller  

 ortopædkirurgi samt 6 måneders tjeneste hos alment praktiserende læge for den  

 offentlige sygesikring gennemføres.
§ 2.  Lægevidenskabeligt studerende, der ønsker at  

 deltage i ordningen, skal tilmelde sig denne efter at have indstillet sig til  

 den afsluttende del af eksamen og inden en af Sundhedsstyrelsen fastsat  

 frist.
Indtræden i ordningen sker efter autorisation som læge.
 Tilsvarende gælder for lægevidenskabeligt studerende, som skal syge- eller  

 reeksamineres.
 Sundhedsstyrelsen kan meddele personer med udenlandsk lægeeksamen  

 optagelse i turnusordningen.
§ 3.  Lægestuderende, som ikke tilmelder sig  

 ordningen inden den angivne frist, kan ikke indtræde i ordningen.
Læger, som  

ikke tager imod en anvist turnusstilling, udtræder af  

 turnusordningen og kan ikke senere indtræde i ordningen.
Tilmelding § 4.  Sundhedsstyrelsen tilsender enhver, der  

 indstiller sig til afsluttende del af lægevidenskabelig embedseksamen,  

 oplysninger om turnusordningen med angivelse af tilmeldingsfrist samt en  

 oversigt over antallet af turnusblokke i sygehuskommunerne.
Stk. 2.  Ved tilmelding skal vedkommende i  

 prioriteret rækkefølge anføre samtlige sygehuskommuner.
Udfyldes tilmeldingen  

 mangelfuldt, behandles tilmeldingen efter de korrekt udfyldte tilmeldinger på  

 basis af lodtrækningsnummeret, jf. § 4, stk. 3.
 Stk. 3.  Efter tilmeldingsfristens udløb fastsætter  

 Sundhedsstyrelsen, hvor mange kandidater, der skal fordeles til hver af  

 sygehuskommunerne.
 Sundhedsstyrelsen fordeler lægerne til turnusstillingerne efter følgende  

 retningslinjer:
De indkomne tilmeldinger ordnes i en rækkefølge bestemt ved lodtrækning af  

 Notarius Publicus.
Tilmeldingerne behandles herefter i denne rækkefølge,  

 således at det højest prioriterede ønske, der kan imødekommes, opfyldes, jf.  

 dog § 4, stk. 2.
 Sundhedsstyrelsen kan tillade gifte eller samlevende læger, der samtidigt  

 tilmelder sig turnusordningen, at indtræde på fælles plads i lodtrækningen.
Særlige hensyn § 5.  Finder Sundhedsstyrelsen, at forhold af  

 familiemæssig eller lignende art, herunder aftjening af værnepligt, kan  

 begrunde en særlig hensyntagen til en kandidats ønsker, tildeles denne den  

 ønskede sygehuskommune foran de øvrige kandidater i lodtrækningsrækkefølgen.
 Sundhedsstyrelsen fastsætter en særlig frist for ansøgning om  

 særlige hensyn.
 Stk. 2.  Sundhedsstyrelsen kan under særlige  

 omstændigheder tillade, at en læge på venteliste i en sygehuskommune flyttes  

 til ventelisten i en anden sygehuskommune.
Det lokale videreuddannelsesudvalg § 6.  Det lokale videreuddannelsesudvalg kan under  

 særlige omstændigheder såsom graviditet, aftjening af værnepligt eller  

 ansættelse i forskningsstilling fritage en læge for i et nærmere fastsat  

 tidspunkt, dog højst 3 år, at få anvist turnusstilling, uden at lægen  

 udtræder af turnusordningen.
 Stk. 2.  Turnusblokkene tildeles primært de nyuddannede  

 læger, men kan i tilfælde af afbud, efter det lokale videreuddannelsesudvalgs  

 skøn, tilbydes andre læger, der er tilmeldt turnuslisten.
Stk. 3.  Når Sundhedsstyrelsen har fordelt samtlige de i  

 turnusordningen optagne læger på sygehuskommuner, foretager det lokale  

 videreuddannelsesudvalg en fordeling af turnusblokke inden for  

 sygehuskommunen.
Det lokale videreuddannelsesudvalg afgør selv  

 fordelingsmåden inden for udvalgets område.
 § 7.  En læge, som er tilmeldt turnusordningen inden  

 dette cirkulæres ikrafttræden, forblider på ventelisten i den sygehuskommune,  

 hvor pågældende er optaget den 1. januar 1991. Læger, som efter dette  

 tidspunkt ønsker at ændre turnuskommune, er omfattet af § 5, stk. 2.
Ikrafttræden § 8.  Cirkulæret træder i kraft den 1. januar 1991.
 Stk. 2.  Samtidig ophæves Sundhedsstyrelsens cirkulære  

 af 8. juni 1984 om lægers adgang til at opnå turnusstillinger og  

 Sundhedsstyrelsens retningslinjer af 8. juni 1984 for fordeling af  

 turnusstillinger.
