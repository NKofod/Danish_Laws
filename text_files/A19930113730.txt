 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Videreuddannelser § 1.  Sundhedsministeren kan efter forhandling med  

 undervisningsministeren fastsætte regler om videreuddannelse for  

 personalegrupper inden for sundhedsvæsenet, hvor sådanne regler ikke allerede  

 er fastsat ved lov.
 Stk. 2.  Ved en videreuddannelse forstås i denne lov en  

 uddannelse, hvor den studerende gennemfører en samlet længerevarende  

 uddannelse på et højere niveau end grunduddannelserne og med en udvidelse af  

 den faglige kompetence.
 Stk. 3.  Sundhedsministeren kan fastsætte regler om:
Kandidatuddannelser § 2.  Sundhedsministeren kan efter forhandling med  

 undervisningsministeren fastsætte regler om kandidatuddannelser, der helt  

 eller delvis bygger på en videreuddannelse, jf. § 1.
 Stk. 2.  Sundhedsministeren kan fastsætte regler om:
 Stk. 3.  Sundhedsministeren kan efter aftale med  

 undervisningsministeren fastsætte regler om samarbejde med  

 Undervisningsministeriet om varetagelse af uddannelser efter § 1 og § 2.
 Udenlandske videreuddannelser m.v.
 § 3.  Sundhedsministeren kan fastsætte regler om  

 gensidig anerkendelse af udenlandske uddannelser, der svarer til  

 uddannelserne i § 1 og § 2, som er nødvendige til opfyldelse af  

 overenskomster om fælles nordisk arbejdsmarked og direktiver vedtaget af Den  

 Europæiske Union.
 Stk. 2.  Sundhedsministeren kan bemyndige  

 Sundhedsstyrelsen til helt eller delvis at anerkende danske eller udenlandske  

 uddannelser, der kan ligestilles med uddannelser efter § 1 og § 2.
 Ikrafttræden m.v.
 § 4.  Loven træder i kraft den 1. september 1994.
 § 5.  Loven gælder ikke for Færøerne og Grønland.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
