 Cirkulæreskrivelse om meddelelse om  

 rådighed og 3-måneders frist.
 Kommentar m.v.:
En arbejdsløshedskasse, der giver et medlem en frist til at vise  

 sin rådighed for arbejdsmarkedet, kan ikke, på grundlag af det  

 forhold, som gav anledning til, at medlemmet fik en frist, træffe  

 afgørelse om manglende rådighed inden udløbet af  

 fristperioden.
Dette gælder også i tilfælde, hvor a-kassen  

 i fristperioden skal vurdere medlemmets dagpengeret fx i forbindelse med en  

 ansøgning om uddannelsesgodtgørelse.
 Meddelelse om afgørelsen:
A-kassen vurderede, at der var tvivl om medlemmets rådighed for  

 arbejdsmarkedet, da medlemmet, gennem en længere periode, kun havde  

 søgt få stillinger.
A-kassen gav medlemmet en frist på 3  

 måneder til at vise sin rådighed for arbejdsmarkedet.
Fristen  

 løb i perioden fra den 29. juni 1998 til den 29. september 1998. Den  

 3. september 1998 påbegyndte medlemmet en uddannelse i henhold til en  

 individuel handlingsplan og søgte om uddannelsesgodtgørelse  

 dertil.
A-kassen anmodede medlemmet om at fremsende oplysninger om sin  

 jobsøgningsaktivitet, inden a-kassen attesterede medlemmets  

 dagpengeret på ansøgningen om uddannelsesgodtgørelse.  

 Medlemmet havde søgt een stilling i perioden fra den 29. juni 1998 til  

 den 3. september 1998.
 A-kassen traf afgørelse om, at medlemmet ikke kunne anses  

 for at stå til rådighed for arbejdsmarkedet fra den 3. september  

 1998.
 A-kassen lagde vægt på, at medlemmet, på trods af at  

 medlemmet skulle søge rimeligt arbejde, kun havde søgt een  

 stilling i perioden fra den 29. juni 1998 til den 3. september 1998.
 A-kassen lagde endelig vægt på, at a-kassen den 20. november  

 1997 udtrykkeligt havde gjort medlemmet opmærksom på, at det ikke  

 var tilstrækkeligt, at medlemmet deltog i uddannelse, men at medlemmet  

 også skulle være jobsøgende.
 A-kassen lagde endvidere vægt på, at der havde været en  

 del ufaglærte stillinger mellem den 29. juni 1998 og den 3. september  

 1998, som medlemmet kunne have søgt.
 Direktoratet traf afgørelse om, at medlemmet ikke kunne  

 anses for at stå til rådighed for arbejdsmarkedet fra den 3.  

 september 1998.
 Direktoratet lagde vægt på, at medlemmet den 20. november 1997  

 blev gjort udtrykkelig opmærksom på af a-kassen, at medlemmet  

 skulle "sprede" sit faglige område, og at det ikke var  

 tilstrækkeligt, at medlemmet deltog i uddannelse.
 Direktoratet lagde videre vægt på, at medlemmet blev givet en  

 frist i perioden fra den 29. juni 1998 til den 29. september 1998.
 Direktoratet lagde endvidere vægt på, at det fremgik af AF's  

 jobopslag, at der havde været et antal stillinger, som medlemmet kunne  

 have søgt i fristperioden.
 Direktoratet lagde endelig vægt på, at medlemmet kun havde  

 søgt een stilling i perioden fra den 29. juni 1998 til den 3.  

 september 1998.
 Arbejdsmarkedets Ankenævn traf afgørelse om, at  

 medlemmet stod til rådighed for arbejdsmarkedet den 3. september 1998,  

 og at medlemmet derfor ikke mistede retten til dagpenge.
 Ankenævnet lagde vægt på, at a-kassen traf  

 afgørelse inden udløbet af 3-måneders fristen, og at  

 medlemmet den 3. september 1998 fulgte et uddannelsesforløb i henhold  

 til sin individuelle handlingsplan.
 Ankenævnet lagde også vægt på, at medlemmet var  

 ved at opdatere sine kvalifikationer, og at medlemmet i øvrigt havde  

 medvirket og fulgt de handlingsplaner, som var blevet udarbejdet af AF.
