 I medfør af § 5, stk. 7, og § 30 a i lov om folkeskolen, jf.  

 lovbekendtgørelse nr. 561 af 25. juni 1997, fastsættes:
 § 1.  Denne bekendtgørelse indeholder bestemmelser om  

 undervisning i dansk som andetsprog for tosprogede elever i børnehaveklasser  

 og i 1.-10. klasse.
 Stk. 2.  Ved tosprogede børn forstås børn, der har et  

 andet modersmål end dansk, og som først ved kontakt med det omgivende  

 samfund, eventuelt gennem skolens undervisning, lærer dansk.
§ 2.  Ved optagelse af tosprogede elever i folkeskolen  

 træffer skolens leder efter en vurdering af elevens behov beslutning om,  

 hvorvidt vedkommende elev skal henvises til særlig undervisning i dansk som  

 andetsprog, jf. § 3 og § 4. I tvivlstilfælde forelægges spørgsmålet for  

 sagkyndige tilknyttet skolevæsenet, der gennemfører en undersøgelse  

 vedrørende elevens sproglige forudsætninger, derunder elevens  

 forhåndskendskab til dansk.
Ved afgørelsen lægges der i disse tilfælde vægt  

 på elevernes og forældrenes ønsker.
§ 3.  Elever, der ved optagelsen har behov for støtte,  

 men som er i stand til at deltage i den almindelige undervisning, henvises  

 til supplerende undervisning i dansk som andetsprog på hold eller lign.,  

 eller der etableres støtteundervisning i klassen.
Timetallet til  

 undervisningen fastsættes efter elevens behov.
 § 4.  Elever, der ved optagelsen ikke har  

 tilstrækkeligt kendskab til dansk til at kunne deltage i den almindelige  

 undervisning, henvises til en basisundervisning i dansk som andetsprog uden  

 for klassens rammer.
 Stk. 2.  Undervisningen gives i en af følgende former:
Stk. 3.  Elevtallet i modtagelsesklasser må ikke  

 overstige 12 ved skoleårets begyndelse, medmindre klassen undervises af 2  

 lærere i fællesskab.
Det skal tilstræbes, at elevtallet ikke i løbet af  

 skoleåret kommer til at overstige 12. En modtagelsesklasse må højst spænde  

 over 3 klassetrin.
 Stk. 4.  Elevtallet på hold og lignende i henhold til  

 stk. 2, nr. 2, må ikke overstige 7.
Stk. 5.  Timetallet i modtagelsesklasser fastsættes i  

 timeplanen for skolen.
Elevernes samlede timetal, herunder eventuelle timer i  

 den almindelige klasse, skal svare til det timetal, som skolens øvrige elever  

 får på det pågældende klassetrin.
Timetallet kan dog i en kortere periode  

 efter påbegyndelsen af danskundervisningen - normalt højst 3 måneder - være  

 lavere, dog mindst 20 timer.
Stk. 6.  Undervisningen efter stk. 1-3 ophører, når  

 eleverne kan deltage i hele den almindelige undervisning, dog senest efter 2  

 års forløb.
Dette gælder dog ikke for elever, der optages i folkeskolen efter  

 afslutningen af de yngste klassetrin, og som ikke tidligere har modtaget  

 undervisning i at læse.
 § 5.  På 8.-10. klassetrin kan der oprettes særlige  

 klasser for elever, der er flyttet til Danmark, efter at de er fyldt 14 år.
 Stk. 2.  Undervisningen omfatter undervisning i dansk  

 som andetsprog og i folkeskolens almindelige fag for 8.-10. klassetrin, som  

 er tilrettelagt efter elevernes særlige forudsætninger.
§ 6.  Elever, der har behov for en basisundervisning i  

 dansk i modtagelsesklasser eller i særlige klasser for 8.-10. klassetrin, jf.  

 § 4 og § 5, kan efter kommunalbestyrelsens beslutning henvises til en anden  

 skole i kommunen, hvis det er påkrævet af pædagogiske hensyn.
Efter  

 afslutningen af undervisningen i medfør af § 4 overflyttes eleverne til deres  

 distriktsskole, medmindre de efter forældrenes ønske eller med deres  

 tilslutning forbliver på den skole, hvor skolegangen er påbegyndt.
§ 7.  For elever, der under skoleforløbet har behov  

 for særlig støtte, kan der etableres særlig undervisning i dansk som  

 andetsprog på hold eller lignende eller særlig støtte i klassen.
Beslutningen  

 træffes af skolens leder efter indstilling fra klasselæreren og efter samråd  

 med eleven og dennes forældre.
 § 8.  En elev kan med forældrenes samtykke i ganske  

 særlige tilfælde fritages for undervisningen i et fag, hvis det skønnes  

 umuligt at afhjælpe elevens vanskeligheder gennem supplerende undervisning,  

 jf. folkeskolelovens § 5, stk. 6. Det er en betingelse, at eleven får anden  

 undervisning i stedet.
§ 9.  Undervisning i dansk som andetsprog, jf. §§ 3-7,  

 varetages af lærere, der gennem særlig uddannelse eller på anden måde har  

 kvalificeret sig til opgaven.
I børnehaveklasser gives undervisningen af  

 pædagoger med tilsvarende forudsætninger.
 § 10.  I et bilag til styrelsesvedtægten optages  

 bestemmelser om, på hvilke skoler i kommunen der er oprettet  

 modtagelsesklasser.
 § 11.  Undervisningsministeren kan i særlige tilfælde  

 fravige bestemmelserne i nærværende bekendtgørelse.
 § 12.  Bekendtgørelsen træder i kraft den 15. februar  

 1998.
 Stk. 2.  Bestemmelsen i § 4, stk. 5, sidste pkt.,  

 vedrørende et ugentligt timetal på 20 i modtagelsesklasser har først virkning  

 fra den 1. august 1998 for modtagelsesklasser, der den 1. august 1997 var  

 planlagt med 15 ugentlige timer for skoleåret 1997/98.
 Stk. 3.  §§ 1-11, § 15, stk. 1, og § 17, stk. 1, 1. og  

 3. pkt., og stk. 2, og § 18 i bekendtgørelse nr. 583 af 20. november 1984 om  

 folkeskolens undervisning af fremmedsprogede elever ophæves.
Undervisningsministeriet, den 28. januar  

 1998 Ole Vig Jensen / Stig Andersen Bilag Oversigt over fortsat gældende bestemmelser vedr. modersmålsundervisning i  

 henhold til bekendtgørelse nr. 583 af 20. november 1984 om folkeskolens  

 undervisning af fremmedsprogede elever.
IV.
Undervisning i modersmål eller evt. nationalsprog § 12.  Det påhviler kommunen at tilbyde  

 fremmedsprogede elever, der er optaget i folkeskolen som  

 undervisningspligtige, undervisning i deres modersmål (nationalsprog),  

 medmindre de undervises heri på anden måde.
Kommunen har endvidere pligt til  

 efter henvisning fra en friskole eller privat grundskole at modtage  

 fremmedsprogede elever til undervisning i deres modersmål (nationalsprog),  

 såfremt der er indrettet undervisning i det pågældende sprog for elever i  

 området, jfr. § 4, nr. 3, i lov nr. 306 af 8. juni 1977 om friskoler og  

 private grundskoler m.v.
 Stk. 2.  Har der meldt sig mindst 12 elever til  

 modersmålsundervisning i samme sprog, og kan der tilknyttes en kvalificeret  

 lærer, jfr. § 15, stk. 2, skal undervisningen gennemføres i kommunen i det  

 pågældende skoleår.
 Stk. 3.  I andre tilfælde skal kommunen henvise eleverne  

 til modersmålsundervisning, der måtte være oprettet af andre kommuner inden  

 for amtsrådskredsen, i hovedstadsområdet af kommuner inden for dette.  

 Hjemstedskommunen afholder de udgifter, der er forbundet med elevernes  

 deltagelse i undervisningen.
 § 13.  Formålet med undervisningen er, at eleverne  

 vedligeholder og udvikler deres kendskab til modersmålet (nationalsproget),  

 og til forholdene i hjemlandet.
 Stk. 2.  Det skal tilstræbes, at eleverne ikke mod  

 forældrenes ønske mister tilknytningen til hjemlandet, og at muligheden for  

 at tage ophold i forældrenes hjemland lettes.
§ 14.  Undervisningen kan foruden elevernes modersmål  

 (nationalsprog), omfatte hjemlandets historie, geografi og samfundsforhold  

 m.v.
Undervisningen må tage udgangspunkt i elevernes situation her i landet  

 på grundlag af deres beherskelse af modersmålet (nationalsproget) og deres  

 forhåndsviden om hjemlandets kultur.
Der skal så vidt muligt tages hensyn til  

 eventuelle ønsker fra forældrenes side.
 Stk. 2.  Undervisningen, der omfatter 3-5 ugentlige  

 timer, gives normalt uden for elevernes almindelige undervisningstid.  

 Undervisningen kan med forældrenes tilslutning henlægges til lørdage.
 § 15.  Undervisning i elevernes modersmål  

 (nationalsprog), jfr. afsnit IV, varetages af lærere fra det pågældende  

 hjemland såvidt muligt med landets læreruddannelse, eller af danske lærere  

 med særlig uddannelse i det pågældende sprog.
 § 16.  Befordring til og fra undervisningen sker efter  

 reglerne i folkeskolelovens § 25.
 § 17.  Er kommunen forpligtet til at tilbyde  

 modersmålsundervisning i et eller flere sprog, herunder eventuelt ved  

 henvisning til andre kommuner, jfr. § 12, stk. 3, skal det angives i  

 skoleplanen, på hvilken måde denne forpligtelse opfyldes.
