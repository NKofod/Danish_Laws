Skriftlig fremsættelse (23. februar 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social pension og andre love (Ophør af udbetaling af social  

 pension og andre ydelser ved unddragelse af strafforfølgning eller  

 straffuldbyrdelse) (Lovforslag nr.
L 31).
Lovforslaget er en genfremsættelse af Lovforslag nr.
L 134,  

 Forslag til Lov om ændring af lov om social pension og andre love (Ophør af  

 udbetaling af social pension og andre ydelser ved unddragelse af  

 strafforfølgning eller straffuldbyrdelse), fremsat den 8. december 2004 af  

 socialministeren (Eva Kjer Hansen) i folketingsåret 2004 - 05, 1. samling.
Det foreslås med lovforslaget, at der skabes hjemmel til at  

 stoppe udbetalingen af en række offentlige ydelser til en bestemt afgrænset  

 persongruppe, der bevidst unddrager sig strafforfølgning (varetægtsfængsel)  

 eller straffuldbyrdelse (afsoning mv.) her i landet.
Det kan virke stødende  

 for  

 den almindelige retsopfattelse, at det offentlige ved udbetaling af ydelser  

 medvirker til at disse personer kan opretholde unddragelsen.
Forslagets målgruppe er personer, der bevidst unddrager sig  

 strafforfølgning i tilfælde, (1) hvor den pågældende er varetægtsfængslet,  

 (2)  

 hvor politiet eftersøger den pågældende med henblik på varetægtsfængsling,  

 eller (3) hvor der allerede foreligger en varetægtskendelse.
Hertil kommer  

 personer, som bevidst unddrager sig straffuldbyrdelse, hvis den pågældende er  

 idømt en ubetinget fængselsstraf eller anden strafferetlig retsfølge, der  

 indebærer eller giver mulighed for frihedsberøvelse.
Udbetalingen af en ydelse stoppes ved unddragelsen, og  

 udbetalingen kan genoptages ved unddragelsens ophør, hvis betingelserne i  

 øvrigt er opfyldt.
Hvis den unddragne ikke bliver dømt, skal der ske en  

 efterbetaling af den ikke udbetalte ydelse.
Det gælder dog ikke, hvis den  

 unddragne afgår ved døden, inden der er afsagt dom i sagen.
Med forslaget indføres en pligt for politiet eller  

 kriminalforsorgen til at underrette den udbetalende myndighed om  

 unddragelsen.  

 I tilfælde, hvor de almindelige betingelser for at få ydelsen udbetalt ikke  

 kan  

 være opfyldt under en unddragelse, er der ligeledes med forslaget givet  

 mulighed for underretning.
Herudover er det i visse tilfælde foreslået en  

 pligt  

 for politiet eller kriminalforsorgen til at underrette den udbetalende  

 myndighed, når en person undergives strafafsoning eller varetægtsfængsel.
 Endelig foreslås det, at udbetalingen af en måneds social  

 pension udskydes fra tidspunktet for indsættelse til afsoning eller  

 varetægtsfængsel til tidspunktet for løsladelsen.
 Lovforslaget skønnes ikke at have nævneværdige økonomiske eller  

 administrative konsekvenser.
 De økonomiske og administrative konsekvenser er forhandlet med  

 de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
