Bekendtgørelse om ændring af  

 bekendtgørelse om studentereksamen og om højere  

 forberedelseseksamen (Studenter- og hf-eksamensbekendtgørelsen) § 1 I bekendtgørelse nr. 544 af 30. juni 1999 om studentereksamen og om  

 højere forberedelseseksamen (Studenter- og  

 hf-eksamensbekendtgørelsen) foretages følgende  

 ændringer:
 1. I § 13, stk. 2, ændres »1-3« til: »1-5 og 7«.
 2. I § 17, stk. 1, 2. pkt., ændres »retningslinjer«  

 til: »nærmere anvisninger«.
 3. I § 17 indsættes efter stk. 1 som nye  

 stykker:
»Stk. 2. Ministeriet fremsender eksamensopgaverne til  

 skolerne/kurserne inden en uge, før den skriftlige eksamensperiode  

 starter.
Ved modtagelsen af eksamensopgaverne skal rektor/forstander straks  

 kontrollere, at det på de enkelte opgavekuverter anførte indhold  

 svarer til skolens/kursets opgavebestilling.
Det kontrolleres, at der er  

 opgaver i de fag og på de niveauer, hvortil der er tilmeldt  

 eksaminander.
 Stk. 3. Opgavekuverterne skal indtil prøvedagen  

 opbevares på betryggende vis.«.
 Stk. 2-4 bliver herefter til stk. 4-6.
 4. I § 17, stk. 2, der bliver stk. 4, indsættes som  

2. pkt.:
»Eksaminanderne anbringes således, at ingen kan  

 nå hinanden ved samtidig at række en arm ud.
Tasker, poser,  

 overtøj og lignende må ikke under prøven opbevares  

 umiddelbart op ad prøvebordene.
Ved prøver i musik anbringes  

 eksaminanderne enten i hvert sit lokale med et tasteinstrument (keyboard)  

 eller, hvis flere eksaminander anbringes i samme lokale med el-klaverer med  

 høretelefoner, da på en sådan måde, at  

 eksaminanderne ikke kan se hinandens tastatur eller på nogen måde  

 meddele sig til hinanden.«.
 5. I § 18, indsættes som stk. 4:
»Stk. 4. De tilsynsførende skal fordele sig  

 hensigtsmæssigt i lokalet/lokalerne.
De må ikke foretage sig  

 noget, der kan virke forstyrrende for eksaminanderne.
De skal konstant have  

 deres opmærksomhed rettet mod eksaminanderne.
Indtil eksaminanderne  

 afleverer opgavebesvarelsen, må disse kun forlade prøvelokalet  

 under ledsagelse af en tilsynsførende.«.
 6. I § 19 indsættes før stk. 1 som nyt  

 stykke:
»Eksamenslokalet åbnes senest 10 minutter før  

 prøvens begyndelse.
Samtlige tilsynsførende skal være til  

 stede i lokalet fra åbningstidspunktet.«.
 Stk. 1 og 2 bliver herefter stk. 2 og 3.
 7. I § 20 indsættes som nyt stk. 2:
»Stk. 2. Hvis der opstår formodning om, at der kan være  

 fejl i opgaverne som fx trykfejl, mangler, meningsforstyrrende fejl eller  

 lignende, skal de tilsynsførende tilkalde rektor/forstander, så  

 ministeriet eventuelt kan kontaktes.
De tilsynsførende må ikke  

 give eksaminanderne nogen oplysning vedrørende forståelsen af  

 eller løsningen på opgaverne.«.
 Stk. 2 bliver herefter stk. 3.
 8. I § 22, stk. 2, indsættes efter 1. pkt.:
»Eksaminanden skal, før indberetningen indsendes  

 til ministeriet, inden for en frist på en uge have lejlighed til at  

 kommentere indberetningen.
Eksaminandens eventuelle kommentar medsendes til  

 ministeriet.«.
 9. I § 23, stk. 2, indsættes som 2. pkt.: »§ 6,  

 stk. 5, gælder tilsvarende.«.
 10. I § 24 indsættes efter stk. 2 som nye  

 stykker:
»Stk. 3. Når prøvetiden er udløbet, og  

 besvarelserne er indsamlet, kontrollerer de tilsynsførende, at alle  

 besvarelser er afleveret.
Besvarelserne bringes derpå straks til  

 skolens/kursets kontor.
 Stk. 4. Skolen/kurset ordner besvarelserne holdvis i  

 alfabetisk rækkefølge, svarende til karakterlisten.«.
 Stk. 3 bliver herefter stk. 5.
 11. § 26, stk. 1, 1. pkt., affattes således:
»Rektor/forstander sikrer, at alle opgavebesvarelser ved  

 de skriftlige prøver opbevares forsvarligt, og at besvarelserne  

 på prøvedagen sendes anbefalet til den af de to beskikkede  

 censorer, der er anført som 1. censor.
Såfremt afsendelse  

 på prøvedagen ikke er mulig, fx ved delt prøve i musik,  

 vedlægges besvarelserne en bemærkning herom.
For hvert hold  

 pakkes opgavebesvarelserne, karakterlisten og et eksemplar af opgaven i et  

 solidt chartek, som lukkes og forsegles.
Opgavetypen og besvarelsernes antal  

 skrives uden på chartekket.
Tilsvarende gælder for fremsendelsen  

 fra 1. censor til 2. censor.
Ministeriet kan fastsætte nærmere  

 anvisninger herom.«.
 12. I § 32, stk. 1, ændres »§ 38, stk. 2 og 3« til:  

 »§§ 37-38 og 40-41.«.
 13. I § 34, stk. 3, 1. pkt., udgår:  

 »håndskrevne«.
 14. I § 36, stk. 2, 3. pkt., indsættes efter »1.  

 pkt.,« : »og stk. 5,«.
 15. I § 37 udgår: »skriftlig«.
 16. I § 38, stk. 1, ændres »de skriftlige  

 prøver« til: »prøverne«.
 17. § 39, stk. 1, sidste pkt., affattes således:
 »I kemi og matematik på C-niveau skal lommeregnerens  

 hukommelse være tom ved prøvens start.«.
 18. I § 40, stk. 1, udgår: »skriftlige«.
 19. I § 41 ændres »38-39« til: »37-39«.
 20. I bilag 1 indsættes efter »Fransk: Gyldendals  

 røde ordbøger (1992 eller senere).«:
 »Fysik:	Kompendium i fysik, 4. udgave.  

 	DATABOG fysik kemi, F&K-Forlaget, 6. udgave eller senere.«.
21. I bilag 1 indsættes efter »Italiensk: Munksgaards  

 grønne ordbøger.
Gyldendals røde ordbøger.«:
 »Kemi:	Formelsamling i kemi, 3. udgave.  

 	DATABOG fysik kemi, F&K-Forlaget, 6. udgave eller senere.«.
 22. I bilag 3, nr. 1.1., 1. pkt., tilføjes efter  

 »italiensk,« : »japansk,«.
 23. I bilag 3, nr. 1.3., 2. pkt., udgår: »eller til  

 opslag af synonymer«.
 24. Bilag 4, nr. 5 og 6, affattes  

 således:
»5.	Græsk (højt niveau, gymnasiet)  

 Matematik (1-årigt forløb til A-niveau)  

 Matematik (3-årigt forløb til A-niveau med  

 hjælpemidler) 6.	Matematik (højt niveau, sproglig linje, gymnasiet)  

 Matematik (2-årigt forløb til B-niveau, gymnasiet)  

 Matematik (3-årigt forløb til A-niveau uden  

 hjælpemidler)«.
§ 2 Stk. 1. Bekendtgørelsen træder i kraft den  

 4. december 1999 og har virkning fra vintereksamen 1999.
 Stk. 2. Samtidig ophæves cirkulære af 1.  

 februar 1995 om praktiske foranstaltninger i forbindelse med afviklingen af  

 de skriftlige prøver ved studenter- og højere  

 forberedelseseksamen.
