 Landsskatteretskendelse vedr. objektiv udlejningsværdi af  

 lokaler udlejet til samleverske.
 Klagen vedrører ansættelse af objektiv udlejningsværdi ved  

 udlejning af forretningslokaler til samleverske.
Landsskatterettens  

 afgørelse Personlig indkomst - Indkomstårene 1997, 1998 og 1999 Objektiv udlejningsværdi af forretningslokaler skønsmæssigt  

 ansat til hhv. 33.250 kr.. 33.250 kr. og 33.250 kr.
 Landsskatteretten nedsætter udlejningsværdien til hhv. 24.000  

 kr., 24.343 kr. og 25.109 kr.
Sagens  

 oplysninger Klageren har siden 1974 udlejet en del af baghuset til hans  

 samleverske, der driver keramikværksted fra lokalerne.
Ejendommen er vurderet  

 som en beboelses- og forretningsejendom med 1 lejlighed.
 Klageren har i de omhandlede indkomstår selvangivet følgende  

 indtægter ved udlejning :
Indkomståret 1997 12.000 kr.
Indkomståret 1998 0 kr.
Indkomståret 1999 0 kr.
Klageren er tidligere blevet gjort opmærksom på, at der skal  

 ansættes en lejeværdi svarende til det beløb, der skønnes at kunne opnås ved  

 udlejning til fremmede.
For indkomståret 1985 blev den objektive  

 udlejningsværdi på et møde i skatteforvaltningen den 12. februar 1987 ansat  

 til  

 12.000 kr. årligt.
 Siden indkomståret 1985 har klageren foretaget vedligeholdelse  

 og forbedringer på baghuset med følgende beløb :
Indkomståret 1986 21.409 kr.
Indkomståret 1988 139.047 kr.
Indkomståret 1990 17.029 kr.
Indkomståret 1997 23.926 kr.
Skatteankenævnets  

 afgørelse Den objektive udlejningsværdi er for de påklagede indkomstår  

 skønsmæssigt ansat til 33.250 kr. årligt, jf. statsskattelovens § 4, stk. 1,  

 litra b og Ligningsvejledningen 1999, afsnit E.K.1.3.
 Efter fast skattepraksis skal udlejer, ved udleje til en  

 nærtstående til en leje under markedslejen, beskattes af forskellen mellem  

 den  

 aftalte leje og markedslejen.
 Den objektive udlejningsværdi er beregnet som 133 m2  

 af 250 kr. pr. m2. Der er taget udgangspunkt i 350 kr. pr.  

 m2  

 ,  

 men under hensyn til bl.a. manglende hulmure og baghusets tilbagetrukne  

 placering, er der givet nedslag med 100 kr. pr. m2. Der er  

 endvidere  

 taget hensyn til baghusets tilstand, herunder at der ikke er kundetoilet og  

 at  

 ejendommen ligger forholdsvis tæt på gågaden.
Syn  

 og Skøn Der er under Landsskatterettens behandling af sagen meddelt  

 tilsagn om fuld omkostningsdækning i forbindelse med afholdelse af syn og  

 skøn  

 til fastlæggelse af den objektive udlejningsværdi af lejemålet, jf.  

 skattestyrelseslovens § 33 A, stk. 3.
 Af syns- og skønsrapporten fremgår der følgende syns- og  

 skønstema :
 Syns- og skønsmanden bedes gennemgå sagens dokumenter og  

 indhente de yderligere oplysninger, der er nødvendige for herefter at  

 indkalde  

 parterne til syns- og skønsforretning i hvilken forbindelse nedenstående  

 spørgsmål bedes besvares.
 Syns-  

 og skønsmanden bedes beskrive ejendommen, BBR-bygning nr. 2 med angivelse af  

 størrelse, faciliteter, stand, indretning, beliggenhed m.v.
Syns-  

 og skønsmanden bedes angive hvad markedslejen for årene 1997, 1998 og 1999  

 andrager for det udlejede areal, når det forudsættes, at lejeaftalen er  

 indgået  

 mellem uafhængige parter.
Svaret bedes begrundet bl.a. med en angivelse af  

 hvilke faktorer, der er indgået i denne vurdering.
Syns-  

 og skønsmanden bedes oplyse, hvilket materiale  udover det i  

 udmeldelsen  

 fremlagte, der har dannet grundlag for besvarelsen. Syns- og skønsforretningen fandt sted den 22. maj 2003 kl. 10.00  

 på adressen, BBR-bygning nr. 2. Til stede var klageren, hans hustru og hans  

 repræsentant, Told- og Skattestyrelsens repræsentant og syns- og skønsmanden.
 Syns- og skønsmanden har besvaret syns- og skønstemaet således :
Spørgsmål 1 Svar:
Størrelsen for bygningens stueetage er i ht.
BBR-ejermeddelelsen  

 og tegningen et bruttoareal på 148 kvm.
Lejemålet er ikke udstyret med  

 faciliteter i form af toiletter eller køkken.
Opvarmningen sker med  

 fjernvarme,  

 der er i lejemålet 1 vask, hvor varmtvandsforsyningen sker fra en af lejer  

 opsat elvandvarmer.
Bygningen er opført med pudsede ydervægge og eternittag.  

 Lejemålet har ældre vinduer, undtaget et enkelt nyere, og det blev ved  

 besigtigelsen oplyst, at 2 ydervægge var indvendige isolerede, mens øvrige  

 ydervægge er at betragte som værende uisolerede.
Der er isolering på loftet  

 over lejemålet med angivelig 100 mm isolering.
Lejemålet fremtræder som lidt  

 primitive lokaler uden nyere istandsættelse og bærer en del steder præg af  

 fugt, manglende vedligeholdelse og dårlige gulve og lofter.
Lejemålet er  

 indrettet med forgang, værksted/udstilling, et par depotrum samt ovnrum.
 Generelt er lejemålets stand at sammenligne med værksted/rå  

 lager.
Lejemålet er beliggende i bymidten som baghus.
Forhuset anvendes  

 til beboelse og baghuset anvendes som keramikværksted med en vis form for  

 detailsalg.
Bygningen fremtræder som charmerende bagbygning til ældre  

 byejendom.
Vejen tjener primært som adgangsvej til parkeringsarealet ved  

 bibliotek og rådhus.
Vejen har et boligmæssigt præg.
Lejemålet disponerer ikke over parkeringsarealer eller øvrige  

 udendørsarealer.
Der er adgang til lejemålet gennem port i  

 forhuset, en  

 gennemgang der samtidig anvendes til parkering for ejendommens ejer, hvilket  

 besværliggør adgangsforholdene til lejemålet. Spørgsmål 2 Svar:
 Det lejedes markedsleje vurderes således :
1997 kr. 24.000,00 1998 kr. 24.343,49 1999 kr. 25.109,41 Markedslejens forskellighed for de 3 oplyste år er udtryk for en  

 almindelig indeksering og at lejen reguleres for ændringer i skatter og  

 afgifter.
 Der har for årene 1997, 1998 og 1999, bortset fra disse  

 reguleringer, ikke været nogen udvikling i markedslejen for den pågældende  

 type  

 lejemål.
 De faktorer, der indgår ved vurderingen af markedslejen, er  

 udover det generelle lejeniveau naturligvis forholdene, som beskrevet under  

 svar til spørgsmål 1, herunder specielt det lejedes stand og adgangsforhold.  

 Der er herudover forudsat almindelig lejevilkår for lejemål  

 indgået mellem  

 uafhængige parter.
. Spørgsmål 3 Svar :
Besvarelsen er foretaget på baggrund af undertegnedes indgående  

 kendskab til lejeniveauet for forskellige typer erhvervslejemål i X Centrum.  

 Undertegnede har i en lang årrække forestået vurdering og udlejning af  

 erhvervslejemål i området. Klagerens  

 påstand og argumenter Klagerens repræsentant har fremsat principal påstand om, at  

 klagerens indkomst ved udlejning for indkomstårene 1997, 1998 og 1999  

 nedsættes  

 til det selvangivne.
Subsidiært er der fremsat påstand om, at  

 udlejningsværdien  

 nedsættes til 24.000 kr. for 1997, 24.343,49 kr. for 1998 og 25.109,41 for  

 1999. Mere subsidiært er der fremsat påstand om hjemvisning til  

 skatteforvaltningen med henblik på ny skønsmæssig ansættelse af lejebeløbet.
Til støtte for den principale påstand er det bl.a. anført, at  

 der ikke er hjemmel til fiksering af et lejebeløb hos klageren.
Grundlaget  

 for  

 en sådan fiksering kan alene søges i statsskattelovens § 4, litra b, idet der  

 ikke andetsteds i det pågældende forhold mellem fysiske personer er hjemmel  

 til  

 fiksering.
Højesteret har ved dom af 29. oktober 2002 fundet, at  

 statsskattelovens § 4, litra b, i et vist omfang hjemler mulighed for at  

 beskatte udlejer af en fast ejendom, der udlejer ejendommen for en leje, der  

 er  

 ikke uvæsentlig lavere end markedslejen, selv om den pågældende indkomst ikke  

 oppebæres.
Højesteret fandt, at en ejer af en beboelsesejendom  

 kan blive  

 beskattet af en fiktiv leje.
Statsskattelovens § 4, litra b anvender formuleringen bolig.  

 Efter ordlyden og højesteretspraksis skal der være tale om en ejendom der kan  

 anvendes / konkret anvendes til beboelse.
Dette er ikke tilfælde i nærværende  

 sag.
Det omhandlede lejemål er et erhvervslejemål, der ikke kan anvendes til  

 beboelse.
Statsskattelovens § 4, litra b finder herefter ikke anvendelse, og  

 der er således ikke hjemmel til at foretage nogen fiksering af den fiktive  

 leje.
 Der er hertil henvist til artiklen Huslejefiksering af Jane  

 Bolander, offentliggjort i Skattepolitisk oversigt nr. 8-2002 og artiklen  

 Fikseret vederlag  hjemmelmæssig afklaring ? af Bent  

 Ramskov, offentliggjort  

 i SR-Skat 4/2003.
Der er heller ikke i øvrigt grundlag for fiksering.
I 1997 blev  

 der aftalt en årlig leje på 12.000 kr. og i 1998 og 1999 blev der ikke betalt  

 nogen leje.
Der er ikke grundlag for at statuere omgåelse af  

 skattelovgivningen, da det formelt aftalte svarer til det reelle.
 Vedrørende TfS 2000.936 V er det bl.a. anført, at den pågældende  

 afgørelse er to år ældre end højesteretsdommen af 29. oktober 2002.  

 Forholdende  

 i TfS 2000.936 er endvidere forskellige fra de forhold der foreligger i  

 nærværende sag og TfS 2000.936 er udslag af en konkret realitetsbedømmelse,  

 hvor det konkluderes, at der flyttes et lejebeløb fra lejer til udlejer.
 Til støtte for den subsidiære påstand, er det bl.a. anført, at  

 det følger af statsskattelovens § 4, litra b, 3. pkt., at fikseringen skal  

 ske  

 i relation til markedslejen, og at denne er dokumenteret ved det gennemførte  

 syn og skøn.
Told-  

 og Skattestyrelsens udtalelse Told- og Skattestyrelsen har indstillet, at der gives medhold i  

 den subsidiære påstand.
Landsskatterettens  

 bemærkninger og begrundelse Statsskattelovens § 4, stk. 1, litra b har følgende ordlyd :
 § 4. Som skattepligtig indkomst betragtes med de i det følgende  

 fastsatte undtagelser og begrænsninger den skattepligtiges samlede  

 årsindtægter, hvad enten de hidrører her fra landet eller ikke, bestående i  

 penge eller formuegoder af pengeværdi, således f.eks.:
b. af bortforpagtning, bortfæstning eller udleje af rørligt og  

 urørligt gods, såvel som af vederlagsfri benyttelse af andres rørlige eller  

 urørlige gods.
Lejeværdien af bolig i den skattepligtiges egen ejendom  

 beregnes  

 som indtægt hos ham, hvad enten han har gjort brug af sin beboelsesret eller  

 ej; værdien ansættes til det beløb, som ved udleje kunne opnås i leje af  

 vedkommende ejendom eller lejlighed, dog at den, når særlige forhold måtte  

 gøre  

 denne målestok mindre egnet, kan ansættes skønsmæssigt.
 Højesteret har ved afgørelse af 29. oktober 2002, offentliggjort  

 i SKM2002.547.HR, anset bestemmelsen i statsskattelovens § 4, litra b, 1.  

 pkt.,  

 for sammenholdt med bestemmelsen i 2. pkt., at indeholde tilstrækkelig  

 hjemmel  

 til, at den ejer af en beboelsesejendom, der vederlagsfrit eller for en leje,  

 der er ikke uvæsentlig lavere end markedslejen, har overladt benyttelsen af  

 ejendommen til en slægtning eller en anden nærtstående person, anses for  

 skattepligtig af en skønnet lejeværdi.
 Landsskatteretten finder ikke, at der er tilstrækkelig grundlag  

 for at udlede af Højesterets afgørelse, at der ikke er hjemmel til at  

 beskatte  

 en skønnet lejeværdi ved helt eller delvist vederlagsfrit udleje af  

 erhvervslokaler til en nærtstående person.
Retten anser herefter statsskattelovens § 4, stk. 1, litra b,  

 for at indeholde hjemmel til at foretage beskatning af en fikseret leje, når  

 ejeren af erhvervslokaler vederlagsfrit eller for en leje, der er ikke  

 uvæsentlig lavere end markedslejen, har overladt benyttelsen af lokalerne til  

 en nærtstående, jf.
TfS 2000,936 VLR.
 I relation til udmålingsskønnet finder retten, at  

 udlejningsværdien i overensstemmelse med den subsidiære påstand, kan ansættes  

 i  

 overensstemmelse med syns- og skønsmandens vurdering.
