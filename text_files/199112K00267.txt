Nr LSF 267 Forslag til Lov om ændring af de kommunale styrelseslove (Fastsættelse af  

 takster) Fremsat af Hanne Andersen (S) Bakholt (S) Erling Christensen (S) Poul Erik  

 Dyrlund (S) Holger Graversen (S) Klaus Hækkerup (S) Else Marie Mortensen (S)  

 Peder Sass (S) Stavad (S) den 9. april 1992 Vedtaget ved tredjebehandling den 18. juni 1992 Lov nr. 479 af 24/06/1992 § 1 I lov om kommunernes styrelse, jf. lovbekendtgørelse nr. 483 af 21. juni  

 1991, som ændret ved § 38 i lov nr. 337 af 14. maj 1992, foretages følgende  

 ændring:
 Efter § 41 indsættes som ny paragraf:
»§ 41 a.
Beslutning om fastsættelse af betaling for ydelser  

 til borgerne og om betalingens størrelse skal træffes af kommunalbestyrelsen  

 i et møde.« § 2 I lov om Københavns Kommunes styrelse, jf. lovbekendtgørelse nr. 484 af  

 21. juni 1991, som ændret ved § 39 i lov nr. 337 af 14. maj 1992, foretages  

 følgende ændring:
 Efter § 42 indsættes som ny paragraf:
»§ 42 a.
Beslutning om fastsættelse af betaling for ydelser  

 til borgerne og om betalingens størrelse skal træffes af  

 borgerrepræsentationen i et møde.« § 3 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 483 af 21. juni  

 1991, foretages følgende ændring:
 Efter § 41 indsættes som ny paragraf:
»§ 41 a.
Beslutning om fastsættelse af betaling for ydelser  

 til borgerne og om betalingens størrelse skal træffes af kommunalbestyrelsen  

 i et møde.« § 2 I lov om Københavns Kommunes styrelse, jf. lovbekendtgørelse nr. 484 af  

 21. juni 1991, foretages følgende ændring:
 Efter § 42 indsættes som ny paragraf:
»§ 42 a.
Beslutning om fastsættelse af betaling for ydelser  

 til borgerne og om betalingens størrelse skal træffes af  

 borgerrepræsentationen i et møde.« § 3 Loven træder i kraft ved bekendtgørelsen i Lovtidende.
Bemærkninger til lovforslaget Forslagsstillerne ønsker med dette lovforslag om ændring af de kommunale  

 styrelseslove at opnå fuld åbenhed om fastsættelsen af alle takster, således  

 at borgerne får fuld indsigt i, hvilke takster der er fastsat i lovgivningen,  

 og hvilke takster den enkelte kommune selv kan fastsætte.
 Forslagsstillerne mener derfor, at takstfastsættelser skal forelægges på  

 et møde i kommunalbestyrelsen/byrådet/amtsrådet, således at  

 takstfastsættelsen efter bevilling fastsat i budgettet fremover ikke kan  

 delegeres til udvalg eller administration.
 Forslagsstillerne ønsker også, at bestemmelserne i lovforslaget skal  

 omfatte takster fastsat i de kommunale samarbejder, hvor kommunalbestyrelser  

 og amtsråd skal godkende budgetterne.
De enkelte takster og taksternes størrelse fastsættes efter lovforslaget  

 fremover i forbindelse med vedtagelsen af årsbudgettet.
Ved ændringer af  

 takster i budgetåret fastsættes ændringerne i åbne kommunale møder, således  

 at grundlaget for ændringerne, enten det f.eks. er ændret lovgivning eller  

 ændrede overenskomster, fremgår af behandlingen.
 Det er vigtigt for borgerne at kende de kriterier og overvejelser, der er  

 grundlaget for beslutninger om taksternes størrelse, både når det handler om  

 daginstitutionstakster, dagpleje, madudbringning, tandbehandling, renovation,  

 vandforsyning, vandafledning, haveaffald, fritidsforanstaltninger, museer,  

 biografer, benyttelse af svømmehal, ekspeditionsgebyrer m.m.
Een kommune kan fastsætte takster således, at de dækker alle de  

 omkostninger, der er forbundet med den kommunale service/ydelse.
En anden  

 kommune ønsker gennem taksterne at fremme bestemte formål ved at tilgodese  

 befolkningsgrupper eller formål f.eks. børnefamilier, ældre, unge eller  

 miljø. Hensigten kan ved den lokale takstfastsættelse være del af den lokale  

 familiepolitik, forebyggelsespolitik, sundhedspolitik, kriminalpræventive  

 indsats eller en målrettet miljøindsats.
 Åbenhed er forudsætningen for, at alle borgere får en reel mulighed for  

 indsigt i de afgørelser, der træffes i de kommunale råd. Åbenhed og indsigt  

 er et naturligt krav, men også en ret, alle forventer.
 Fuld åbenhed og indsigt i alle principper i kommunernes indtægts- og  

 udgiftsbudgetter vil også være med til yderligere at skabe interesse for det  

 lokale demokrati.
 Ændringsforslag om eventuelle nødvendige konsekvensændringer vil blive  

 fremsat senest ved tredjebehandlingen.
