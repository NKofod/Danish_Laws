 En radio-reklame for en herreforretning, hvori der indgik omtale af en  

 præmiekonkurrence afholdt af denne, blev ikke anset at indeholde reklame for  

 en ulovlig præmiekonkurrence (jf. markedsføringsloven § 8, stk. 1), idet den  

 omtalte konkurrences udfald ikke beroede helt eller delvis på tilfældet.  

 Præmiekonkurrencen indebar udlodning af tre præmier: een for den fornemste,  

 een for den sjoveste og een for den mest anderledes beskrevne  

 feriekuffert/rejse.
 Radio- og TV-Reklamenævnet har med brev af 26. april 1991 modtaget en  

 klage over et reklameindslag for herreforretningen TipTop, udsendt af Radio  

 Helsingør.
 Klageren anfører heri, at reklameindslaget udgør en overtrædelse af  

 markedsføringsloven § 6, stk. 1, vedrørende ulovlig tilgift, idet der i  

 indslaget reklameres med, at man kan komme ned i TipTop og blive klædt smart  

 på og samtidig vinde en rejse til 6000,kr.
 Klageren anmoder desuden, med henvisning til de hyppige klagesager  

 vedrørende indholdet af reklameindslag udsendt af Radio Helsingør, Radio- og  

 TV-Reklamenævnet om at indstille til rette myndighed, at Radio Helsingørs  

 sendetilladelse inddrages.
 Med skrivelse af 13. maj 1991 og supplerende skrivelse af 31. maj 1991 er  

 tilladelseshaveren for Radio Helsingør blevet anmodet om en udtalelse  

 vedrørende klagen.
Radio Helsingør anfører i svarskrivelser af 15. maj og 7. juni 1991, at  

 reklamen formidler det budskab, at forretningen TipTop afholder en  

 konkurrence blandt sine kunder, der rummer en hovedgevinst på 6000,kr.
Ifølge  

 oplysninger givet af forretningens indehaver er princippet i konkurrencen, at  

 enhver kan deltage.
Dette fremgår ligeledes af det medsendte materiale  

 vedrørende det nærmere indhold af konkurrencen.
Radio Helsingør bemærker endelig, at man mener at have dokumentation for,  

 at klageren er tilknyttet en konkurrerende lokalradio.
Denne oplysning kan  

 imidlertid ikke tillægges betydning i forbindelse med nævnets behandling af  

 klagen.
 Radio- og TV-Reklamenævnet har behandlet klagen og har truffet følgende  

 afgørelse:
 Nævnet finder ikke, at den påklagede reklame er i strid med § 6, stk. 1, i  

 markedsføringsloven, jf. § 6, stk. 2, i bekendtgørelse om reklamer i lokal  

 radio.
 Nævnet finder ligeledes ikke, at reklameindslaget indebærer en reklame for  

 en præmiekonkurrence i strid med § 8, stk. 1, i markedsføringsloven, jf. § 6,  

 stk. 1, i bekendtgørelse om reklamer i lokal radio.
 Vedrørende en eventuel overtrædelse af markedsføringslovens § 6, stk. 1,  

 om ulovlig tilgift bemærkes det generelt, at præmiekonkurrencer med købetvang  

 ikke anses for omfattet af bestemmmelsen om tilgift i § 6, stk. 1.
Sådanne præmiekonkurrencer kan ligeledes ikke generelt anses for en  

 overtrædelse af markedsføringslovens generalklausul om god  

 markedsføringsskik, jf.
Sø- og Handelsrettens afgørelse herom, omtalt i  

 Forbrugerombudsmandens Beretning for 1985.
 Der foreligger i øvrigt efter det oplyste ingen købetvang i forbindelse  

 med den afholdte konkurrence.
 Vedrørende en eventuel overtrædelse af Markedsføringslovens § 8, stk. 1,  

 der indeholder et forbud mod, at erhvervsdrivende afholder  

 præmiekonkurrencer, hvis udfald helt eller delvis beror på tilfældet, fremgår  

 det af det indsendte materiale vedrørende den afholdte præmiekonkurrence, at  

 deltagerne skal give en opfindsom beskrivelse af indholdet af en  

 feriekuffert, relateret til rejsemål, ferieaktiviteter m.v.
De indsendte bidrag bedømmes af en uvildig dommerkomite.
I præmie er der  

 udlovet tre rejser til en værdi af 6000,kr.
Een for den sjoveste, een for den  

 fornemste og een for den mest anderledes beskrevne feriekuffert/rejse.
Nævnet finder på baggrund af det ovenfor anførte om præmiekonkurrencens  

 udformning, at dennes udfald ikke kan siges helt eller delvis at bero på  

 tilfældet.
Deltagere skal således yde en individuel kreativ præstation, der  

 bedømmes af et uvildigt dommerpanel, og der er alene udlovet tre præmier, der  

 uddeles på grundlag af tre forskellige special-kriterier.
 Nævnet finder derfor ikke, at den i reklameindslaget omtalte  

 præmiekonkurrence udgør en overtrædelse af markedsføringslovens § 8, stk. 1.
 Nævnets afgørelse er enstemmig.
 Vedrørende klagerens anmodning om, at nævnet indstiller til rette  

 myndighed at Radio Helsingørs sendetilladelse inddrages, bemærkes det, at det  

 er det lokale Radionævn for Helsingør Kommune, der træffer afgørelse om en  

 eventuel inddragelse af Radio Helsingørs sendetilladelse, jf. § 15 f, stk. 1  

 og stk. 5, i lov om radio- og fjernsynsvirksomhed.
Det lokale Radionævn får af samme årsag løbende tilsendt Radio- og  

 TV-Reklamenævnets afgørelser vedrørende indholdet af reklameindslag udsendt  

 af tilladelseshavere inden for nævnets område, jf.
Radio- og  

 TV-Reklamenævnets forretningsorden, § 7, stk. 2, således at nævnet kan  

 inddrage disse afgørelser i sit tilsyn med de lokale tilladelseshavere.
