 En 31-årig gift mand, der var HIV-positiv, havde søgt om hjælp efter  

 bistandslovens § 46 a til behandling på en institution uden for det  

 offentlige behandlingssystem.
 Ankestyrelsen udtalte, at der i særlige tilfælde vil kunne ydes hjælp  

 efter § 46 a til behandling i institutioner uden for det offentlige  

 behandlingssystem.
 Det ville i givet fald være en forudsætning, at  

 behandlingsmulighederne inden for det etablerede behandlingssystem måtte  

 anses for udtømt, og at behandlingen i det enkelte tilfælde måtte anses for  

 lægeligt velbegrundet.
 Da disse forudsætninger ikke ansås for opfyldt, tiltrådte  

 Ankestyrelsen afslag på hjælp.
 REDEGØRELSE FOR SAGEN:
Den 31-årige gifte M var HIV-positiv og søgte om hjælp efter  

 bistandslovens § 46 a til behandling på en institution uden for det  

 offentlige behandlingssystem.
Behandlingen var anbefalet af M's læge.
Om den påtænkte behandling oplyste institutionen, at der tænktes foretaget  

 biokemisk udredning og behandling med autonosode samt kostterapi, i alt  

 foreløbig 10-12 behandlinger 300 kr. samt diverse kosttilskud, der beløb sig  

 til 800-900 k r. pr. måned.
Det behandlende hospital havde kendt M siden 1985. Han havde ved første  

 henvendelse været rask og var siden blevet kontrolleret med mellemrum på ca.  

 4 måneder.
Han havde gennem hele perioden været klinisk rask bortset fra  

 tilbagevendende problemer med svamp i skridtet.
 Hospitalet kunne ikke anbefale (men nok tolerere) den ansøgte behandling.
 AFGØRELSEN, DER KLAGES OVER:
 Kommunen meddelte afslag på hjælp efter bistandslovens § 46 a bl.a. med  

 henvisning til, at behandlingsmulighederne i hospitalsregi ikke syntes  

 udtømt, og at tilskud til alternativ behandling i givet fald måtte forudsætte  

 indforståelse hos det behandlende hospital.
 For så vidt angik hjælp til kosttilskud henviste kommunen til, at der ikke  

 var oplyst særlige medicinske forhold hos M, som kunne begrunde en sådan  

 hjælp.
 KLAGEN TIL ANKESTYRELSEN:
 Afgørelsen blev anket af M.
 LOVGRUNDLAG:
 Bistandslovens § 46 a.
 ANKESTYRELSENS AFGØRELSE:
 Efter bistandslovens § 46 a vil der i særlige tilfælde kunne ydes hjælp  

 til behandling i institutioner uden for det offentlige behandlingssystem.
 Det forudsættes herved, at behandlingsmulighederne inden for det  

 etablerede behandlingssystem må anses for udtømt, og at behandlingen i det  

 enkelte tilfælde må anses for lægeligt velbegrundet.
 Da disse forudsætninger efter det oplyste ikke er opfyldt, tiltræder  

 Ankestyrelsen kommunens afgørelse.
