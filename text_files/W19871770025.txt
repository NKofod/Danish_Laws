Til beskyttelse af en hovedlandevej blev der langs denne anlagt dige  

 på en landbrugsejendom, der er beliggende uden beskyttelse af dige mod  

 Vadehavet.
Antaget, at ejendommen på grund af sin geografiske beliggenhed  

 ville være udsat for forøgede mængder af flodskarn efter anlæggets  

 gennemførelse, og at der under disse omstændigheder burde tilkendes ejeren en  

 erstatning herfor.
Erstatningen fastsættes skønsmæssigt til 25.000 kr.
 Z Vedrørende Ribe amtsråds ekspropriation i forbindelse med anlæg af  

 cykelsti og dige langs hovedlandevej 327 mellem Esbjerg og Tjæreborg.
 Onsdag den 30. september 1987 kl. 10.30 samledes på restaurant Strandbo,  

 Esbjerg, den af ministeriet for offentlige arbejder i henhold til lov om  

 offentlige veje, lovbekendtgørelse nr. 368 af 6. august 1985, nedsatte  

 overtaksationskommission for Vejle, Ribe og Sønderjyllands amtsrådskredse  

 m.v.
 For og med ejeren, Bent Pedersen var mødt  

 landbrugskonsulent Michael Uldall, Bramming.
 Der fremlagdes udskrift af forhandlingsprotokol for taksationskommissionen  

 for Ribe amt af 17. oktober 1986 samt ankeskrivelser fra såvel ejeren som  

 Ribe amtskommune samt de for taksationskommissionen fremlagte akter.
 Formanden konstaterede, at ankerne var rettidigt indkommet.
 Efter den mundtlige forhandling besigtigede overtaksationskommissionen den  

 pågældende ejendom.
 Herefter fratrådte parterne, og overtaksationskommissionen afsagde  

 sålydende kendelse:
 K E N D E L S E :
i sag otax 605/87 Bent Pedersen mod Ribe amtsråd Ejeren har gentaget sin for taksationskommissionen nedlagte påstand.
 Amtskommunen har ligeledes gentaget sine påstande.
 Parterne har i det væsentlige gentaget deres for taksationskommissionen  

 fremførte anbringender.
 Ejeren har særlig fremhævet, at de geografiske forhold ved hans ejendom er  

 helt forskellige fra Tjæreborg- Darum-diget, hvor gårdejer Josefsen har  

 foretaget målinger.
 Amtskommunen har oplyst, at lossepladsen i Måde nu er lukket.
 Kommissionen finder, at ejendommen på grund af sin geografiske beliggenhed  

 vil være særlig udsat for forøgede mængder flodskarn efter anlæggets  

 gennemførelse, og at der under disse omstændigheder bør tilkendes ejeren en  

 erstatning herfor.
 På det nu foreliggende grundlag finder kommissionen det imidlertid meget  

 usikkert, hvilket omfang disse ulemper vil få i fremtiden.
 Efter besigtigelse og på grundlag af det oplyste tiltrædes det, at  

 erstatningen skønsmæssigt er fastslået som sket.
