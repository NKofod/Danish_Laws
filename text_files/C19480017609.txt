Ifølge § 10 i Lov Nr. 261 af 9. Juni 1948 om Retsforholdet mellem  

 Arbejdsgivere og Funktionærer har Funktionærerne Ret til at organisere sig  

 til Varetagelse af deres Interesser, og ethvert Personale har - uanset  

 Størrelsen - Ret til gennem sin Organisation at kræve Forhandling med  

 Virksomhedens Ledelse om Løn- og Arbejdsvilkaar.
Over Forhandlingerne  

 paahviler det Arbejdsgiveren at foranledige ført en protokol, som  

 underskrives af begge Parter, og hvoraf Udskrift meddeles saavel  

 Arbejdsgiveren som Funktionærerne.
Det er derhos bestemt, at saafremt der  

 under Forhandlingerne ikke opnaas Enighed mellem Parterne, eller en Part  

 unddrager sig Forhandling, har enhver af Parterne Ret til at foranledige  

 Forhandlingerne videreført under Medvirken af en Mæglingsmand.
 Ifølge Lovens § 11 beskiddes Mæglingsmændene for hver Sag i København og  

 paa Frederiksberg af Den faste Voldgiftsret og i det øvrige Land af  

Amtmanden over det Amt, i hvilket Arbejdsgiverens Virksomhed har sit  

 hjemsted.
Henvendelse om Beskikkelse af en Mæglingsmand skal fremsættes skriftligt  

 og skal bilægges den over Forhandlingerne førte Protokol samt en kort  

 Sagsfremstilling.
I stedet for den nævnte Protokol kan vedlægges en bekræftet  

 Udskrift af denne.
I Tilfælde, hvor Mægling ønskes, fordi en Part har  

 unddraget sig Forhandling, skal der dog alene vedlægges en kort  

 Sagsfremstilling.
Ifølge Lovens § 12 skal en Mæglingsmand senest 5 Dage efter sin  

 Beskikkelse indkalde Parterne til Forhandling, idet han berammer Tid og Sted  

 for denne.
Det er Mæglingsmandens Opgave ved de under hans Forsæde  

 stedfindende Forhandlinger at søge at opnaa Enighed mellem Parterne.
For saa  

 vidt dette ikke lykkes, afgiver Mæglingsmanden til den beskikkende Myndighed  

 en Rapport om Forhandlingerne, idet han samtidig tilstiller Parterne en  

 bekræftet Afskrift af denne Rapport.
Ifølge Lovens § 14 oppebærer Mæglingsmændene et Vederlag, der fastsættes  

 af Arbejdsministeren.
De med Mæglingen forbundne Udgifter udredes forskudsvis  

 af det offentlige, men betales med Halvdelen af hver af Parterne og kan  

 inddrives ved Udpantning.
Under henvisning hertil skal man anmode Den faste  

 Voldgiftsret og d'Herrer Amtmænd om i paakommende Tilfælde inden for deres  

 Omraade at ville drage Omsorg for Beskikkelse af de omhandlede Mæglingsmænd.  

 Der er ikke i Loven fastsat nærmere Regler vedrørende Mæglingsmændenes  

 Kvalifikationer, og man maa have det overladt til Den faste Voldgiftsret og  

 d'Herrer Amtmænd efter deres Skøn at udfinde de Personer, der maa anses for  

 egnede til Hvervet.
Det Mæglingsmændene tilkommende Vederlag fastsættes indtil videre til 100  

 Kr. for første Mødedag, derefter 50 Kr. pr.
Mødedag.
Mæglingsmændene faar  

 endvidere Godtgørelse for Udgifter til Befordring, Fortæring, Skrivearbejde  

 m.v.
Udgifterne til Vederlag til Mæglingsmændene og de øvrige med Mæglingen  

 forbundne Udgifter afholdes forskudsvis af Den faste Voldgiftsret og af  

 Amtsfondene og afkræves derefter parterne med Halvdelen af hver.
Betales  

 Beløbene ikke, inddrives de ved Udpantning.
Uerholdelige Beløb vil blive  

 refunderet af Arbejdsministeriet.
Anmodning om saadan Refusion maa indsendes  

 til Arbejdsministeriet inden 1. Juni for det senest afsluttede Finansaar.
 Et Eksemplar af Lov af 9. Juni 1948 om Retsforholdet mellem Arbejdsgivere  

 og Funktionærer vedlægges.
 Arbejdsministeriet, Den 14. Juli 1948.
 Marius Sørensen.
H.
Lorentzen.
