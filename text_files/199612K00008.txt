Nr LSF 8 Forslag til Lov om ændring af lov om erhvervsgrunduddannelse m.v.  

 (Udskydelse af revision) Fremsat af undervisningsministeren (Ole Vig Jensen) den 2. oktober 1996 Vedtaget ved tredjebehandling den 13. december 1996 Lov nr. 1189 af 18/12/1996 § 1 I lov om erhvervsgrunduddannelse m.v., jf. lovbekendtgørelse nr. 1160 af  

 20. december 1995, foretages følgende ændring:
 1. I § 16 ændres »1996-97« til:  

 »1998-99«.
§ 2 Loven træder i kraft den 1. januar 1997.
Oprindeligt fremsat forslag § 1 I lov om erhvervsgrunduddannelse m.v., jf. lovbekendtgørelse nr. 1160 af  

 20. december 1995, foretages følgende ændring:
 1. I § 16 ændres »1996-97« til:  

 »1998-99«.
§ 2 Loven træder i kraft den 1. januar 1997.
Bemærkninger til lovforslaget Almindelige bemærkninger 1. Baggrunden for lovforslaget Forslaget fremsættes for at få et mere fyldestgørende grundlag for en  

 lovrevision.
Desuden er der i juni og december 1995 foretaget ændringer i  

 loven, jf. lov nr. 447 af 14. juni 1995 om ungdomsvejledning og  

 brobygningsforløb til ungdomsuddannelse, lov nr. 450 af 14. juni 1995 (om  

 finansiering) samt lov nr. 1126 af 20. december 1995 (aktivering af unge).
Den midtvejsstatus, som ifølge betænkning over det daværende forslag til  

 lov om erhvervsgrunduddannelse (L 107), afgivet af Uddannelsesudvalget den  

 17. juni 1993, var forventet i 1994, forelå først i slutningen af 1995. Denne  

 status gav et kvantitativt og kvalitativt billede af  

 erhvervsgrunduddannelsens daværende udvikling, og ved at udsætte en revision  

 i 2 år forventes erhvervsgrunduddannelsen at have udviklet sig således, at  

 der er et rimeligt grundlag for en stillingtagen til, om loven bør revideres.  

 Der forudsættes forinden gennemført en evaluering i løbet af 1997, som kan  

 inddrage uddannelsens samspil med erhvervsuddannelserne og de øvrige  

 ungdomsuddannelser.
Vilkårene herfor er ændret betydeligt, især efter  

 indførelsen af den fri ungdomsuddannelse, brobygningsforløb til  

 ungdomsuddannelserne, den nye status for erhvervsuddannelsernes 1.  

 skoleperiode og erhvervsgrunduddannelserne som et særligt tilbud til de unge  

 ledige under 25 år, der skal aktiveres.
 Evalueringen vil desuden komme til at bygge på løbende statistiske  

 informationer om udviklingen i erhvervsgrunduddannelsen i en ca. 4-årig  

 periode.
Der henvises i øvrigt til fremsendelsen af 24. april 1996 af  

 midtvejsstatus til Folketingets Uddannelsesudvalg.
Status blev fremsendt i  

 forbindelse med besvarelse af spørgsmål 16 i Uddannelsesudvalgets spørgsmål L  

 91 - bilag 32.
2. Forslaget Forslaget indebærer, at loven tages op til revision i folketingsåret  

 1998-99.
3. Økonomiske og administrative konsekvenser Forslaget medfører ikke økonomiske eller administrative konsekvenser.
4. Erhvervsmæssige og miljømæssige konsekvenser Forslaget medfører ikke erhvervsmæssige eller miljømæssige konsekvenser.
 5. Forholdet til EU-retten.
 Lovforslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås, at revisionen af loven udskydes i 2 år, jf. det under de  

 almindelige bemærkninger anførte.
Som baggrund for at fremsætte et lovforslag i efteråret 1998, agter  

 undervisningsministeren at iværksætte en evaluering af den gældende lovs  

 virkninger og konsekvenser.
Ministeriet planlægger og gennemfører  

 evalueringen med inddragelse af kommuner, skoleområder og  

 Erhvervsuddannelsesrådet.
Skriftlig fremsættelse Undervisningsministeren (Ole Vig Jensen):
 Hermed tillader jeg mig for det høje Ting at fremsætte:
 Forslag til lov om ændring af lov om erhvervsgrunduddannelse m.v.  

 (Udskydelse af revision).
(Lovforslag nr.
L 8).
 Lovforslaget fremsættes for at få et mere fyldestgørende grundlag for en  

 lovrevision.
 Forslaget har til formål at opnå et rimeligt grundlag for en stillingtagen  

 til, om loven bør revideres.
Med dette sigte forudsættes forinden gennemført en evaluering i løbet af  

 1997, som kan inddrage uddannelsens samspil med erhvervsuddannelserne og de  

 øvrige ungdomsuddannelser.
Vilkårene herfor er ændret betydeligt, især efter  

 indførelsen af den fri ungdomsuddannelse, brobygningsforløb til  

 ungdomsuddannelserne, den nye status for erhvervsuddannelsernes 1.  

 skoleperiode og erhvervsgrunduddannelserne som et særligt tilbud til de unge  

 ledige under 25 år, der skal aktiveres.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om erhvervsgrunduddannelse m.v., jf. lovbekendtgørelse nr. 1160 af  

 20. december 1995, foretages følgende ændring:
 1. I § 16 ændres »1996-97« til:  

 »1998-99«.
 § 16. Loven tages op til revision i folketingsåret 1996-97.
