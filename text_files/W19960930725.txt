Ankestyrelsens principafgørelse P-10-96 om opgørelse af indtægt - personlig indkomst - ligningsmæssige fradrag - pension Resume:
 Ved beregningen af pensionstillæg til en gift førtidspensionist kunne ægtefællens ligningsmæssige fradrag for udgifter i forbindelse med arbejdet som dagplejer ikke fradrages i den personlige indkomst, som indgik i beregningen af pensionstillægget.
 Love:
Lov om social pension - lovbekendtgørelse nr. 521 af 16. juni 1994 - § 28, stk. 1, nr. 1 Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 26, stk. 3 Vejledninger:
Socialstyrelsens vejledning nr. 228 af 29. oktober 1990 om social pension - pkt. 112-116 Sagsfremstilling:
Ansøgers ægtefælle havde som kommunalt ansat dagplejer ret til at fratrække et ligningsmæssigt fradrag på 36% i sin indtægt.
Kommunen fandt ikke, at der var hjemmel til at fratrække beløbet i hendespersonlige indkomst, der indgik i beregningen af ansøgers pensions tillæg.
Ankenævnet tiltrådte kommunens afgørelse.
Nævnet lagde vægt på, at §§ 28 og 29 i pensionsloven udtømmende angav, hvilke fradrag der kunne foretages i indtægten.
I klagen anførte ansøger bl.a., at beregningsmetoden var urimelig i tilfælde, hvor ægtefællen som dagplejer havde ret til at fratrække et standardfradrag i sin skattepligtige indtægt.
Det anerkendte fradrag burde betragtes som en omkostningsbestemt del af indkomsten.
 Sagen blev behandlet i principielt møde med henblik på afklaring af, om de nye beregningsregler, der trådte i kraft 1. januar 1994, i alletilfælde udelukker anvendelse af ligningsmæssige fradrag i pen sionsberegningen.
 Afgørelse:
 Ankestyrelsen fandt ikke, at ægtefællen kunne fratrække lignings mæssige fradrag for udgifter i forbindelse med arbejdet som dagplejer i den indtægt, som indgik i beregningen af ansøgers pensionstillæg.
 Ankestyrelsen lagde vægt på, at indtægtsgrundlaget ved beregningen af pensionstillæg opgøres på grundlag af den personlige indkomst, jf. lov om social pension § 29, stk. 1, jf. § 28. Ankestyrelsen lagde desuden vægt på, at ægtefællens ligningsmæssige fradrag efter ligningslovens § 9 H for udgifter ved dagplejen ikke kunne fratrækkes i den personlige indkomst efter personskattelovens § 3, stk. 2, der udtømmende opregnede hvilke fradrag, der kunne foretages i den personlige indkomst.
 Der kunne heller ikke foretages særskilt fradrag herfor ved op gørelsen af indtægtsgrundlaget efter reglerne i lov om social pension § 28.
 Ankestyrelsen tiltrådte således nævnets afgørelse.
