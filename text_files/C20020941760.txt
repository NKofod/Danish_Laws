Vejledning til bekendtgørelse om  

 anlægsgartneruddannelsen (Bekendtgørelse nr. 253 af 6. april 2001) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
Dette udgør det samlede grundlag for skolernes og de  

 lokale uddannelsesudvalgs arbejde med den lokale undervisningsplan.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Kapitel 1 Uddannelsens navn m.v.
Ad § 1 Uddannelsens formål er, at eleven gennem skoleundervisning og  

 praktikuddannelsen opnår kompetence som anlægsgartner med et af  

 følgende specialer:
 Derfor skal undervisningen gennem hele uddannelsen tilrettelægges  

 så den i videst muligt omfang afspejler de arbejdsfunktioner og den  

 teknologianvendelse, der er karakteristisk for anlægsgartneriet med de  

 to specialer.
Ad § 2 Målet med uddannelsen er, at eleven gennem skoleundervisning og  

 praktikuddannelse opnår kompetence som anlægsgartner.
Kompetencen  

 som anlægsgartner omfatter både de aktuelle, konkrete og  

 praktiske kompetencer i form at færdigheder og viden, samt udvikling af  

 evner for mere generelle forudsætninger, herunder evnen til at tilegne  

 sig ny viden gennem beskæftigelse og videreuddannelse.
 Udviklingen af de fagligt erhvervsrettede og de almene personlige  

 kvalifikationer skal bidrage til at gøre  

 anlægsgartneruddannelsen til en erhvervsuddannelse og samtidig en  

 ungdomsuddannelse.
 Undervisningen skal omfatte både praktisk og teoretisk undervisning  

 med henblik på at give eleven de fornødne generelle og  

 specifikke kompetencer.
 Valget af grundfag, områdefag og specialefag er fra det faglige  

 udvalgs side begrundet i en vurdering af den kompetence, uddannelsen skal  

 føre til.
Kapitel 2 Uddannelsens varighed og struktur m.v.
Ad § 4 Model for anlægsgartneruddannelsens struktur:
(samlet uddannelsestid: 3 år 10 mdr.) Grund- forløb Hovedforløb Evt.
praktik 20 uger Praktik 6-12 mdr.
13 uger Praktik 6-7 mdr.
10 uger Praktik 7 mdr.
10 uger Praktik 6 mdr.
3 uger Praktik Ad § 6 De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsens § 2, dels af  

 grundforløbsbekendtørelsens § 9 med tilhørende  

 vejledning udsendt af Undervisningsministeriet (Vejledning til skolerne om  

 bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsens § 9)).
 Ad § 7 - 8 M.h.t. regler om Voksenuddannelsesforløb og  

 supplerende kurser henvises til bekendtgørelsen.
 Ad § 9  Elever med en relevant jordbrugsuddannelse eller har  

 tilsvarende forkundskaber, er fritaget for grundforløbet, dog undtagen  

 de områdefag, der er særlige for hovedforløbet.
Kapitel 3 Skoleundervisningen m.v.
 Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig  

 beskæftigelse på arbejdsmarkedet.
 Undervisningen skal gennem hele uddannelsen tilrettelægges  

 på følgende måde:
 ·  

 	Den skal gennem hele uddannelsen tilrettelægges således, at  

 den i videst mulig omfang afspejler de arbejdsfunktioner og den  

 teknologianvendelse, der er karakteristisk for  

 anlægsgartnerområdet.
 ·  

 	Der gives eleven forudsætninger for personlig udvikling i henhold  

 til målene for de personlige kvalifikationer, og således at  

 eleven både selvstændigt og i gruppesammenhænge  

 møder personligt udviklende problemstillinger.
 ·  

 	Alle fag i uddannelsen og temaer i skoleforløbene varieres,  

 så de anvendte metoder står i forhold til mål og indhold,  

 så eleven i videst muligt omfang aktiveres og gøres medansvarlig  

 for undervisningen.
Undervisningen skal give indsigt i og forståelse af  

 miljømæssige forhold, herunder håndtering af  

 miljømæssige problemstillinger i forbindelse med  

 materialeanvendelse.
I anlægsgartneruddannelsens hovedforløb er  

 der ingen opdeling af fag i de enkelte skoleperioder.
Det er op til skolen  

 sammen med det lokale uddannelsesudvalg at placere de enkelte fag i  

 skoleperioderne.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
* Begynderniveau.
Eleven kan løse en opgave og  

 udføre en aktivitet i en kendt situation eller ud fra en kendt  

 problemstilling eller kan udføre en mere kompliceret aktivitet under  

 vejledning.
På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
* Rutineniveau.
Eleven kan planlægge og  

 gennemføre en opgave/aktivitet eller løse et problem i rutine-  

 og/eller kendte situationer og omgivelser - alene og i samarbejde med  

 andre.
På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
* Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikke rutine situationer - alene og  i  

 samarbejde med andre - under hensyntagen til opgavens art.
På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
Ad § 10 Grundforløbet indeholder områdefag, der er særlige for  

 hovedforløbet med følgende niveau, vejledende uddannelsestid og  

 supplerende mål og indhold:
Anlægs- og kulturteknik Niveau Begynder Varighed 2,5 uger Mål og øvrige rammer ·  

 	Eleven kan redegøre for og udføre grundlæggende  

 plejearbejde på en almindelig beplantning samt på  

 græsarealer.
 ·  

 	Eleven kan redegøre for og udføre en enkel sommer- eller  

 vinterbeskæring på en given bevoksning eller beplantning.
 ·  

 	Eleven kan udføre enkle beregninger af arealer og rumfang og  

 udarbejde en simpel arbejdstegning i de rette målestoksforhold af en  

 nærmere given simpel belægningsopgave.
 ·  

 	Eleven kan udføre en simpel belægningsopgave, under  

 anvendelse af relevante tekniske hjælpemidler.
 ·  

 	Eleven har kendskab til normalt anvendte materialer, samt disses  

 egenskaber og anvendelse.
 ·  

 	Eleven har kendskab til de mest almindelige hjælpemidler, der  

 anvendes i anlægsgartneri f.eks. afsætnings- og  

 nivelleringsinstrumenter, håndværktøj, fræsere og  

 redskaber.
 ·  

 	Eleven kan efter instruktion anvende håndværktøj,  

 fræser  og andre enkle redskaber og værktøjer.
 ·  

 	Eleven har erhvervet traktorkørekort.
Plantekendskab på friland Niveau Rutine Varighed 1,0 uge Mål og øvrige rammer ·  

 	Eleven kan navngive 10 almindelig anvendte buske og træer i et  

 anlægsgartneri, samt placere planterne i det botaniske system inden for  

 familie, slægt og art.
 ·  

 	Eleven kan navngive 5 almindeligt anvendte stedsegrønne planter i  

 et anlægsgartneri, samt placere planterne i det botaniske system inden  

 for familie, slægt og art.
 ·  

 	Eleven kan navngive 5 almindeligt anvendte stauder i et  

 anlægsgartneri, samt placere planterne i det botaniske system inden for  

 familie, slægt og art.
 ·  

 	Eleven har kendskab til fremkomst af nye sorter ved forædling og  

 mutation.
 ·  

 	Eleven har kendskab til nye sorters nyhedsbeskyttelse i henhold til  

 lovgivningen.
Plantesundhedslære 1 Niveau Rutine Varighed 1,5 uge Mål og øvrige rammer ·  

 	Eleven har bestået delprøve 1 og 4  

 (anlægsgartnerdelen) til sprøjtecertifikat efter  

 Miljøministeriets gældende regler.
 ·  

 	Eleven har kendskab til og kan udføre sprøjtning mod  

 uønsket vegetation.
 ·  

 	Eleven har kendskab til og kan udføre ukrudtsbekæmpelse med  

 mekaniske metoder.
 ·  

 	Eleven har kendskab til de almindeligste skadedyrs placering på  

 planterne for bedre at kunne vurdere og vælge relevante  

 behandlingstekniker.
 ·  

 	Eleven har kendskab til de almindeligste svampesygdommes placering  

 på planterne for bedre at kunne vurdere og vælge relevante  

 behandlingstekniker.
 ·  

 	Eleven har kendskab til forebyggelse og bekæmpelse af skadedyr og  

 svampe  med kemiske bekæmpelsesmidler.
 ·  

 	Eleven har kendskab til forebyggelse og bekæmpelse af skadedyr og  

 svampe  

 med alternative midler og metoder.
Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår.
 I modelskitserne for uddannelsens struktur er der taget udgangspunkt i, at  

 uddannelsens grundfag, områdefag og specialefag ud fra  

 pædagogiske overvejelser fordeles, planlægges og  

 gennemføres som moduler i temaer eller projekter, der kombinerer teori  

 og praktiske øvelser under skoleperioderne i hovedforløbet.
 Valgfagsmodulerne fordeles hensigtsmæssigt på skoleperioderne.  

 Se i øvrigt efterfølgende skema over fagplan for uddannelsen  

 med grundfag, områdefag og specialefag, herunder en mulig placering  

 på uddannelsesår.
1 år 2 år 3 år 4 år Grundfag 17 uger Biologi, 2 uger * Førstehjælp og brand, 0,5 uge * Informationsteknologi F, 1 + 1 uge * Miljø, 1 uge * Samfundsfag F, 1,5 uge * Sundhed, 1 uge * Fremmedsprog F, engelsk, 2 uger Matematik, F, 2 uger Naturfag F,  2 uger Produktudvikling, produktion, service, 1 uge Virksomhedslære og innovation, F, 1 uge Økonomi, 1 uge Områdefag 23 uger Anlægs- og kulturteknik, 2,5 uger *) Fagmetodik, 2,2 uger * Jord, vand og næring, 1,3 uge * Kulturetablering og vedligeholdelse, 1,3 uge * Maskiner, redskaber og teknik, 2,2 uger * Plantekendskab, 1 uge * Plantekendskab på friland, 1 uge *) Plantesundhedslære 1, 1,5 uge *) Anvendt økologi, 1 uge Grundlæggende anlægsteknik, 2,5 uger Grundlæggende kulturteknik, 1,3 uge Opmåling, 2 uger Plantekendskab, 1,7 uge Plantesundhedslære 2, 1,5 uge Specialefag 8,5 uger Specialet anlægsteknik:
Anlægsteknik A,  5 uger Kulturteknik B, 2 uger Anlægsteknik, projektering og projektstyring 1,5 uge Specialet plejeteknik:
Anlægsteknik B, 2 uger Kulturteknik A, 5 uger Plejeteknik, projektering og projektstyring 1,5 uge Valgfri specialefag 2 uger Valgfag 5,5 uger * Markeringerne angiver en mulig placering af fagene og er ikke forslag  

 til fordeling på de enkelte skoleperioder i 2., 3. og 4.  

 uddannelsesår.
 *) Områdefag i grundforløbet, der er særlige for  

 hovedforløbet.
 Skraveret tekst: Her er der tale om grundfag og områdefag i  

 grundforløbet: Fra jord til bord - hotel, køkken, levnedsmiddel  

 og jordbrug - Biologi dog kun for jordbrugsuddannelserne.
Med hensyn til faget informationsteknologi F, findes det både i  

 grund- og hovedforløbet.
Der henvises til  

 grundforløbsbekendtgørelsens fagbilag for fællesindgangen  

 Fra jord til bord - hotel, køkken, levnedsmiddel og jordbrug.
Ad § 12 Hovedforløbet omfatter 10 ugers områdefag med følgende  

 niveau, vejledende uddannelsestid og supplerende mål og indhold:
Anvendt økologi Niveau Begynder Varighed 1 uge Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan give forslag til ændringer i indretning og opbygning af  

 grønne områder og befæstelser, som vil betyde øget  

 bæredygtighed for anlæggene og det omgivende miljø.
 ·  

 	Eleven kan udføre pleje af grønne områder på en  

 sådan måde, at det er mest skånsomt for naturen.
 ·  

 	Eleven kan anvende ikke kemiske bekæmpelsesmetoder,  

 dækningsmaterialer og dækafgrøder, der animere til  

 øget biodiversitet.
 ·  

 	Eleven kan redegøre for idegrundlaget, som ligger til grund for  

 økologisk anlægsgartneri.
 ·  

 	Eleven kan anvende realistiske økologiske løsningsmodeller  

 og metoder.
 ·  

 	Eleven kan redegøre for materialer, der anvendes ved etablering og  

 vedligeholdelse af anlæg der giver en reduktion i energiforbrug og  

 samtidig er skånsomme mod det omgivende miljø.
 ·  

 	Eleven kan redegøre for principielle forskelle mellem  

 konventionelt opbygget anlæg og økologiske anlæg.
 ·  

 	Eleven kan redegøre for principielle forskelle mellem konventionel  

 vedligeholdelse og økologisk vedligeholdelse.
 ·  

 	Eleven kender til praktiske og gennemførlige økologiske  

 hensyn i  

 projektfasen.
Grundlæggende anlægsteknik Niveau Rutine Varighed 2,5 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan udføre en befæstelsesopgave i betonvare samt  

 tilpasninger til opgaven.
 ·  

 	Eleven kan i samarbejde med andre projektere forskellige simple  

 opgaver.
 ·  

 	Eleven kan udføre en befæstelsesopgave i selvlåsende  

 belægningssten med slut-, randsten, og tilpasninger ved  

 brønde.
 ·  

 	Eleven kan udføre en kantstensopgave i betonsten lagt i lige  

 linier og med kantstenshjørner.
 ·  

 	Eleven kan i samarbejde med andre dimensionere og tegne en trappe.
 ·  

 	Eleven kan opføre en trappe i betonelementer.
 ·  

 	Eleven kan opføre en trappe i belægningssten.
 ·  

 	Eleven kan opføre en  kumme i en flisebelægning.
 ·  

 	Eleven kan i samarbejde med andre tegne et fodhegn eller en mindre  

 pergola.
 ·  

 	Eleven kan opføre et fodhegn eller en mindre pergola i  

 træ.
 ·  

 	Eleven kender egenskaber og anvendelsesmuligheder for normalt anvendte  

 materialer i et anlægsgartneri.
 ·  

 	Eleven kender til de normer og minimumskrav, der stilles til  

 udførelsen af  

 befæstelser.
Grundlæggende kulturteknik Niveau Rutine Varighed 1,3 uge Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan udføre jordtilberedning.
 ·  

 	Eleven kan udføre almindelig pleje- og vedligeholdelse af  

 grønne områder efter gældende normer.
 ·  

 	Eleven kan udføre almindelig pleje- og vedligeholdelse af  

 græsarealer.
 ·  

 	Eleven kan i samarbejde med andre skitsere og planlægge  

 anlæggelsen af et mindre grønt område.
 ·  

 	Eleven kan udføre anlæggelsen af et mindre grønt  

 område samt finpudse til aflevering.
 ·  

 	Eleven kan etablere et græsareal.
 ·  

 	Eleven kan plante manuelt og lave plantehuller med maskine.
 ·  

 	Eleven kan i samarbejde med andre udarbejde en enkel planteplan.
 ·  

 	Eleven kan i samarbejde med andre udarbejde et simpelt plejeprogram fra 0  

 til 5 år af et mindre grønt areal.
 ·  

 	Eleven kan i samarbejde med andre opsætte  

 beskyttelsesforanstaltninger af særlige udsatte nyplantninger.
·  

 	Eleven kender til kvalitetssikring af plantnings- og  

 vedligeholdelsesopgaver Opmåling Niveau Rutine Varighed 2 uger Mål og øvrige rammer ·  

 	Eleven kan anvende forskellige afsætningsinstrumenter.
 ·  

 	Eleven kan udføre simple nivelleringsopgaver.
 ·  

 	Eleven kan afsætte lige linier, flader og højder.
 ·  

 	Eleven kan redegøre for grundprincipperne for flade- og  

 højdeafsætning og dets betydning for det færdige  

 arbejde.
 ·  

 	Eleven kan udføre jordberegning i forhold til et nærmere  

 givent mindre anlæg.
Plantekendskab Niveau Rutine Varighed 1,7 uge Mål og øvrige rammer ·  

 	Eleven kan identificere og navngive almindelige træer og buske i  

 sommer- og vintertilstand samt kan placere dem i det botaniske system.
 ·  

 	Eleven kan identificere og navngive almindelige stauder samt kan placere  

 dem i det botaniske system.
 ·  

 	Eleven kan identificere og navngive andre almindelige planter såsom  

 sommerblomster, løg og knolde samt kan placere dem i det botaniske  

 system.
 ·  

 	Eleven kender de internationale regler for navngivning af  

 frøkilder, kloner, sorter, varieteter og underarter.
 ·  

 	Eleven kender på tværs af det botaniske system de vigtigste  

 plantegrupper og deres anvendelses områder.
 ·  

 	Eleven kan redegøre for vigtige plantegruppers særlige krav  

 til vækstforhold og pleje.
 ·  

 	Eleven kan foretage et hensigtsmæssig plantevalg for et anlæg  

 ud fra givne  

 omstændigheder.
Plantesundhedslære 2 Niveau Rutine Varighed 1,5 uge Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven har bestået delprøve 2 og 3  

 (anlægsgartnerdelen) til sprøjtecertifikat efter  

 Miljøministeriets regler.
 ·  

 	Eleven kan anvende og udbringe biologiske midler til både  

 forebyggelse og bekæmpelse samt kan anvende de tekniker, der bruges til  

 udbringning efter gældende miljø- og  

 arbejdsmiljøregler.
 ·  

 	Eleven kan redegøre for principper og metoder til biologisk  

 forebyggelse og bekæmpelse af skadevoldere i haver, parker og andre  

 grønne anlæg.
 ·  

 	Eleven har kendskab til principper og metoder for ukrudtsbekæmpelse  

 uden brug af kemikalier.
 ·  

 	Eleven kan udføre ukrudtsbekæmpelse uden brug af  

 kemikalier.
Ad §§ 13-14 Undervisningen i hovedforløbet omfatter 8,5 ugers bundne  

 specialefag med følgende niveau, vejledende uddannelsestid og  

 supplerende mål og indhold:
 For specialet anlægsteknik:
Anlægsteknik A Niveau Avanceret Varighed 5 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan selvstændigt og i samarbejde med andre tegne en trappe  

 med de nødvendige mål og koter.
 ·  

 	Eleven kan selvstændigt og i samarbejde med andre opføre en  

 trappe i træmaterialer på minimum 4 trin.
 ·  

 	Eleven kan selvstændigt og i samarbejde med andre opstille mur i  

 palisadestolper eller andet tilsvarende materiale.
 ·  

 	Eleven kan selvstændigt og i samarbejde med andre projektere og  

 udføre en befæstelsesopgave i chaussesten lagt i  

 bueforbandt.
 ·  

 	Eleven kan selvstændigt og i samarbejde med andre projektere og  

 udføre en befæstelsesopgave lagt i brosten samt etablere borter  

 langs kanten af opgaven.
 ·  

 	Eleven kan selvstændigt og i samarbejde med andre projektere og  

 udføre en befæstelsesopgave, hvori der indgår  

 kurvesæt.
 ·  

 	Eleven kan selvstændigt og i samarbejde med andre projektere og  

 udføre en befæstelsesopgave, hvori der indgår et  

 utraditionelt mønster i f.eks. specielle og farvede betonsten.
 ·  

 	Eleven kan selvstændigt og i samarbejde med andre projektere og  

 opføre en støttemur i brosten.
 ·  

 	Eleven kan selvstændigt og i samarbejde med andre projektere og  

 udføre en befæstelsesopgave lagt i pigsten, træ eller  

 brudfliser samt etablere borter langs kanten.
 ·  

 	Eleven kan selvstændigt og i samarbejde med andre projektere og  

 udføre et mindre anlæg, hvori der indgår et mindre  

 spejlbassin og glidevand.
 ·  

 	Eleven kan selvstændigt og i samarbejde med andre udføre  

 anlægsgartneropgaver i henhold til gældende normer.
 ·  

 	Eleven kan selvstændigt og i samarbejde med andre foretage en  

 vurdering og  

 kvalitetsbedømmelse af de færdige anlæg, herunder  

 være opmærksom på  

 gældende arbejdsmiljøregler for arbejdets  

 udførelse.
Kulturteknik B Niveau Rutine Varighed 2 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan i samarbejde med andre planlægge og udføre  

 tegning og etablering af et grønt område.
 ·  

 	Eleven kan i samarbejde med andre anlægge arealer, hvori der  

 indgår prydtræer, prydbuske og græsplæner.
 ·  

 	Eleven kender til anvendelsen af sommerblomster, løg, knolde og  

 stauder i grønne anlæg.
 ·  

 	Eleven kan i samarbejde med andre udføre pleje- og  

 vedligeholdelsesarbejde i nyetablerede og ældre grønne  

 anlæg efter gældende normer.
 ·  

 	Eleven kan gøde et grønt anlæg ud fra  

 gødningsopskrift.
 ·  

 	Eleven kan i samarbejde med andre udarbejde plejeprogrammer for  

 beplantninger fra 2-5 år efter etableringsfasen.
 ·  

 	Eleven kan i samarbejde med andre vælge og vurdere dyrkningsmedier  

 efter plantningsforholdene med henblik på at optimere  

 plantevæksten.
 ·  

 	Eleven kan selvstændigt vedligeholde almindeligt  

 beskæringsværktøj og -  

 redskaber.
Anlægsteknik, projektering og projektstyring Niveau Avanceret Varighed 1,5 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 Idegrundlaget til haveprojektet med rammer for størrelse,  

 materialer økonomi m.m. skal godkendes af skolen.
·  

 	Eleven kan selvstændigt og i samarbejde med andre planlægge  

 og projektere et haveprojekt under hensyntagen til gældende normer for  

 arbejdets udførelse.
Haveprojektet skal omfatte ca. 75% sten- og  

 flisearbejde og ca. 25% plante-, græs- og pleje- samt  

 finpudsningsarbejde.
 ·  

 	Eleven kan selvstændigt og i samarbejde med andre analysere,  

 registrere og tegne haveprojektet med anvendelse af anlægsgartnerfagets  

 særlige projektsprog.
 ·  

 	Eleven kan selvstændigt og i samarbejde med andre udføre  

 haveprojektet og omsætte planlægningsarbejdet til praktisk  

 arbejde.
 ·  

 	Eleven kan inddrage kvalitetsstyring i arbejdets udførelse.
 ·  

 	Eleven kan selvstændigt og i samarbejde med andre forestå  

 projektstyring (fra projektering til afslutning af haveprojektet) med  

 særlig vægt på materiale- og tidsstyring.
 ·  

 	Eleven kan i samarbejde med andre udarbejde et plejeprogram for  

 haveprojektet i etableringsfasen fra år 0 til år 5.
For specialet plejeteknik Anlægsteknik B Niveau Rutine Varighed 2 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan selvstændigt eller i samarbejde med andre tegne en  

 trappe med de nødvendige mål og koter.
 ·  

 	Eleven kan i samarbejde med andre opføre en trappe i  

 træmaterialer på minimum 3 trin samt opstille en dertil  

 hørende mindre mur i palisadestolper.
 ·  

 	Eleven kan i samarbejde med andre projektere og udføre en  

 befæstelsesopgave i natursten lagt i lige linier samt etablere borter  

 langs kanten af opgaven.
 ·  

 	Eleven kan i samarbejde med andre projektere og udføre en  

 befæstelsesopgave lagt i pigsten, træ eller brudfliser samt  

 etablere borter langs kanten.
 ·  

 	Eleven kan i samarbejde med andre udføre  

 anlægsgartneropgaver i henhold til gældende normer.
 ·  

 	Eleven kan i samarbejde med andre foretage en vurdering og  

 kvalitetsbedømmelse af de færdige anlæg, herunder  

 være opmærksom på  

 gældende arbejdsmiljøregler for arbejdets  

 udførelse.
Kulturteknik A Niveau Avanceret Varighed 5 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan selvstændigt og i samarbejde med andre planlægge  

 og udføre tegning og etablering af et grønt område.
 ·  

 	Eleven kan selvstændigt og i samarbejde med andre anlægge  

 større arealer, hvori der indgår prydtræer, prydbuske og  

 græsplæner og anden urteagtig vegetation.
 ·  

 	Eleven kan selvstændigt forberede til plantning og opbevare  

 planterne korrekt inden plantning.
 ·  

 	Eleven kan selvstændigt og i samarbejde med andre udføre  

 forskellige former for plantning og omplantning.
 ·  

 	Eleven kan selvstændigt og i samarbejde med andre udføre  

 opbinding af træer i befæstede arealer.
 ·  

 	Eleven kan selvstændigt og i samarbejde med andre etablere  

 drænings- og vandingsforanstaltninger samt øvre beskyttelse ved  

 jorden.
 ·  

 	Eleven kan selvstændigt og  i samarbejde med andre udføre  

 pleje- og vedligeholdelsesarbejde i nyetablerede og ældre grønne  

 anlæg efter gældende branchenormer.
 ·  

 	Eleven kan selvstændigt og i samarbejde med andre foretage og  

 udarbejde en vurdering af de økonomiske forhold ved pleje- og  

 vedligeholdelsesarbejde.
 ·  

 	Eleven kan selvstændigt og i samarbejde med andre udarbejde pleje-  

 og vedligeholdelseprogrammer for differentierede beplantninger fra 5-15  

 år efter etableringsfasen.
 ·  

 	Eleven kan selvstændigt lave en gødningsplan til et givet  

 grønt anlæg.
 ·  

 	Eleven kan lave en simpel gødningsberegning ud fra en  

 jordanalyse.
 ·  

 	Eleven kan udbringe gødning.
 ·  

 	Eleven kan selvstændigt og i samarbejde lave maskinel og manuel  

  jordbehandling  til og i forskellige former for beplantninger.
 ·  

 	Eleven kan selvstændigt og i samarbejde med andre vælge og  

 vurdere dyrkningsmedier efter plantevalg og plantningsforholdene.
 ·  

 	Eleven kan selvstændigt og i samarbejde med andre træffe  

 foranstaltninger, der optimerer plantevækst også i  

 begrænsede plantemiljøer, hvorunder punktgødskning  

 indgår.
 ·  

 	Eleven kan selvstændigt anvende redskaber og maskiner til  

 forskellige kulturtekniske opgaver.
 ·  

 	Eleven kan selvstændigt vedligeholde almindeligt  

 beskæringsværktøj og redskaber samt  

 håndredskaber.
 ·  

 	Eleven kan redegøre for jordbehandlingens betydning for  

 ukrudtsbekæmpelse, jordstruktur og vækstbetingelser.
 ·  

 	Eleven kan redegøre for planters anvendelsesområder og  

 plejebehov efter en analyse af et anlægs vækstforhold.
 ·  

 	Eleven kan selvstændigt lave en sommerbeskæring og en  

 vinterbeskæring af træer og buske.
 ·  

 	Eleven kan redegøre for beskæringens positive og negative  

 sider for vækst og  

 holdbarhed.
Plejeteknik, projektering og projektstyring Niveau Avanceret Varighed 1,5 uger Mål og øvrige rammer Alle praktiske elementer skal udføres på en miljø- og  

 arbejdsmiljømæssig forsvarlig måde.
 Idegrundlaget til haveprojektet med rammer for størrelse,  

 materialer økonomi m.m. skal godkendes af skolen.
 Haveprojektet kan have udgangspunkt i en eksisterende differentieret  

 beplantning.
·  

 	Eleven kan selvstændigt og i samarbejde med andre planlægge  

 og projektere et haveprojekt under hensyntagen til gældende normer for  

 arbejdets udførelse.
Haveprojektet skal omfatte ca. 25% sten- og  

 flisearbejde og ca. 75% plante-, græs- og pleje- samt  

 finpudsningsarbejde.
 ·  

 	Eleven kan selvstændigt og i samarbejde med andre analysere,  

 registrere og tegne haveprojektet med anvendelse af anlægsgartnerfagets  

 særlige projektsprog.
 ·  

 	Eleven kan selvstændigt og i samarbejde med andre udføre  

 haveprojektet og omsætte planlægningsarbejdet til praktisk  

 arbejde.
 ·  

 	Eleven kan inddrage kvalitetsstyring i arbejdets udførelse.
 ·  

 	Eleven kan selvstændigt og i samarbejde med andre forestå  

 projektstyring (fra projektering til afslutning af haveprojektet) med  

 særlig vægt på materiale- og tidsstyring.
 ·  

 	Eleven kan selvstændigt og i samarbejde med andre udarbejde et  

 plejeprogram for haveprojektet i etableringsfasen fra år 0 til år  

 5.
 ·  

 	Eleven kan udarbejde et plejeprogram for funktionsfasen over en  

 15-årig  

 periode for området (haveprojektet eller den eksisterende  

 beplantning),  

 herunder beskrive vedligeholdelsesniveauer, perioder og hyppighed samt  

 forslag til udtynding og eventuel erstatningsbeplantning.
Ad § 15 Desuden omfatter hovedforløbet 2 ugers valgfri specialefag.
De valgfri specialefag vælges af eleven og praktikvirksomheden inden  

 for rammerne af uddannelsesbekendtgørelsen.
Udover de i  

 bekendtgørelsen fastsatte 2 ugers valgfrie specialefag kan der  

 yderligere tilbydes op til 4 ugers valgfrie specialefag som erhvervsrettet  

 påbygning.
 Der kan vælges mellem følgende valgfri specialefag med  

 følgende niveau, vejledende uddannelsestid, mål og indhold:
Etablering og rådgivning om vandbassiner Niveau 2 uger Varighed Rutine Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
Alle praktiske  

 elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan identificere de mest tidstypiske vand- og sumpplanter.
 ·  

 	Eleven kan udarbejde et planteetableringsforslag i og omkring såvel  

 nyetablerede som eksisterende vandbassiner.
 ·  

 	Eleven kan rådgive om planteetableringsforslag til forskellige  

 typer af vandbassiner.
 ·  

 	Eleven kan rådgive om pasning af vandbassin og sumpbede.
 ·  

 	Eleven kan ud fra idé og funktion udføre skitseforslag til  

 vandbassin.
 ·  

 	Eleven kan udføre etableringen af et vandbassin  med sumpbed af  

 plastfolie.
 ·  

 	Eleven kan vælge betonblanding, armering og andre foranstaltninger  

 der kræves til et vilkårligt bassin for at få et  

 vandtæt og frostsikkert bassin.
 ·  

 	Eleven kan udføre etableringen af et betonstøbt vandbassin.
 ·  

 	Eleven kan redegøre for og rådgive om metoder til opbygning,  

 valg af materialer, folier og fittings til såvel nyetablerede som  

 eksisterende vandbassiner.
 ·  

 	Eleven har kendskab til de almindeligste bassinfisk samt kan  

 rådgive herom.
 ·  

 	Eleven kan redegøre for valg af pumpeydelse i forhold til  

 forskellige opgaver for pumpen.
 ·  

 	Eleven kan udføre regelmæssig vedligeholdelse og analysere  

 almindelige  

 forekommende problemer i og ved vandbassiner.
 ·  

 	Eleven kan pege på og rådgive om løsningsforslag ud  

 fra simple analyser og  

 vurderinger.
Anlæggelse og vedligeholdelse af bunkers og teesteder Niveau Rutine Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
Alle praktiske  

 elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan udføre opmåling, nivellering og afsætning  

 af bunkers og teesteder.
 ·  

 	Eleven kan projektere og etablere en bunker.
 ·  

 	Eleven kan beskrive forskellige typer af bunkers og opbygningen af disse  

 indeholdende forskellige typer af sand.
 ·  

 	Eleven kan projektere og etablere et teested.
 ·  

 	Eleven kan udføre og vurdere behovet for pleje af bunkers og  

 teesteder.
 ·  

 	Eleven kan reetablere og omlægge bunkers og teesteder.
 ·  

 	Eleven kan planlægge og beskrive plejeprogrammer for bunkers og  

 teesteder  

 under hensyntagen til nærmere givne økonomiske forhold.
Betjening og vedligeholdelse af gartnermaskiner og redskaber Niveau Rutine Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
 Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven har kendskab til, hvorledes 2-takts-, 4-takts- og dieselmotorer i  

 hovedtræk fungerer.
 ·  

 	Eleven kan anvende de rigtige brændstoffer og smøremidler  

 på de rigtige steder til de rette motortyper.
 ·  

 	Eleven kan vælge og anvende de mest hensigtsmæssige mindre  

 gartnermaskiner til nærmere givne arbejdsopgaver.
 ·  

 	Eleven kan ud fra et givent instruktionsmateriale foretage daglig og  

 periodisk eftersyn og vedligeholdelse af gartnermaskiner, deres ekstraudstyr  

 og redskaber.
 ·  

 	Eleven kan finde og udbedre mindre komplicerede fejl på  

 gartnermaskiner og redskaber, der oftest medfører driftsstop.
 ·  

 	Eleven kan udføre redskabsmontering og tilkobling af ekstraudstyr  

 på gartnermaskiner.
 ·  

 	Eleven kan indstille og betjene gartnermaskiner og deres ekstraudstyr og  

 redskaber ved mindre jordbearbejdningsopgaver.
 ·  

 	Eleven kan indstille og betjene gartnermaskiner og deres ekstraudstyr til  

 etablerings-, pleje- og vedligeholdelsesopgaver.
 ·  

 	Eleven har grundlæggende kendskab til motorsav og kratryddere, samt  

 andre småmaskiner og håndværktøjer der anvendes i  

 bevoksningspleje.
 ·  

 	Eleven kan arbejde med motorsav og kratrydder på en  

 sikkerhedsmæssig og ergonomisk forsvarlig måde, herunder anvende  

 personlig sikkerhedsudstyr.
 ·  

 	Eleven kan udføre daglig vedligeholdelse af motorsav og kratrydder  

 samt file kæder og klinger.
 ·  

 	Eleven kan selvstændigt udføre udrensning både med  

 håndredskaber og  

 motorsav, samt skovning af mindre effekter.
Stentilhugning for anlægsgartnere Niveau Rutine Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
 Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kender til, hvorledes de almindelige bjergarter er  

 opstået.
 ·  

 	Eleven kender almindelige bjergarter, deres egenskaber, og særlige  

 kendetegn.
 ·  

 	Eleven kender de almindelige bjergarters anvendelsesområder i  

 anlægsgartneranlæg.
 ·  

 	Eleven kan vælge og anvende stenbearbejdningsværktøj  

 til tilpasning af natursten og anden stenbearbejdning.
 ·  

 	Eleven kan foretage tilpasning af forskellige naturstensmaterialer  

 både i lige- og i buede linier.
 ·  

 	Eleven kan etablere et mindre naturstensanlæg efter gældende  

 normer under  

 hensyntagen til de arbejdsmiljømæssige forhold, herunder  

 personligt  

 sikkerhedsudstyr.
Græsetablering og græspleje Niveau Rutine Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
Alle praktiske  

 elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kan identificere de mest anvendte græsarter i  

 græsblandinger i grønne anlæg.
 ·  

 	Eleven kan redegøre for græsarternes optimale krav til  

 vækstforhold og deres egenskaber i forhold til etablering- og  

 plejefasen.
 ·  

 	Eleven kan udføre jordarbejdet til forskellige typer af  

 græsarealer.
 ·  

 	Eleven kan udføre etablering af græsarealer både  

 maskinelt og manuelt.
 ·  

 	Eleven kan udføre renoverings- og vedligeholdelsesarbejde af og  

 på græsarealer ved hjælp af almindelige  

 græsplejemaskiner.
 ·  

 	Eleven kan udarbejde gødnings- og plejeprogrammer for forskellige  

 græsarealer afhængig af deres anvendelsesområder, herunder  

 være opmærksom på gødningsforbrug og det omgivende  

 miljø.
 ·  

 	Eleven kan identificere de mest almindelige skadedyr og svampesygdomme i  

 græsarealer.
 ·  

 	Eleven kender til, hvorledes man kan forebygge og bekæmpe  

 tilstedeværelsen af svampesygdomme og skadedyr i græsarealer.
 ·  

 	Eleven kan identificere de mest almindelige ukrudtsarter i  

 græsarealer.
 ·  

 	Eleven kan forebygge og bekæmpe ukrudt i græsarealer.
 ·  

 	Eleven kan redegøre for de forskellige mosarters optimale  

 vækstvilkår i græsarealer.
 ·  

 	Eleven kan redegøre for, hvordan man kan forebygge og  

 bekæmpe forskellige mosarter i græsarealer.
 ·  

 	Eleven kan forebygge og bekæmpe mos i græsarealer.
 ·  

 	Eleven kender til, hvorledes man ved hjælp af en god  

 gødningsstrategi,  

 anvendelse af græsplejemaskiner, vanding og valg af græsarter  

 kan  

 minimere forbruget af kemiske bekæmpelsesmidler.
Vandingsteknik på idrætsanlæg og golfbaner Niveau Rutine Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
 Alle praktiske elementer skal udføres på en miljø- og  

 arbejdsmiljømæssig forsvarlig måde.
 ·  

 	Eleven kender til dannelsen af grundvand og vandets kredsløb i  

 naturen.
 ·  

 	Eleven kender til ansøgning om vandindvinding.
 ·  

 	Eleven kender til forskellige vandforsyningsmuligheder.
 ·  

 	Eleven kan måle og registrere vandforbrug.
 ·  

 	Eleven kan beregne arealers vandforbrug og vandingsbehov.
 ·  

 	Eleven kan føre vandingsregnskab under hensyntagen til arealernes  

 forskellige dyrknings- og beplantningsmæssige forhold.
 ·  

 	Eleven kan opstille og indstille manuelle, halvautomatiske og  

 helautomatiske vandingsanlæg på idrætsanlæg og  

 golfbaner.
 ·  

 	Eleven kan vedligeholde vandingsanlæg på  

 idrætsanlæg og golfbaner.
 ·  

 	Eleven kan foretage vinterklargøring og -beskyttelse af  

 vandingsanlæg.
 ·  

 	Eleven har kendskab til edb-styrede vandingsprogrammer, og kan vurdere  

 udnyttelsen ud fra optimale kriterier.
 ·  

 	Eleven har kendskab til de forskellige gødningstypers bindingsevne  

 til  

 vækstlaget i forhold til vandmængder.
Plantekundskab og plantepleje Niveau Avanceret Varighed 2 uger Mål og øvrige rammer Eleven skal arbejde selvstændigt med emnet, enten enkeltvis eller i  

 grupper, emnet kan tones i forhold til elevens speciale.
 Alle praktiske elementer skal udføres på en miljø- og  

 arbejdsmiljømæssig forsvarlig måde.
 Faget bygger videre på elevens plantekendskab og -kundskab fra  

 henholdsvis skole og praktik.
 ·  

 	Eleven kan identificere en række træer, buske og stauder,  

 kunne redegøre for deres karakteristiske udseende og  

 anvendelsesmuligheder.
·  

 	Eleven kan redegøre for træerne, buskene og staudernes  

 placering i det botaniske system og ·  

 	kunne redegøre for deres optimale vækstbetingelser.
 ·  

 	Eleven kan vælge egnede, træer, buske og stauder til haver,  

 parker, byer og det åbne landskab under hensyntagen til konkrete  

 vækstvilkår.
 ·  

 	Eleven kan foretage kvalitetskontrol ved modtagelsen af træer,  

  buske og stauder.
 ·  

 	Eleven har kendskab til hvorledes der skabes de bedst mulige  

 etableringsforhold ved nyplantning.
 ·  

 	Eleven kan udføre pleje af træer, buske og stauder.
 ·  

 	Eleven kan foretage beskæring af træer og buske, under  

 hensyntagen af den nyeste tilgængelige viden om træbiologi.
 ·  

 	Eleven kan udarbejde en plejeplan for enkeltplanter og beplantninger.
 ·  

 	Eleven kan træffe foranstaltninger, som forbedrer træer,  

 buske og  

 stauders livsbetingelser, herunder forebygge sygdomme og skader.
Ad § 17 Regler om praktikuddannelse:
 Praktikuddannelsen skal videreføre, udbygge og supplere de  

 kvalifikationer, som er opnået gennem skoleundervisning, således  

 at eleven kan opnå færdigheder og viden samt personlig kompetence  

 til selvstændigt at planlægge og gennemføre de  

 arbejdsopgaver, som er forbundet med arbejdet.
Oplæringen i de enkelte arbejdsopgaver skal så vidt muligt  

 tilpasses virksomhedens arbejdsgang og den fortsatte undervisning.
Den  

 praktiske oplæring skal desuden understøtte udviklingen af  

 elevens personlige kvalifikationer og udvikle elevens evne til i samarbejde  

 at løse nye problemstillinger.
Virksomheden udarbejder en uddannelsesplan for eleven for de enkelte  

 praktikperioder.
I løbet af hver praktikperiode afholdes mindst 1  

 evalueringssamtale og den første samtale afholdes umiddelbart inden  

 prøvetidens udløb.
Ved praktikperiodens begyndelse på en praktikvirksomhed, skal eleven  

 have en grundig introduktion til virksomheden, dens forskellige  

 arbejdsområder og til virksomhedens daglige drift.
I øvrigt skal  

 eleven indskærpes nødvendigheden og forståelsen af, at  

 miljøkrav og sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr og  

 maskiner, efterleves.
 Det skal tilstræbes, at uddannelsen på virksomheden  

 tilrettelægges således, at der arbejdes efter stigende  

 sværhedsgrad, og at eleven ved afslutningen af sidste praktikperiode  

 når et niveau, der svarer til de krav, som stilles til en  

 færdiguddannet anlægsgartner med det valgte speciale.
 I forbindelse med de valg af specialefag, som eleven og  

 praktikvirksomheden træffer i fællesskab, bør det  

 medtænkes, at der i videst mulig omfang bliver mulighed for at arbejde  

 i praksis med de valgte specialefag.
På et så tidligt tidspunkt i elevens uddannelsesforløb  

 som muligt, får eleven udleveret en praktikbog.
Praktikbogen skal  

 anvendes således, at den bliver en naturlig del af elevens  

 uddannelsesforløb og skal bl.a. medvirke til at sikre, at eleven  

 kommer rundt om de forskellige arbejdsfunktioner i virksomheden i de  

 forskellige praktikperioder.
 Praktikbogen skal også anvendes i forbindelse med dialogen med  

 skolen og evt. praktikpladsbesøg af skolen.
Ad § 21 - 24 M.h.t. regler om karaktergivning, bedømmelse og skolebevis henvises  

 til bekendtgørelsen.
