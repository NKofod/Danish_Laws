I.
Orientering Denne At-cirkulæreskrivelse erstatter At-cirkulæreskrivelse nr. 12/1990 Baggrunden for revisionen er, at reglerne for giftmeddelelser er ændret,  

 så en meddelelse kun gælder for 3 år.
Bekæmpelsesmidler er blevet undtaget  

 giftmeddelelsesordningen, og endelig er fremstilling og visse anvendelser af  

 giftmærkede produkter med indhold af kræftfremkaldende stoffer som fx  

 zinkchromat og strontiumchromat ikke længere tilladt uden en eventuel  

 dispensation eller godkendelse.
 Lov om kemiske stoffer og produkter, (Miljøministeriets lovbekendtgørelse  

 nr. 583 af 9. juli 1993) § 25, pålægger virksomheder, der fremstiller eller  

 anvender meget giftige eller giftige produkter, at meddele dette til  

 Arbejdstilsynet og pålægger virksomheder, der sælger meget giftige og giftige  

 stoffer og produkter til videre forhandling, at meddele dette til  

 Miljøstyrelsen.
Bestemmelserne om meddelelse gælder ikke for bekæmpelsesmidler omfattet af  

 Miljøministeriets bekendtgørelse nr. 584 af 9. juli 1993 om  

 bekæmpelsesmidler.
Meget giftige og giftige bekæmpelsesmidler må kun sælges  

 til videre forhandling til virksomheder med tilladelse fra Miljøstyrelsen  

 eller til personer, der har gennemført et giftkursus anerkendt af  

 Miljøstyrelsen.
Giftige bekæmpelsesmidler må endvidere sælges til personer,  

 der erhvervsmæssigt anvender midlerne i egen bedrift eller erhvervsmæssigt  

 udfører bekæmpelse for andre.
Meddelelsen, iflg. lov 583/93, skal ifølge Miljøministeriets  

 bekendtgørelse nr. 829 af 15. oktober 1993 om klassificering, emballering,  

 mærkning, salg og opbevaring af kemiske stoffer og produkter, § 27, ske på en  

 meddelelsesblanket i 3 udfyldte eksemplarer.
Denne blanket, der afløser den  

 hidtil anvendte, vises på side 7.
 Virksomhederne kan rekvirere meddelelsesblanketterne på politistationer og  

 i de lokale arbejdstilsynskredse.
 Meddelelsesblankettens punkt 1,2,3 og 4 handler om virksomheders  

 fremstilling og anvendelse af giftige stoffer og produkter.
Såfremt punkterne 1-4 er udfyldt, sender virksomheden meddelelsen i 3  

 udfyldte eksemplarer og en frankeret returkuvert til den lokale  

 arbejdstilsynskreds.
Meddelelsens side 1 er til virksomheden, som opbevarer  

 den som bevis for retten til at besidde gifte.
Første genpart er til den  

 lokale tilsynskreds.
Anden genpart er til Miljøstyrelsen.
Meddelelsens punkt 5 handler om virksomhedens import og salg af giftige  

 stoffer og produkter en gros.
Såfremt punkt 5 er udfyldt, sender virksomheden  

 meddelelsen i 3 udfyldte eksemplarer til Miljøstyrelsen.
Meddelelsens side 1  

 er til virksomheden.
Første genpart er til Miljøstyrelsen.
Anden genpart er  

 til den lokale tilsynskreds.
 Efter de nye regler har en meddelelse kun gyldighed for 3 år.
 Virksomheder, der før den 21. august 1991 har indgivet meddelelse til  

 Arbejdstilsynet om, at de fremstiller eller anvender meget giftige eller  

 giftige stoffer og produkter, skal senest den 21. august 1994 indgive fornyet  

 meddelelse.
 Virksomheder, der før den 31. oktober 1993 har indgivet meddelelse til  

 Miljøstyrelsen om, at de sælger meget giftige eller giftige stoffer og  

 produkter, skal senest den 31. oktober 1996 indgive fornyet meddelelse.
 Meddelelsen til Arbejdstilsynet om fremstilling eller anvendelse af meget  

 giftige eller giftige stoffer og produkter skal indeholde oplysning om de  

 pågældende stoffers eller produkters art og anvendelsesområde samt de  

 fremstillede eller anvendte mængder.
Arbejdstilsynets bekendtgørelse nr. 300 af 12. maj 1993 om  

 foranstaltninger til forebyggelse af kræftrisikoen ved arbejde med stoffer og  

 materialer m.v. tillader fx ikke visse anvendelser af zinkchromatholdige  

 produkter.
Fremstilling og anvendelse af en række andre produkter, som fx  

 strontiumchromatholdig rustbeskyttende maling, må ikke finde sted uden  

 godkendelse fra direktøren for Arbejdstilsynet.
II.
Instruktion 1. Kredsene skal udlevere meddelelsesblanketten til de  

 virksomheder, der retter henvendelse herom.
Kredsene kan bestille meddelelsesblanket P 302 hos Rigspolitichefen,  

 Blanketafd.
Carl Jacobsensvej 16, opg. 1,1. sal 2500 Valby tlf. 33 14 88 88  

 lokal 5695.
 2. Når kredsen modtager en meddelelsesblanket om  

 giftige stoffer og produkter fra en virksomhed, skal kredsen underskrive og  

 stemple meddelelsen umiddelbart.
 Dette gælder dog ikke, hvis stoffet eller produktet er omfattet af  

 Arbejdstilsynets bekendtgørelse nr. 300 af 12. maj 1993 om foranstaltninger  

 til forebyggelse af kræftrisikoen ved arbejde med stoffer og materialer, se  

 pkt. 3.
 Meddelelsens side 1 sendes i returkuvert til virksomheden.
 Første genpart lægges i kredsens sagsmappe for virksomheden.
 Anden genpart sendes til Miljøstyrelsen, Strandgade 29, 1401 København K.
 Ved kredsen ikke, hvorledes giften håndteres på virksomheden, besøges  

 denne med henblik på at vurdere, om forholdene er sikkerheds- og  

 sundhedsmæssigt fuldt forsvarlige, samt overveje muligheden for substitution.
 Påbud og vejledning gives i fornødent omfang.
 3. Hvis en meddelelse vedrører et stof eller produkt,  

 der er omfattet af ovennævnte bekendtgørelse nr. 300/93, skal kredsen før  

 påtegning af giftmeddelelsen sikre sig, at fremstilling og anvendelse ikke er  

 omfattet af forbuddet i § 27 eller godkendelsesordningen i § 29-32.
 Er stoffet og produktet omfattet af forbuddet i § 27, skal kredsen sikre  

 sig, at virksomheden har dispensation fra direktøren for Arbejdstislynet til  

 at anvende og fremstille stoffet og produktet.
 Er stoffet og produktet omfattet af godkendelsesordningen i § 29-32, skal  

 kredsen sikre sig, at virksomheden har en godkendelse fra direktøren for  

 Arbejdstilsynet.
 Kredsen skal ikke underskrive anmeldelsen, medmindre dispensation eller  

 godkendelse foreligger.
4. Før påtegning af giftmeddelelser til indkøb af  

 receptpligtige lægemidler, der tænkes anvendt til anden brug, som fx kreolin  

 (cresol) og kaliumbromid, bør kredsen spørge anmelderen om, hvilket formål  

 giften ønskes anvendt til.
Hvis formålet alene er behandling af sygdomme hos  

 mennesker og dyr, skal kredsen afslå at påtegne anmeldelsen.
 Er formålet at benytte det receptpligtige lægemiddel til anden  

 erhvervsmæssig anvendelse, skal kredsen påtegne anmeldelsen.
5. Ved påtegning af giftmeddelelser fra pelsdyravlere  

 skal kredsen sikre sig, at der er tale om avlere, som regelmæssigt anvender  

 gifte til aflivning.
Regelmæssigt betyder i denne sammenhæng mindst en gang  

 årligt.
Cyanforbindelser og strychnin må ikke anvendes til aflivning af pelsdyr,  

 jvf.
Miljøministeriets bekendtgørelse nr. 454 af 16. juni 1991 om begrænsning  

 af salg og anvendelse af visse farlige kemiske stoffer og produkter til  

 specielt angivne formål.
 6. Når kredsen modtager en genpart af en godkendt  

 meddelelsesblanket fra Miljøstyrelsen om import og salg af giftige stoffer og  

 produkter en gros, lægges den i kredsens sagsmappe for virksomheden, evt.  

 efter besøg i virksomheden.
III.
Ikrafttræden Straks. 26. maj 1994 Erik Andersen Fremsendes i 3 udfyldte eksemplarer  Meddelelse og en frankeret returkuvert til den i henhold til § 25, stk 1, lokale arbejdstilsynskreds, såfremt nr. 2 og 3 i lov om nr. 1-4 incl. er udfyldt eller til  kemiske stoffer og produkter Miljøstyrelsen, Strandgade 29, jf. lovbekendtgørelse 1401 København K, såfremt nr. 5 nr. 583 af 9. juli 1993 er udfyldt.
 Vejledning, se bagsiden.
Denne anerkendte meddelelse opbevares som bevis for retten til at besidde gifte.
Denne blanket udleveres på politi- stationerne og i de lokale arbejds- tilsynskredse.
Denne anerkendte meddelelse skal opbevares som bevis for retten til at besidde gifte og er gældende for 3 år.
