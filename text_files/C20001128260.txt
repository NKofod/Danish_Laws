Vejledning om bekendtgørelse om  

 afholdelse af motorløb på bane Ændringer Efter vedtagelsen af en ændring af  

 færdselsloven (lov nr. 292 af 28. april 2000) kan der undtagelsesvis  

 tillades afholdelse af cityløb, dvs. motorløb på  

 midlertidig, afspærret bane, som er etableret på vej, der  

 ellers benyttes til færdsel af en eller flere færdselsarter.
 Færdselsstyrelsen har i den anledning udstedt en  

bekendtgørelse om ændring af bekendtgørelse nr. 827 af  

 20. november 1998 om afholdelse af motorløb uden for vej  

 (bekendtgørelse af 18. maj 2000). Bekendtgørelsen  

 træder i kraft den 1. juni 2000. Kopi af bekendtgørelsen  

 vedlægges.
 Inddragelsen af cityløb har medført at  

 bekendtgørelsens titel er ændret til Bekendtgørelse om  

 afholdelse af motorløb på bane.  

 Derudover er der ikke længere krav om, at ambulancer skal være  

 tilknyttet den pågældende amtskommunes (sygehuskommunens)  

 ambulancetjeneste.
Vejledning Bekendtgørelsen regulerer alle motorløb på  

 afspærret bane, dvs. ved egentlige motorløb, og  således  

 ikke ved træningskørsel.  

 Dog er den træning, der indgår som led i selve  

 motorløbet, det vil sige træning, warm-up og tidtagning mv., der  

 indgår som led i konkurrencen (fx når  

 startrækkefølgen bestemmes af, hvem der har kørt hurtigst  

 under tidtagningen), tillige omfattet af begrebet  

 "motorløb".
 Motorløb omfatter med andre ord konkurrenceprægede  

 aktiviteter, fx baneløb, clock-racing, drag-racing, folkerace,  

 hill-climb, karting, motocross, road racing, slalom, speedway, sprint og  

 trials, hvori der er flere deltagere.  

 Udlejningsgokarts er ikke omfattet af bekendtgørelsen, men alene af  

 normalpolitivedtægtens § 48.  

 Hjemlen til at tillade cityløb, dvs. motorløb  

 på midlertidig, afspærret bane, som er etableret på vej,  

 der ellers benyttes til færdsel af en eller flere  

 færdselsarter, kan ikke anvendes til at tillade jævnlig  

 afholdelse af 1/4-mile-konkurrencer, jf. "undtagelsesvis".
 Godkendelse af bane, sikkerhedsforanstaltninger mv.
§ 2, stk. 2, medfører, at permanente baner, der udelukkende  

 anvendes til motorløb uden offentlig adgang, kan godkendes for 5  

 år ad gangen.
Ved ændring af banens indretning eller banens  

 sikkerhedsforhold skal der dog ansøges om fornyet godkendelse.  

 Reglen skal ses i sammenhæng med § 6, stk. 3, hvorefter  

 ansøgning om tilladelse til afholdelse af motorløb kan omfatte  

 flere motorløb, der ønskes afholdt i banegodkendelsens  

 gyldighedsperiode.
 Ved motorløb uden offentlig adgang forstås  

 motorløb, hvortil der ikke er adgang for andre tilskuere end de  

 kørendes pårørende og bekendte.
Ansøgning om godkendelse af bane skal efter § 2, stk. 1, nr. 2,  

 vedlægges et af Færdselsstyrelsen godkendt reglement for  

 banesikkerheden for den pågældende banetype.
For  

 indeværende har Færdselsstyrelsen godkendt reglementer for  

 banesikkerheden fra Dansk Automobil Sports Union (DASU), Danmarks Motor Union  

 (DMU), Dansk Moto Cross Union (DMCU), Ishøj Motor Center (IMC) og  

 Landsforeningen Ungdomsringens Knallert Sektion (LUKS) for følgende  

 banetyper:
 Asfaltbaner: DASU, DMU.  

 Kartingbaner: DASU, IMC.  

 Jordbaner (rally og autocross): DASU.  

 Folkeracerbaner: DASU.  

 Speedwaybaner: DMU, LUKS.  

 Motocrossbaner: DMU, DMCU, LUKS.
 Tilladelse til afholdelse af motorløb, forsikring mv.
Efter § 6, stk. 3, kan ansøgning om tilladelse til afholdelse af  

 motorløb som nævnt omfatte flere motorløb, der  

 ønskes afholdt i banegodkendelsens gyldighedsperiode.
Dvs. der kan i  

 princippet ansøges om tilladelse til afholdelse af motorløb for  

 5 år ad gangen for permanente baner, der udelukkende anvendes til  

 motorløb uden offentlig adgang.
 Forsikringskravene er gradueret efter de enkelte motorløbs  

 karakter, jf. §§ 9-10. Det er samtidig præciseret, at forsikringerne  

 kan tegnes kollektivt af foreninger og sammenslutninger.
 Forsikringdækningen under ansvarsforsikringen er afpasset de  

 enkelte løbs karakter (motorstørrelse), og  

 beløbsgrænserne vil blive reguleret årligt i henhold til  

 lov om en satsreguleringsprocent.
 Løb uden offentlig adgang er undtaget fra kravet om tegning af en  

ulykkesforsikring.
 Skader på kørerne er endvidere undtaget fra kravet om tegning  

 af en ulykkesforsikring.
 Ved ansøgning om tilladelse til afholdelse af motorløb skal  

 dokumentation foreligge for de ovennævnte forsikringer.
Vedrørende sikkerhedsberedskabet er kravene til en  

 "uddannet samarit" og en ambulance præciseret i  

 bekendtgørelsens § 14. Således skal en "uddannet  

 samarit" have bestået prøve på et af  

 førstehjælpsorganisationerne godkendt kursus, der som minimum  

 skal være på niveau med de samaritterkurser, der udbydes af Dansk  

 Røde Kors, Arbejder Samaritter Forbundet   Dansk Folkehjælp  

 (ASF) og Beredskabsstyrelsen.
Ambulancen skal opfylde kravene i  

 Sundhedsministeriets bekendtgørelse nr. 987 af 6. december 1994 om  

 ambulancer (ambulancebekendtgørelsen).
 Kun ved motorløb med offentlig adgang kræves  

 tilstedeværelse af en læge og en ambulance.
 Med denne vejledning ophæves samtidig vejledning nr. 188 af 20.  

 november 1998 om ny bekendtgørelse om afholdelse af motorløb  

 uden for vej.
