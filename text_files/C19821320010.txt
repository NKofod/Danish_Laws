 Til dyrlægerne ved de eksportautoriserede slagterier.  

 Veterinærdirektoratet er af en overdyrlæge blevet forespurgt, hvordan der  

 skal forholdes, når et dyr ved en fejltagelse leveres til slagtning inden  

 udløbet af tilbageholdelsestiden for det antibiotikum, hvormed det er  

 behandlet, og leverandøren telefonisk har gjort veterinærkontrollen ved  

 slagteriet opmærksom herpå, og når udfaldet af den laboratoriemæssige  

 undersøgelse er tilfredsstillende (negativt).
I henhold til § 23, pkt. 6,a, i landbrugsministeriets instruks af 27.  

 september 1974 om udøvelse af kødkontrol, senest ændret den 28. april 1981,  

 er dyrlægen berettiget til ved tilfredsstillende udfald af en i  

 overensstemmelse med bestemmelserne i § 15 foretaget laboratoriemæssig  

 undersøgelse at se bort fra den eventuelle optagelse af eller behandling med  

 et af de nævnte stoffer.
For så vidt angår behandling med antibiotika og  

 kemoterapeutika dog kun for dyr, der er leveret med slagteattest med  

 oplysning om behandlingen.
 Efter at sagen har været forelagt landbrugsministeriet skal meddeles, at  

 sådanne dyr kan bedømmes på samme måde, som dyr, der er leveret med  

 slagteattest med oplysning om behandling, hvorfor slagtedyret kan ubetinget  

 godkendes.
 P.V.V.
K.
Hermansen.
