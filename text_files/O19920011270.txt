 Resumé  


  

 I december måned 1991 aflagde ombudsmanden inspektionsbesøg på  

 Statsfængslet i Vridsløselille.
 Ombudsmanden kritiserede på en række punkter de bygningsmæssige  

 forhold i statsfængslet, herunder gymnastiksalen, som han betegnede som  

 ganske  

 utidssvarende, og isolationsafdelingens gårdtursareal.
 På foranledning af de indsattes talsmænd kommenterede  

 ombudsmanden nogle besparelser inden for skole- og fritidsområdet.
I forbindelse med inspektionen modtog ombudsmanden fra  

 statsfængslet rapportmateriale for repræsentative perioder vedrørende  

 disciplinærsager, anvendelse af håndjern, enrumsanbringelse,  

 sikringscelleanbringelse, magtanvendelse, videregående visitation af  

 besøgende  

 og brevveksling og besøg.
Gennemgangen gav anledning til såvel henstillinger  

 som kritik.
Ombudsmanden konstaterede på baggrund af gennemgangen, at der  

 eksisterede en forskel mellem praksis i Statsfængslet i Vridsløselille og  

 Statsfængslet i Horsens med hensyn til anvendelse af nogle af de omtalte  

 tvangsmidler. (For så vidt angår praksis i Statsfængslet i Horsens henvises  

 til  

 FOB 1990.129-144 og nedenfor pkt. 15 b), c), d) og e)).
 Ombudsmanden bad oplyst, om denne forskel gav direktoratet  

 anledning til at foretage noget med henblik på at sikre, at der følges en  

 mere  

 ensartet praksis i statsfængslerne. (J. nr. 1991-2038-615).
 Inspektion af Statsfængslet i Vridsløselille.
 Den 11. og 13. december 1991  

 aflagde jeg inspektionsbesøg i Statsfængslet i Vridsløselille.
 I tilslutning hertil modtog  

 jeg 3 supplerende udtalelser fra statsfængslet i anledning af nogle  

 spørgsmål,  

 som jeg efter inspektionen skriftligt havde stillet til anstalten.
 I en skrivelse af 12. maj  

 1992 til Direktoratet for Kriminalforsorgen og Statsfængslet i Vridsløselille  

 afgav jeg følgende redegørelse:
 "1. Indledning.
Ombudsmanden har senest i  

 1980 aflagt inspektionsbesøg i Statsfængslet i Vridsløselille.
Ombudsmandens  

 redegørelse vedrørende dette besøg er optaget i Folketingets Ombudsmands  

 beretning for 1980, s. 215-226.
 Inspektionen den 11. og 13.  

 december 1991 fulgte følgende program:
-indledende samtale med  

 fængselsinspektøren og vicefængselsinspektørerne, -møde med  

 samarbejdsudvalget, -møde med de indsattes  

 talsmænd, -rundgang i fængslet  

 (belægningsafdelinger m.v), -samtaler med indsatte, -rundgang i fængslet  

 fortsat (værksteder m.v.), -samtaler med indsatte  

 fortsat, -afsluttende samtale  

 med fængselsledelsen og afsnitslederne.
 I forbindelse med  

 inspektionen modtog jeg et omfattende rapportmateriale, jf. nærmere nedenfor.
 2. Bygningsmæssige forhold m.v.
Fængslet blev taget i brug i  

 1850'erne.
Det er stjernebygget med 4 fløje, A, B, C og D, udgående fra en  

 fælles bygning, centralen.
Alle fløjene er i 3 etager.
Der er  

 etageadskillelse  

 i alle fløje.
Alle afdelinger er forsynet med væg mod centralen.
Hver fløj er  

 opdelt i 3 afdelinger (etagevis). I de 8 almindelige fællesskabsafdelinger er  

 cellekapaciteten nedbragt til ca. 22. I hver afdeling er i de øvrige  

 tidligere  

 celler indrettet alrum med køkken, opholdsrum, bad og toiletter, rum til  

 vaskemaskiner og tørretumbler (de indsatte skal selv vaske alt tøj), rum til  

 andre faciliteter og til personalet.
Af specialafdelinger er der  

 en sygeafdeling, en isolationsafdeling og en afdeling for indsatte i  

 frivilligt  

 enrum.
Endvidere er der ved hovedporten en særlig frigangsafdeling med plads  

 til 13 indsatte.
 Der er i fængslet plads til i  

 alt 233 indsatte.
Herudover findes der i  

 Avedøre en åben fængselsafdeling, Kastanienborg med plads til 20 indsatte.  

 Afdelingen er fortrinsvis forbeholdt indsatte med frigang til arbejde eller  

 uddannelse.
Denne afdeling besøgte jeg ikke under min inspektion.
 Efter sin inspektion i 1980  

 udtalte ombudsmanden generelt om de bygningsmæssige forhold:
 "...
 Spørgsmålet om, hvorledes de  

 bygningsmæssige forhold generelt bør bedømmes, beror naturligvis ganske på,  

 hvilket udgangspunkt der vælges.
På den ene side kan det efter  

 min mening med rimelighed hævdes, at statsfængslet med sin helt forældede  

 bygningsmæssige struktur fra 1850'erne ligger så langt fra nutidige  

 forestillinger om, hvad såvel humane som behandlingsmæssige hensyn kræver med  

 hensyn til indsattes boforhold, at dets fortsatte anvendelse må give  

 anledning  

 til væsentlige betænkeligheder.
Foretages der ikke radikale ombygninger, som  

 i  

 realiteten nærmer sig nybyggeri, kan der næppe røres ved den  

 "knugende" atmosfære, som nødvendigvis knytter sig til den  

 gammeldags  

 fængselsbyggestil med dens kolosagtige struktur, ved den alt for ringe  

 cellestørrelse (cellerne i fløjene A, B, C og D er 2,18 x  

 3,74 m  

 ) og de forholdsvis små vinduer  

 (0,93 x  

 1,05 m  

 i  

 fløjene) med traditionelt armatur.
 Tages der derimod  

 udgangspunkt i den betragtning - og det er vel, hvad direktoratet har ment at  

 måtte gøre - at statsfængslets anvendelse ikke lader sig overflødiggøre inden  

 for den nærmere fremtid, hverken ved en begrænsning i den samlede anvendelse  

 af  

 frihedsstraf eller ved nye anlægsarbejder, må det efter min mening samtidig  

 erkendes, at der, ikke mindst i de seneste år, er gennemført meget væsentlige  

 forbedringer i statsfængslet, som i flere henseender har gjort forholdene  

 nogenlunde tålelige.
..." Ombudsmanden henviste til, at  

 den anden af de 4 fløje havde fået etageadskillelse, at belægget var nedsat,  

 at  

 der var skabt et tilfredsstillende skoleafsnit, og at der fandtes en  

 velindrettet kirke.
 De generelle betænkeligheder,  

 som ombudsmanden gav udtryk for efter sin inspektion i 1980, kan jeg  

 tilslutte  

 mig.
Siden inspektionen i 1980 er  

 der som ovenfor anført etableret etageadskillelse i alle 4 fløje.
Endvidere  

 er  

 der igangværende bygningsarbejder i anstalten med henblik på at etablere  

 køkkener på afdelingerne.
Dette har sammenhæng med, at fængslet pr. 1. april  

 1993 gennemfører selvforplejning for de indsatte i overensstemmelse med de  

 retningslinier, der fremgår af betænkning nr. 1058/1986 vedrørende  

 beskæftigelsen af de indsatte i kriminalforsorgen.
 På grund af  

 ombygningsarbejderne var det vanskeligt under inspektionen at danne sig et  

 sikkert indtryk af den generelle vedligeholdelsesstandard på afdelingerne.  

 Jeg  

 noterede mig imidlertid, at fællesopholdsstuerne på de afdelinger, jeg så,  

 var  

 pænt indrettet og generelt virkede imødekommende.
Derimod var  

 vedligeholdelsesstandarden i de forholdsvis få celler, som jeg så,  

 varierende.  

 Der var flere celler, som havde store plamager på væggene efter udbedring af  

 murværket, uden at væggene herefter var blevet malet over.
Navnlig var en  

 enkelt celle klart under den standard, der bør bydes de indsatte.
 De indsatte og personalet  

 orienterede mig om, at de indsatte har mulighed for selv at male deres celle.  

 Den indsatte må selv betale malingen, hvis han ønsker istandsættelsen  

 foretaget  

 før det tidspunkt, da cellen med den vedligeholdelsesstandard, der er  

 sædvanlig  

 i anstalten, ville blive malet.
 Denne ordning, som ifølge det  

 oplyste kun anvendes i Statsfængslet i Vridsløselille, og hvorved de indsatte  

 får indflydelse på indretningen af deres eget opholdsrum, er efter min  

 opfattelse mere tilfredsstillende for de indsatte og gavnlig med henblik på  

 at  

 gøre dem mere ansvarlige for deres egen celle og for deres  

 afsoningssituation.  

 Efter min opfattelse vil det være hensigtsmæssigt, om der blev søgt  

 tilvejebragt større bevillingsmæssig mulighed for at give økonomisk hjælp til  

 den maling, som de indsatte skal anvende til istandsættelse af egen celle.  

 Jeg  

 henviser i den forbindelse til, at de fleste indsatte, og navnlig dem der  

 følger skolegangen i anstaltens skole, har begrænsede økonomiske muligheder  

 for  

 selv at afholde udgiften til maling.
 3. Fritidsfaciliteter m.v.
Udover de fritidsfaciliteter,  

 der er placeret på afdelingerne i form af billard/bordtennis på gangene,  

 køkken  

 og opholdsstue, findes der som fritidsfaciliteter til brug for alle  

 anstaltens  

 indsatte gymnastiksalen og et kondirum.
Der findes endvidere et hobbyrum, som  

 jeg imidlertid ikke så under inspektionen. - Hertil kommer fængslets kirke.
Kirken - der er den nyeste  

 bygning i fængslet - ligger ude på terrænet og anvendes også til andre formål  

 end de rent kirkelige, bl.a. musikundervisning.
Dens indretning er god og  

 tilfredsstillende i forhold til formålet.
 Der er et veludstyret kondirum,  

 der er placeret i en bygning på terrænet.
Gymnastiksalen er ganske  

 utidssvarende.
Af størrelse svarer den omtrent til en almindelig  

 badmintonbane.  

 Der er mulighed for at spille badminton i salen, men der er kun en halv meter  

 fra baglinien til væggen.
Loftshøjden er utilstrækkelig.
Endvidere er der  

 mulighed for at spille basketball og indendørs fodbold.
Forholdene er  

 imidlertid alt for små til, at disse boldspil kan udøves tilfredsstillende.
Gymnastiksalen udgør sammen  

 med kondirummet det eneste sportstilbud til de 233 indsatte i anstalten.  

 Efter  

 min opfattelse er gymnastiksalens bygningsmæssige forhold så ringe, at en  

 fuldstændig bygningsmæssig ændring må anses for påkrævet.
Jeg kan ikke  

 bedømme,  

 om dette bør ske i form af et nybyggeri eller ved en fuldstændig ombygning af  

 den eksisterende gymnastiksal.
Jeg tillægger det vægt, at de sportstilbud,  

 der  

 tilbydes de indsatte, for de fleste indsatte må udgøre det måske vigtigste  

 fritidstilbud under afsoningen.
Under min samtale med  

 talsmændene oplyste de, at der fra anstaltens side næsten ikke afholdes nogen  

 udgifter til kulturelle aktiviteter for de indsatte.
De indsatte finansierer  

 således selv deres tv-video-ordning, hvilket koster den enkelte indsatte 40  

 kr.  

 om måneden.
Endvidere skal de indsatte betale en entré på 5 kr. i forbindelse  

 med de musikarrangementer, som de indsatte arrangerer i anstalten.
På disse  

 områder er der tale om udgifter, som anstalten tidligere afholdt, men som nu  

 -  

 på grund af besparelser - skal afholdes af de indsatte selv.
Jeg er naturligvis opmærksom  

 på, at der på kriminalforsorgens område - ligesom mange andre steder inden  

 for  

 den offentlige forvaltning - er krav om besparelser.
Jeg går imidlertid ud  

 fra,  

 at fængslet er enig i, at de kulturelle arrangementer, som de indsatte selv  

 iværksætter, i det omfang det overhovedet er økonomisk muligt, bør have  

 tilskud  

 af fængslet, således at arrangementerne fortsat kan have et rimeligt omfang.
 4. Købmandsordningen.
De indsatte har mulighed for  

 at købe almindelige dagligvarer hos en købmand, som sælger varer i fængslet.  

 Talsmændene udtrykte utilfredshed med priserne, som efter deres opfattelse er  

 for høje.
Efter kontrakten mellem anstalten og købmanden skal købmanden sælge  

 til normale priser, herunder tilbudspriser.
Endvidere er han forpligtet til  

 at  

 opstille en sodavandsautomat på besøgsgangen til brug for de indsatte og  

 deres  

 pårørende under besøg.
Fængselsinspektøren oplyste, at han var af den  

 opfattelse, at der ved fastsættelse af priserne i fængslets butik må tages  

 hensyn til de særlige personaleudgifter, der er forbundet med at drive  

 forretning i fængslet, men at der ikke skal tages hensyn til  

 transportudgifter.  

 Fængselsinspektøren oplyste, at fængslet generelt har problemer med  

 overhovedet  

 at få en købmand til at oprette butik i anstalten.
 Spørgsmålet om  

 købmandsordningen har været genstand for udførlig omtale i de indsattes blad  

 "Rebstigen" (som jeg modtager).
Jeg går ud fra, at  

 fængselsledelsen løbende holder tilsyn med, at købmanden overholder den  

 kontrakt, der er indgået med fængslet.
Jeg finder ikke på det foreliggende  

 grundlag at have tilstrækkelig anledning til at foretage videre.
 5. Besøgsafdelingen.
 Der er 12 besøgsrum, 7 mindre  

 og 4 større; 1 rum anvendes til advokatbesøg.
Hvert af de almindelige  

 besøgsrum er udstyret med standardmøblement med en briks, et bord, en  

 håndvask  

 og en radio.
Der er fremlagt håndklæde og præservativer.
 På besøgsgangen er indrettet  

 en lille plads med madrasser, legetøj m.v. til brug for de besøgende børn.
 Mit generelle indtryk af  

 afdelingen var, at standarden er god.
 Som anført ovenfor har  

 købmanden en sodavandsautomat stående på besøgsgangen.
Talsmændene oplyste, at  

 Betjentforeningens Idrætsforening har stillet en række automater op på  

 vagtmestergangen.
Opstillingen har den virkning, at de pårørende, før de skal  

 på besøg, trækker øl, vand, slik eller burgere i idrætsforeningens automater.  

 Dette indebærer en nedgang i omsætningen i købmandens automater og medfører  

 efter det oplyste prisstigninger på varerne i købmandens butik.
En af  

 talsmændene oplyste - som noget positivt ved at betjentforeningens  

 idrætsforening har opstillet automaterne - at det har medført, at købmanden  

 har  

 sat priserne i sin automat en krone ned.
Fængselsinspektøren oplyste,  

 at automaterne er stillet op på vagtmestergangen, på et sted, hvor personalet  

 hele tiden passerer.
Principielt har de pårørende intet at gøre på denne  

 gang.  

 De ser imidlertid automaterne, når de kommer på besøgsgangen, og de bliver  

 ikke  

 hindret i at gå derhen og trække varer.
 Efter at have set, hvordan  

 betjentforeningens automater er placeret ca.  

 5 meter  

 fra det sted, hvor de  

 pårørende passerer på vej til besøgsgangen, mener jeg, at det er berettiget,  

 når de indsatte finder, at dette er en reel konkurrent til købmandens  

 automat.
Det er min opfattelse, at der  

 må tages et vist hensyn til den uvilje, som de indsatte har udtrykt imod  

 indirekte at støtte idrætsforeningen økonomisk.
Om foreningen overhovedet vil  

 få noget økonomisk udbytte af opstillingen, var det på tidspunktet for  

 inspektionen for tidligt at udtale sig om.
Jeg henstiller til fængslet  

 på et passende tidspunkt at indhente oplysninger om, hvorledes det forholder  

 sig med en eventuel fortjeneste, med henblik på at overveje, om der bør  

 foretages noget vedrørende automatopstillingen.
Jeg udbeder mig - senest i  

 maj  

 1993 - underretning om, hvorledes overvejelserne vedrørende dette spørgsmål  

 er  

 faldet ud.
 6. Isolationsafdelingen.
Der er 19 celler på  

 isolationsafdelingen.
De er på grund af de indsattes tilstand under  

 anbringelsen udsat for et stort slid.
I den ene af de celler, som  

 jeg så, var malingen på væggen ud mod gangen skallet af.
Efter det oplyste  

 skyldtes det udsivning fra en faldstamme, der ligger inde i væggen.  

 Fængselsforvalteren oplyste, at anstalten har indsendt en ansøgning om en  

 total  

 udskiftning af hele faldstammesystemet til Direktoratet for  

 Kriminalforsorgen.
Jeg henstiller til  

 direktoratet, at denne ansøgning imødekommes, i hvert fald i det omfang,  

 mangler ved det eksisterende system har virkning som i det foreliggende  

 tilfælde.
Endvidere anmoder jeg om en udtalelse fra statsfængslet om,  

 hvorvidt  

 anvendelse af denne celle til beboelse er sundhedsmæssigt forsvarlig, og om,  

 hvorvidt den rent faktisk anvendes til anbringelse af indsatte.
 I begge de celler, jeg så,  

 manglede der en kuglelampe på væggen.
Anstaltens 2 særligt sikrede  

 celler er beliggende på denne afdeling.
Der var ikke under mit besøg nogen  

 indsatte, der var placeret i henhold til de særlige regler for indsatte, som  

 er  

 placeret i særligt sikret celle.
Den ene af cellerne blev anvendt af  

 gangmanden  

 på isolationsafdelingen.
Denne celle - der udgør opholdsrummet for en  

 sikringscelleanbragt - består af 2 almindelige celler.
Den var i god stand.  

 Den  

 del af den særligt sikrede celle, som skulle udgøre arbejdsrummet for en  

 person, der var anbragt i særligt sikret celle, var belagt med en  

 varetægtsarrestant.
Jeg så derfor ikke dette rum.
Den anden særligt sikrede  

 celle blev for opholdsrummets vedkommende anvendt til opbevaring af materiale  

 til beskæftigelse af de indsatte på isolationsafdelingen.
Arbejdsværelset til  

 den anden særligt sikrede celle anvendtes som motionsrum for de indsatte på  

 isolationsafdelingen.
 Der var til de 2 særligt  

 sikrede celler knyttet særskilt bad og toilet.
Isolationsafdelingens  

 gårdtursareal består af 2 gårde med et areal på hver ca. 8 x 5½ m.
Gårdene er  

 overdækket med hønsenet.
Der er et lille bed i midten.
I den ene af gårdene  

 var  

 en motionscykel.
De to gårde gjorde et mørkt  

 og knugende indtryk.
Jeg finder, at gårdene er klart utilfredsstillende.
 Jeg henstiller til Direktoratet  

 for Kriminalforsorgen, at der søges tilvejebragt midler til forbedring af  

 gårdtursarealet for de isolationsanbragte.
 7. Sikringsceller.
De to sikringsceller er  

 placeret over for hinanden med en mellemgang imellem.
Ingen af cellerne var i  

 brug under inspektionen.
Den ene celle er indrettet med en seng uden remme og  

 med en alarmknap monteret på sengen.
Denne alarm går til vagtmesterkontoret.  

 I  

 den anden celle har sengen remme.
To alarmknapper er monteret på samme side  

 af  

 sengen, men forskudt for hinanden.
Der var sat puder op ved hovedgærdet for  

 at  

 forhindre den indsatte i at banke sit hoved mod sengens hovedgærde.
Dette er  

 muligt, efter at det ikke længere er tilladt at anvende sele over brystet.  

 Den  

 faste vagt, som er påbudt, hvis den indsatte er fastspændt, sidder som  

 udgangspunkt ude i mellemgangen mellem de 2 sikringsceller.
 8. Arbejdspladser.
 Besøget på arbejdspladserne  

 blev foretaget af sekretariatschefen ved embedet og en fuldmægtig.
 Arbejdspladserne består af  

 økonomiområdet (der står for vedligeholdelsesarbejderne i anstalten),  

 småfagsværksted, sadelmagerværksted, børstenbinderi, snedkeri, smedeværksted,  

 kludeproduktion, malerværksted og centralkøkkenet.
Nogle af arbejdspladserne bar  

 præg af, at de endnu ikke var endeligt indrettet.
Smedeværkstedet var på  

 grund  

 af et påbud fra Arbejdstilsynet næsten fuldstændig nedlagt, og den lille rest  

 af denne værkstedsfunktion, der fortsat bestod, var flyttet til nye lokaler.  

 Dér, hvor smedeværkstedet tidligere havde haft til huse, var der ved at blive  

 indrettet snedkeri og malerværksted.
Arbejdstilsynet har inden for  

 de sidste 3 år været på besøg i anstalten 8-9 gange.
Der har udover det  

 påbud,  

 der angik smedeværkstedet, været et andet alvorligt påbud, der foreskrev  

 nogle  

 ændringer af det tidligere malerværksted, som ikke kunne opfyldes.
Endvidere  

 havde anstalten en aftale om, at Arbejdstilsynet i begyndelsen af 1992 skulle  

 aflægge besøg i anstalten for at besigtige arbejdsforholdene ved  

 tøjsorteringen  

 på grund af en måske mangelfuld udsugning på denne arbejdsplads.
 En indsat rejste under en  

 samtale tvivl om, hvorvidt der af Arbejdstilsynet var udstedt påbud, som  

 anstalten ikke havde efterkommet.
 Jeg har efter inspektionen  

 skriftligt rejst dette spørgsmål over for anstalten, der i en udtalelse af 6.  

 maj 1992 har anført følgende:
 "...
 Det er anført, at en indsat  

 har henvist til, at der skulle foreligge et påbud vedrørende trappen til  

 depotet, og der skulle være udstedt et påbud vedrørende opbevaring af  

 rengøringsmidler.
For så vidt angår trappen til  

 depotet kan det oplyses, at sagen flere gange har været drøftet i  

 Sikkerhedsudvalget.
Der foreligger imidlertid ikke påbud vedrørende trappen.  

 Ved Arbejdstilsynets besøg i anstalten d. 20. januar 1992 blev depottrappen  

 besigtiget, jf. vedlagte tilsynsrapport af 27. januar 1992. Anstalten  

 afventer  

 nu tilbud på sikring af trappen.
Tilbudet forventes at foreligge inden for  

 den  

 allernærmeste tid.
Der foreligger ej heller  

 noget egentligt skriftligt påbud vedrørende opbevaring af rengøringsmidler.
I  

 forbindelse med at Arbejdstilsynet i januar 1991 aflagde besøg i anstalten  

 fik  

 anstalten et mundtligt, uformelt "påbud" om at finde anden  

 opbevaringsmåde.
Rengøringsmidlerne blev herefter flyttet til et andet lokale  

 og anbragt på reoler, i modsætning til tidligere, hvor de stod anbragt på  

 gulvet.
Anstalten betragter sagen som afsluttet.
Som nævnt i forbindelse med  

 Ombudsmandens inspektion d. 11. og 13. december 1991 havde anstalten anmodet  

 Arbejdstilsynet om at aflægge besøg i anstalten og besigtige  

 arbejdsforholdene  

 i forbindelse med tøjsortering.
Baggrunden herfor var, at der på et møde i  

 Sikkerhedsudvalget var rejst tvivl om, hvorvidt der var tilstrækkelig  

 udsugning  

 i de lokaler, hvor tøjsorteringen var flyttet hen.
Som det fremgår af den  

 vedlagte tilsynsrapport af 27. januar 1992, gav besøget anledning til en  

 vejledning om udsugning.
Anstalten gav under Arbejdstilsynets besøg tilsagn  

 om,  

 at man ville etablere et udsugningsanlæg senest inden d. 1. april 1992.  

 Udsugningsanlægget var etableret før fristens udløb, og Arbejdstilsynet har  

 under et senere besøg givet udtryk for, at man var tilfreds med den  

 etablerede  

 udsugning.
Anstalten har endnu ikke modtaget noget skriftligt vedrørende  

 dette  

 seneste besøg." Jeg går ud fra, at trappen  

 til depotet vil blive sikret i overensstemmelse med de anvisninger, som  

 Arbejdstilsynet gav under sit besøg.
 Jeg foretager på denne  

 baggrund ikke videre vedrørende disse spørgsmål.
Under den afsluttende samtale  

 med fængselsledelsen og afsnitslederne blev bl.a. drøftet de  

 beskæftigelsestilbud, som anstalten tilbyder de indsatte, set i relation til  

 det arbejde, som de indsatte kan forventes at skulle påtage sig efter endt  

 afsoning.
I den forbindelse tilkendegav medarbejderne i anstalten, at det  

 vigtigste ved den arbejdstræning, der finder sted i anstalten, er at bibringe  

 de indsatte noget arbejdsdisciplin.
Dette moment vil blive forbedret ved  

 gennemførelse af AUF-betækningens principper i anstalten.
Det er endvidere  

 vigtigt med det store udbud af forskellige arbejdspladser, som netop  

 Statsfængslet i Vridsløselille råder over.
En række af værkstederne er efter  

 anstaltens opfattelse helt svarende til en lignende arbejdsplads andre steder  

 i  

 samfundet.
Andre værksteder, der ikke kan siges at opfylde dette krav, og som  

 derfor ikke kan opfattes som relevante set i relation til det arbejde, som en  

 indsat kan forventes at få tilbudt efter løsladelse, foretrækkes alligevel af  

 visse indsatte.
Også disse værksteder har derfor deres berettigelse.
 Jeg noterede mig det oplyste  

 om disse forhold, og jeg foretager ikke videre.
 9. Undervisning.
Skolen (med bibliotek) er  

 indrettet i det gamle kirkerum.
Den er indrettet med to større  

 undervisningsrum  

 og et specielt indrettet datarum med 7 PC'ere.
Datarummet anvendes bl.a. til  

 datalære på HF.
Det blev oplyst, at de  

 indsatte i lukkede anstalter som udgangspunkt ikke må få udleveret egne  

 PC'ere.  

 Dette fremgår af cirkulærskrivelse af 23. december 1983 vedrørende opstilling  

 af indsattes egne elektroniske databehandlingsanlæg.
I cirkulærskrivelsen er  

 det anført, at fængselsinspektøren midlertidigt kan tillade en indsat at  

 opstille og anvende egen PC'er i institutionen, hvis dette er begrundet i  

 undervisnings- eller uddannelsesmæssige hensyn.
Anlægget skal da opstilles i  

 skolens regi, og den indsatte har kun adgang til at benytte anlægget i  

 dagtimerne under kontrollable forhold.
Der er ikke adgang til f.eks. via  

 telefonnettet at have forbindelse ud af institutionen.
 Fængselsinspektøren oplyste,  

 at baggrunden for disse regler er risikoen for, at PC'erne anvendes til  

 kriminelle formål.
 Det er i den ovenfor nævnte  

 cirkulærskrivelse indledningsvis anført, at Direktoratet for  

 Kriminalforsorgen  

 efter drøftelse med rigspolitichefen havde besluttet at anmode  

 kriminalforsorgens teknikudvalg om en samlet redegørelse for ordens- og  

 sikkerhedsmæssige problemer ved indsattes opstilling og anvendelse af egne  

 PC'ere.
 Endvidere er det anført, at  

 cirkulærskrivelsens bestemmelser er midlertidige.
Jeg anmoder direktoratet om  

 at orientere mig om indholdet af den redegørelse, som teknikudvalget blev  

 anmodet om at afgive, og resultatet af de overvejelser, som denne redegørelse  

 gav anledning til i direktoratet.
I tilslutning hertil beder jeg oplyst, om  

 direktoratet overvejer at fastsætte endelige bestemmelser på området.
 Talsmændene klagede over, at  

 der inden for det sidste år var sparet ca. 340.000 kr. inden for  

 undervisningsområdet bl.a. ved ikke at afholde udgifter til lærervikarer.
Statsfængslet har i  

 tilslutning til inspektionen afgivet en udtalelse af 31. marts 1992 om  

 besparelserne inden for undervisnings- og fritidsområdet.
Jeg forstår denne  

 udtalelse således, at forbruget af vikartimer ikke har været væsentligt  

 mindre  

 i 1991 i forhold til tidligere år.
Der har ganske vist været en overførsel af  

 en post på 225.000 kr. fra undervisningsområdet til fængslets almindelige  

 drift.
Denne post på 225.000 kr. var afsat til undervisningsledernes ferie,  

 vikarpuljen og kursusmidler.
Da denne post ikke i tidligere budgetår har  

 været  

 forbrugt i større udstrækning, er bevillingen i disse år gået tilbage til  

 direktoratet ved budgetårets slutning.
På denne baggrund har fængslet efter  

 forhandling med direktoratet opnået, at denne post i stedet er blevet  

 overført  

 til anstaltens almindelige drift.
 Denne disposition giver mig  

 ikke anledning til bemærkninger.
På fritidsområdet var der ved  

 udgangen af 1991 145.000 kr., som ikke var anvendt til det forudsatte formål.  

 Anstalten har kun forbrugt 50% af de midler, der for budgetåret 1991 var  

 afsat  

 til dette formål.
Derfor er de resterende 145.000 kr. overført til anstaltens  

 samlede driftsbudget.
 For at fastholde de  

 ikke-forbrugte 145.000 kr. i skolens regi har fængslet besluttet at afsætte  

 100.000 kr. til ombygning af depotet til fritidsfaciliteter (et  

 fritidscenter),  

 og de sidste 45.000 kr. til indkøb af specielt EDB-udstyr til skolen.
Efter min opfattelse er det  

 som udgangspunkt af betydning, at de midler, der afsættes såvel til  

 undervisning som til fritidstilbud, anvendes til disse formål.
Det kan derfor  

 fremstå som i nogen grad mangelfuld budgetplanlægning, når der flere på  

 hinanden følgende gange efter et budgetårs afslutning viser sig at være en  

 besparelse på et for de indsattes hverdag så centralt område, uden at der på  

 forhånd har været en målsætning med at gennemføre besparelser (f.eks. for at  

 foretage en ekstraordinær indsats på området i det efterfølgende budgetår).  

 Efter at have modtaget anstaltens redegørelse for, hvilke planer der er lagt  

 for at fastholde midlerne i skolens regi, foretager jeg imidlertid ikke  

 videre  

 vedrørende dette spørgsmål.
 Talsmændene gav under  

 samtalen med dem udtryk for den opfattelse, at nogle indsatte ikke kan få  

 deres  

 ønske om at gå i skole opfyldt, fordi der er en intern aftale i anstalten om,  

 at højst 23% af de indsatte kan gå i skole ad gangen.
 Hertil har anstalten i en  

 udtalelse af 31. marts 1992 oplyst:
 "...
For så vidt angår de  

 indsattes klage over, at der er en sådan kvoteordning mellem skole og  

 værksteder, at indsatte med rimeligt uddannelsesønske ikke kan komme i skole,  

 skal jeg udtale, at dette ikke er rigtigt.
Skolen, der er en arbejdsplads i  

 fængslet som andre, har et såkaldt normalt tal af indsatte på 48, der er  

 tilknyttet skolen som beskæftigelsesområde.
Dette antal indsatte er, hvad  

 skolen magter, når man tager hensyn til plads og lærerressourcer.
Dog er det  

 således, at såfremt der ud over dette tal kommer indsatte fra andre  

 anstalter,  

 som er i gang med en uddannelse, eller af andre grunde mest hensigtsmæssigt  

 anbringes i skolen, vil også de komme til at gå i skole.
Det er  

 undervisningslederens opfattelse, som jeg er enig med ham i, at skolen på  

 Vridsløselille har en størrelse, så den er i stand til at opfylde alle  

 rimelige  

 uddannelsesønsker for de indsatte.
Det betyder  

  

 ikke  

  

 at alle indsatte kan komme i skole, så snart de vil, altså så  

 snart, de udtrykker ønske om det, men det betyder, at sådanne indsatte, når  

 man  

 betænker de rimelige afsoningsforløb (afsoningsforløb, af en vis tidsmæssig  

 udstrækning, min tilføjelse), der er tale om på Statsfængslet i  

 Vridsløselille,  

 vil kunne gennemføre sådanne uddannelser, som de måtte ønske i løbet af  

 afsoningstiden.
..." Jeg har taget det oplyste til  

 efterretning og foretager ikke mere vedrørende spørgsmålet om antallet af  

 indsatte, der kan gå i skole.
 10. Økonomiske forhold for indsatte ved løsladelsen.
Under mødet med  

 samarbejdsudvalget rejste jeg spørgsmålet om, hvorvidt der altid ved  

 løsladelsen af en indsat er sikkerhed for, at den pågældende har  

 tilstrækkelige  

 økonomiske midler til sit underhold i de første dage efter løsladelsen.
Jeg  

 spurgte herunder om praksis for underretning af den kommunale  

 socialforvaltning  

 inden løsladelsen med henblik på, at kommunen kunne være forberedt på et  

 eventuelt behov for bistand til den løsladte.
 Forsorgslederen oplyste, at  

 anstalten kun retter henvendelse til socialforvaltningen, hvis den indsatte  

 er  

 indforstået med det.
Forsorgslederen tilkendegav,  

 at anstalten vil være indforstået med helt konkret at vejlede den indsatte  

 om,  

 hvorledes han skal forholde sig med hensyn til penge til sit underhold  

 umiddelbart i forbindelse med løsladelsen.
Heri ligger selvfølgelig, at  

 anstalten vil have sørget for, at der er en løsning, som den indsatte kan  

 holde  

 sig til.
 Jeg har taget  

 forsorgslederens tilkendegivelse til efterretning.
 Jeg vil under et møde, som  

 jeg inden for den nærmeste tid vil afholde med Direktoratet for  

 Kriminalforsorgen,  

 drøfte, om andre anstalter har tilsvarende problemer med at sikre de  

 indsattes  

 underhold umiddelbart efter løsladelsen.
 11. Beklædningshjælp.
 Forsorgslederen gav udtryk  

 for, at de indsatte har problemer med at få imødekommet ansøgninger til de  

 sociale  

 myndigheder om bevilling af hjælp til tøj til brug under udgang, når  

 udgangens  

 formål er at besøge pårørende.
 Jeg har efterfølgende fået  

 oplyst, at Direktoratet for Kriminalforsorgen har rettet henvendelse til Den  

 Sociale Ankestyrelse med henblik på at drøfte spørgsmålet med ankestyrelsen.
 Endvidere fremgår det af den  

 oversigt af 20. marts 1992 over sager, der skal på principielt møde i Den  

 Sociale Ankestyrelse, at ankestyrelsen har taget en sag om dette spørgsmål op  

 til principiel behandling.
 Jeg anmoder direktoratet om  

 at underrette mig om, hvad der sker i sagen.
 12. Registrering af effekter på depot.
Talsmændene rejste som et  

 problem, at de indsatte har vanskeligt ved at bevise, at effekter, som de har  

 indleveret på depot, bortkommer fra depotet.
Vanskeligheden ved at bevise  

 dette  

 hænger bl.a. sammen med et mangelfuldt registreringssystem.
Fængselsledelsen oplyste, at  

 der er nedsat et udvalg i anstalten, der behandler spørgsmålet om  

 registrering  

 af og kvittering for indleverede effekter.
Indtil udvalget har afsluttet sine  

 overvejelser, har anstalten som en midlertidig ordning indført, at de  

 indsatte  

 får kopi af den registrering af indleverede effekter, der finder sted ved  

 modtagelsen.
Ved min rundgang på fængslet  

 beskrev depotforvalteren proceduren ved ind- og udlevering af effekter på  

 depotet.
Registrering af effekterne, der henlægges på depot, finder sted  

 sammen  

 med den indsatte, således at den indsatte og den funktionær, der modtager  

 effekterne, i fællesskab bliver enige om, hvorledes registreringen skal  

 foretages.
Den indsatte og den ansatte anslår hver for sig en værdi for de  

 indleverede effekter, som påføres effektfortegnelsen.
Den indsatte modtager  

 en  

 kopi af effektfortegnelsen med angivelse af, hvad han har indleveret, og  

 kvitterer for, hvad han efterfølgende får udleveret.
Jeg fik kopi af en  

 effektfortegnelse med tilhørende bilag, der vedrørte en tilfældig indsat.
Der  

 var på blanketten under overskrifterne værdigenstande, kufferter m.v.,  

 forsorg  

 og inspektionskontor anført en række typer af effekter, som det er typisk, at  

 en indsat kan medbringe ved indsættelsen.
Der er for så vidt angår de  

 effekter,  

 som eventuelt skal opbevares på depot, en kolonne til den indsattes vurdering  

 af effektens værdi og en kolonne til fængslets vurdering.
På den  

 effektfortegnelse,  

 som jeg fik kopi af, var alene kolonnen med den indsattes vurdering udfyldt.  

 Jeg går ud fra, at der heri ligger, at fængslet har tiltrådt den indsattes  

 vurdering.
Som bilag til  

 effektfortegnelsen, som jeg modtog, var vedlagt 2 håndskrevne sedler om, at  

 den  

 indsatte den 18. januar 1991 og den 27. juni 1991 fik udleveret flere nærmere  

 beskrevne effekter.
Den indsatte har ikke på disse bilag (håndskrevne sedler)  

 kvitteret for modtagelsen af effekterne.
Det fremgår, at den indsatte den 18.  

 januar 1991 fik udleveret 1 armbånd, og den 27. juni 1991 fik udleveret 1  

 armlænke, mens det af effektfortegnelsen kun fremgår, at han modtog 1  

 armbånd.  

 Anstalten har efterfølgende telefonisk oplyst, at der vedrørende den  

 udleverede  

 armlænke foreligger en kuvert, der supplerer det materiale, som jeg modtog  

 under inspektionen.
Af denne kuvert fremgår det, at armlænken er kvitteret  

 som  

 modtaget af depotet og efterfølgende er udleveret til den indsatte.
Den  

 indsatte har kvitteret for modtagelsen på denne kuvert.
 På en tilsvarende kuvert har  

 han kvitteret for modtagelsen af de effekter, han fik udleveret den 18.  

 januar  

 1991. Jeg har modtaget kopi af de omtalte kuverter.
 Jeg har ingen bemærkninger  

 til den omtalte procedure.
 Jeg anmoder om at modtage  

 underretning om resultatet af det udvalgsarbejde, der er i gang vedrørende  

 registrering af og kvittering for indsattes egne effekter, der opbevares og  

 udleveres af anstalten.
 13. Økonomiske forhold for statsfængslet.
Under samtalen med  

 samarbejdsudvalget rejste medarbejderne et spørgsmål vedrørende anstaltens  

 budgetter.
De oplyste, at anstalten ud af sit budget skal afholde udgifter  

 til  

 vedligeholdelse af de lejeboliger, der tilhører fængslet.
Lejeboligerne bebos  

 af ansatte, og disse betaler leje i overensstemmelse med regler, der er  

 fastsat  

 af Finansministeriet herom.
Lejeindtægterne kan anstalten ikke disponere  

 over.  

 Hvis lejen forøges, bliver også det beløb, der skal afholdes til  

 vedligeholdelse af den lejede ejendom, forøget.
Da anstaltens budgetter de  

 senere år er blevet beskåret uden hensyntagen til den øgede forpligtelse til  

 at  

 afholde udgifter til vedligeholdelse af lejeboliger, har det medført, at det  

 beløb, som anstalten har haft til disposition til vedligeholdelse af selve  

 fængslet, er blevet tilsvarende reduceret.
Et tilsvarende problem blev  

 nævnt af de indsattes talsmænd, der klagede over, at de beløb, som de  

 indsatte  

 bliver pålagt at betale i erstatning f.eks. i forbindelse med begået hærværk,  

 ikke af anstalten kan anvendes til at foretage reparationer af den effekt  

 eller  

 det rum, der er blevet beskadiget.
Udgiften hertil skal afholdes af  

 anstaltens  

 almindelige budget.
 Det her omtalte spørgsmål er  

 ikke et spørgsmål, der specielt vedrører statsfængslet.
 Jeg har besluttet mig for at  

 drøfte det rejste problem under et møde, som jeg inden for den nærmeste tid  

 vil  

 afholde med Direktoratet for Kriminalforsorgen med henblik på, at spørgsmålet  

 muligvis kan rejses over for Finansministeriet.
 14. Samtaler med enkelte indsatte.
Forud for inspektionen var  

 det ved opslag i anstalten oplyst, at indsatte under inspektionen kunne få en  

 samtale med mig eller en af mine medarbejdere om konkrete sager.  

 Sekretariatschefen ved embedet og jeg havde samtaler med henholdsvis 7 og 4  

 indsatte.
Nogle af disse samtaler resulterede i konkrete sager, som jeg har  

 behandlet særskilt.
 15. Gennemgang af rapporter m.v.
Ved starten af inspektionen  

 anmodede jeg om inden afslutningen af besøget i statsfængslet at modtage  

 kopier  

 af rapporter vedrørende - anvendelse af håndjern, - enrumsanbringelse, - sikringscelleanbringelse, - magtanvendelse og - videregående visitation af  

 besøgende.
Jeg anmodede endvidere om at  

 modtage notater foretaget i henhold til cirkulæret om brevveksling og besøg  

 og  

 om at modtage udskrifter af forhørsprotokollen.
Jeg bad om at modtage dette  

 materiale for nogle nærmere angivne perioder.
Ved min gennemgang af det  

 modtagne materiale har jeg navnlig haft opmærksomheden henledt på, hvorvidt  

 proceduren i forhold til de gældende cirkulærer er blevet fulgt.
Min  

 gennemgang  

 giver anledning til følgende bemærkninger:
 a) Forhørsprotokollen.
Jeg modtog kopi af de seneste  

 43 forhør, der var afholdt i anstalten.
Disse forhør dækker perioden fra den  

 17. til den 30. oktober 1991.
De 16 af forhørene endte med  

 ikendelse af en disciplinær sanktion i form af en bøde eller strafcelle.
I  

 andre 6 sager endte forhøret med en hel eller delvis inddragelse af den  

 indsattes udgangstilladelse.
I nogle af disse sager blev det samtidig  

 bestemt,  

 at et eller flere spørgsmål blev overladt til den indsattes enhed  

 (funktionærerne  

 på indsattes afdeling) at afgøre.
I andre 10 sager blev resultatet af det  

 afholdte forhør, at sagen blev sendt til den indsattes enhed til afgørelse.  

 Jeg  

 går ud fra, at der allerede ved afslutningen af forhøret var gjort op med  

 spørgsmålet om at ikende den indsatte en disciplinærstraf, således at  

 behandlingen i indsattes enhed bestod i at afgøre, om sagen skulle have andre  

 konsekvenser for indsattes afsoningsforløb, f.eks. konsekvenser for den  

 indsattes udgangsforløb.
 10 af forhørene endte med enrumsanbringelse;  

 heraf var de 5 forhør i anledning af den indsattes anmodning om at gå  

 frivilligt i enrum. 2 af forhørene resulterede i midlertidig  

 enrumsanbringelse  

 (i begge tilfælde var der en verserende politimæssig efterforskning), så kun  

 3  

 af disse forhør endte med en enrumsanbringelse i sædvanlig forstand. (Disse 3  

 tilfælde indgår i de tilfælde af enrumsanbringelser, som jeg gennemgår i et  

 særskilt afsnit nedenfor).
2 sager endte med, at den  

 indsatte blev pålagt at betale erstatning, og i et tilfælde endte forhøret  

 med  

 en konstatering af, at sagen ville blive anmeldt til politiet, hvorfor der  

 intet var at foretage disciplinært.
I et yderligere tilfælde, der er medtaget  

 under de forhør, der medførte indgreb i indsattes udgangstilladelse,  

 konstaterede forhørslederen, at der vil ske politianmeldelse, og at der intet  

 var at foretage disciplinært.
 Jeg har ikke ved min  

 gennemgang fundet tilfælde, hvor de gældende procedureregler for afholdelse  

 af  

 forhør i disciplinærsager ikke har været overholdt.
Talsmændene udtrykte under  

 inspektionen utilfredshed med, at sager om disciplinære overtrædelser afgøres  

 af en overvagtmester efter bemyndigelse fra anstaltsledelsen.
Talsmændene  

 henviste til, at overvagtmesteren er uden juridisk uddannelse, og at de fandt  

 det betænkeligt, at overvagtmesteren skal træffe afgørelse på grundlag af  

 indberetninger fra sine kolleger i anstalten.
 I et notat af 8. april 1992,  

 som jeg modtog den 14. april 1992, redegjorde anstalten således for  

 anstaltens  

 synspunkter om delegation af kompetence med hensyn til afgørelse af sager om  

 disciplinære overtrædelser:
 "  

  

 1. Baggrunden for den nævnte delegation af kompetence.
Siden ca. 1970 er der inden  

 for kriminalforsorgens hierarkisk opbyggede system sket en omfattende  

 delegation af kompetence.
Store grupper af nøje afgrænsede sagsområder er  

 delegeret til anstaltslederne, således at afgørelse træffes af disse efter  

 retningslinjer angivet af Direktoratet for Kriminalforsorgen.
Baggrunden  

 herfor  

 har været dels hensynet til, at afgørelser vedr. den enkelte indsatte træffes  

 af personale med et godt kendskab til denne og til forholdene i den enkelte  

 institution, dels hensynet til muligheden for i den centrale styrelse at  

 kunne  

 koncentrere de nødvendige styrende, vejledende og kontrollerende funktioner  

 samt afgørelser i konkrete enkeltsager af principiel betydning.
Ganske tilsvarende hensyn  

 ligger til grund for den ganske omfattende delegation af kompetence, der  

 inden  

 for de sidste 10 til 15 år har fundet sted fra anstaltens ledelse til andre  

 personalemedlemmer eller grupper af personale.
Der kan ved siden af  

 disciplinærsagsområdet peges på mange afgørelsestyper af indgribende  

 betydning  

 for de indsatte, først og fremmest alle afgørelser i relation til de  

 indsattes  

 sagsbehandling, herunder afgørelser om udgang, om frigang og udstationering  

 og  

 om prøveløsladelse.
Senest er planlagt en omfattende delegation af økonomisk  

 kompetence til bl.a. den enkelte afdeling med dennes indsatte og personale.
De lokalt delegerede  

 afgørelser træffes efter de af Direktoratet for Kriminalforsorgen fastsatte  

 retningslinjer samt efter retningslinjer fastsat internt af anstaltens  

 ledelse.  

 Det er for så vidt angår interne retningslinjer ledelsens helt klare holdning  

 -  

 som i øvrigt deles af store dele af personalegrupperne - at sådanne er  

 nødvendige af hensyn til beskyttelse af den enkelte indsattes retsstilling,  

 men  

 at mere detaljerede regler så vidt muligt ikke bør fastsættes i nedskrevet  

 form, idet man herved risikerer en fastlåsning af praksis, der kan modvirke  

 en  

 i øvrigt ønskværdig udvikling af det enkelte sagsområde eller modvirke  

 hensynet  

 til, at den enkelte konkrete afgørelse så vidt muligt søges tilpasset den  

 enkelte indsattes individuelle forhold.
I et vist omfang sker ledelsens  

 kontrol  

 derved, at den enkelte afgørelse eller afgørelsestype skal tiltrædes af  

 inspektionen.
Men tilrettelæggelse af anstaltens praksis sker først og  

 fremmest  

 i anstaltens permanente udvalg, herunder først og fremmest anstaltens  

 koordinationsudvalg (hvori deltager også disciplinærovervagtmesteren), som  

 afholder  

 møde 1 gang om måneden.
Her styres og koordineres de enkelte enheders  

 afgørelser og praksis samt forholdet mellem de enkelte afgørelsestyper  

 (f.eks.  

 disciplinærstraf/karantæne med hensyn til udgang). Ved siden af sådanne møder  

 giver inspektionen dagligt vejledning og rådgivning i principielle og/eller  

 tvivlsomme sager efter henvendelse fra såvel personale som indsatte.
Den  

 enkelte indsattes klager over sagsbehandlingen - herunder disciplinærsager  

 eller sager om f.eks. anbringelse i enrum - behandles og afgøres af  

 inspektionen.
 2. Anstaltens erfaringer med ordningen.
Efter  

 fuldbyrdelsesbekendtgørelsens § 34 er den disciplinære myndighed hos  

 institutionens leder eller den, han bemyndiger til på sit ansvar at udøve  

 den.  

 Af straffelovens § 47 fremgår, hvilke disciplinærstraffe der kan anvendes  

 over  

 for dømte, der udstår frihedsstraf, men de disciplinære sanktioner er ved  

 fuldbyrdelsesbekendtgørelsen og ved justitsministeriets cirkulære om  

 anvendelse  

 og fuldbyrdelse af disciplinærstraf og om disciplinærsagers gennemførelse  

 begrænset til advarsel, bøde og strafcelle.
De handlinger og undladelser, for  

 hvilke der kan ikendes disciplinærstraf fremgår ligeledes af  

 fuldbyrdelsesbekendtgørelsen samt de udfyldende cirkulærer.
Den enkelte  

 anstalts praksis inden for området fremgår af kvartårlige statistiske  

 oversigter, udsendt af Direktoratet for Kriminalforsorgen, hvor afgørelserne  

 er  

 opgjort på forseelsens art og disciplinærstraffenes art og størrelse.
Disse  

 oversigter drøftes løbende i anstalten.
Praksis mellem ensartede  

 institutionstyper søges koordineret dels ved møder mellem lederne af  

 ligeartede  

 anstalter (de lukkede anstalter således i 1988 og 1991), dels ved  

 undersøgelser  

 foretaget af Direktoratet for Kriminalforsorgen.
På grundlag af den seneste  

 undersøgelse i 1988 blev der udarbejdet vejledende retningslinjer for  

 anvendelsen af disciplinærstraf i bl.a. de lukkede fængsler.
Disse vejledende  

 retningslinjer har siden da været lagt til grund for delegationen til  

 anstaltens disciplinærovervagtmester og dennes afløser(e). De nævnte  

 retningslinjer er i anstalten senest revideret i 1991. Direktoratet for  

 Kriminalforsorgen er på nuværende tidspunkt ved at udarbejde en ny  

 undersøgelse  

 af praksis på området.
Når resultatet af denne foreligger, kan forventes en  

 fornyet revision af anstaltens interne, vejledende retningslinjer.
Med hensyn til fremgangsmåden  

 ved ikendelse af disciplinærstraffe gælder bestemmelserne i cirkulære om  

 anvendelse og fuldbyrdelse af disciplinærstraf m.v.
Men herudover er der  

 internt fastsat følgende retningslinjer og begrænsninger for  

 disciplinærovervagtmesterens kompetence.
Som nævnt af talsmændene  

 træffes en del afgørelser på grundlag af indberetninger fra  

 (disciplinærovervagtmesterens) kolleger i anstalten.
Hvis den indsatte under  

 afhøring afviser eller i øvrigt er uenig i det beskrevne faktum, skal  

 disciplinærovervagtmesteren afhøre den eller de rapportskrivende  

 funktionærer,  

 der under afhøring udtaler sig under strafansvar som tjenestemænd.
Den  

 indsatte  

 skal herefter gøres bekendt med det således fremkomne.
Hvis den indsatte  

 herefter fortsat ikke kan vedkende sig faktum, skal inspektionen inddrages i  

 sagen.
Det fremdragne eksempel er blot ét blandt adskillige, hvor  

 inspektionen  

 efter retningslinjerne skal inddrages, fordi der foreligger bevistvivl.
Af  

 andre eksempler kan nævnes sager, hvor der kan foreligge tvivl om, hvorvidt  

 der  

 foreligger bevis for overfald, eller om der kun kan statueres (det mildere)  

 deltagelse i slagsmål.
 Endvidere skal inspektionen  

 altid inddrages, såfremt der er tvivl om subsumptionen, herunder om  

 forseelsen  

 efter sin karakter tillige udgør en sådan overtrædelse af  

 straffelovgivningen,  

 at der bør ske politianmeldelse.
 Endelig skal inspektionen  

 altid inddrages, såfremt der - uden for umiddelbart konstaterbare forseelser  

 som f.eks. undvigelse - bliver tale om anvendelse af disciplinærstraf af  

 strafcelle.
Af den seneste  

 kvartalsopgørelse fra direktoratet, 3. kvartal 1991, fremgår det, at  

 disciplinærstraf af strafcelle blev anvendt i ialt 16 tilfælde, hvoraf de 2  

 var  

 betingede.
Disciplinærstraf af bøde blev anvendt i 119 tilfælde.  

 Disciplinærstraf i form af advarsel er ikke medtaget i de kvartårlige  

 oversigter, men tillægges i anstalten gentagelsesvirkning.
Inspektionen  

 bliver  

 inddraget i en disciplinærstraffesag ca. 1 til 2 gange ugentlig.
Det bør oplyses, at anstalten  

 i tilfælde af større fælles aktioner fra de indsattes side, som f.eks.  

 strejke,  

 nægtelse af at gå på cellen ved indlukning og lignende, følger sine egne  

 interne retningslinjer.
Disse ligner vel hinanden fra gang til gang, men  

 fastsættes i det enkelte tilfælde efter drøftelse med anstaltens øvrige  

 ledelse, afpasset bl.a. efter det konkrete formål med aktionen og under  

 hensyntagen til, om aktionen og dennes varighed er varslet.
På baggrund af de indvundne  

 erfaringer med delegation af kompetence har anstalten siden 1984 tilladt, at  

 visse typer af forseelser, der er umiddelbart konstaterbare, afgøres ved  

 forelæggelse af advarsel eller bøde.
Dette er således tilfældet for så vidt  

 angår for sent fremmøde på arbejdsplads eller i skole.
Advarsel eller bøde  

 forelægges af værkmester eller skolebetjent.
Den indsatte kan vælge at udtale  

 sig ved forhør, der forestås af forhørsovervagtmesteren.
Sanktionen er  

 advarsel  

 for førstegangsovertrædelse, stigende til bøde på 20 kr. i  

 fjerdegangstilfælde.  

 Efter 6 uger uden for sent fremmøde anses forseelsen som en  

 førstegangsforseelse. 2 til 4 gange om året forelægges sagen efter ønske fra  

 den indsatte for disciplinærovervagtmesteren.
Der har typisk været tale om  

 tilfælde, hvor det for sene fremmøde skyldes for sen udlukning til  

 arbejde/skole ved kolleger.
Samme fremgangsmåde (forelæg  

 af advarsel eller bøde) tillades anvendt i situationer, hvor mange sager  

 kommer  

 til påkendelse samtidig, f.eks. efter de oven for omtalte aktioner eller  

 efter  

 visitation af en hel afdeling og dennes indsatte.
Hvis en sådan aktion giver  

 anledning til f.eks. 10 forelæg, vil typisk de 6 blive accepteret uden  

 videre,  

 medens de resterende giver anledning til en almindelig disciplinærsag.
I sager, hvori inspektionen  

 har været inddraget, orienteres den indsatte om sin klageadgang til  

 Direktoratet for Kriminalforsorgen.
I alle andre sager kan sagen forelægges  

 inspektionen.
Klager over disciplinære afgørelser til henholdsvis inspektion  

 og  

 Direktoratet for Kriminalforsorgen er sjældent forekommende.
Måske en sag om  

 måneden.
Til belysning kan det oplyses, at inspektionen flere gange ugentlig  

 modtager og behandler klager over indgreb, der ikke har karakter af  

 disciplinærstraf, f.eks. afslag på eller karantæne med hensyn til udgang,  

 konfiskation eller inddragelse for en periode af ulovlige eller  

 ureglementerede  

 effekter m.v.
 3. Evt. principielle betænkeligheder ved den stedfundne delegation.
Inspektionen vil aldrig kunne  

 hævde, at alle disciplinære afgørelser truffet i anstalten er rigtige eller  

 retfærdige ud fra et forsøg på at angive en objektiv målestok.
Denne  

 erkendelse  

 er imidlertid uafhængig af den stedfundne delegation af kompetence til en  

 ikke-juridisk uddannet medarbejder under forudsætning af, at delegationen  

 sker  

 med de afgrænsninger og retningslinjer, der er angivet ovenfor under punkt 2.  

 Synspunktet ville være ganske det samme, hvis alle disciplinære afgørelser  

 skulle træffes af inspektionen selv.
Der kan blot henvises til den i  

 to-instanssystemet liggende forudsætning, at afgørelsen i første instans kan  

 være forkert.
En evt. tilbagekaldelse af den skete delegation vil antages at  

 kunne føre til en endog mere negativ situation.
Der tænkes herved på det  

 forhold, at der siden 1970 er sket en radikal udvidelse af anstalternes  

 mulighed for ud fra skønsmæssigt fastsatte kriterier at give tilladelse til  

 udståelse i fællesskab, til udgang og prøveløsladelse m.v.
Efter gældende  

 regler og praksis er sådanne tilladelser et normalt led i straffuldbyrdelsen,  

 der kræver en særlig udførlig begrundelse for afslag.
Som nævnt er negative  

 afgørelser på disse områder langt oftere genstand for klage, end det er  

 tilfældet for så vidt angår afgørelser i disciplinære sager.
Også i øvrigt er  

 det anstaltens opfattelse, at negative afgørelser på disse områder med den  

 stedfundne udvikling i dag af de indsatte opleves mere indgribende end  

 ikendelse af disciplinærstraf.
Det er i konsekvens heraf, at alle sådanne  

 afgørelser - og ikke blot positive - skal tiltrædes af inspektionen.
Hvis man  

 forestillede sig, at inspektionen selv skulle forestå undersøgelse og  

 afgørelse  

 af alle disciplinære sager, ville det alt andet lige betyde enten en mere  

 rutinemæssig og dermed overfladisk behandling af disciplinærsagsområdet eller  

 en lavere prioritering af spørgsmålet om kontrol, koordinering og  

 videreudvikling af de nævnte, andre sagsområder.
Som det fremgår af det  

 ovenfor nævnte, prioriterer herværende inspektion den nugældende ordning.  

 Denne  

 synsvinkel bygger imidlertid udelukkende på de ovenfor nævnte praktiske  

 "retfærdighedssynspunkter"  

 og tager ikke hensyn til det meget væsentlige spørgsmål om, hvorledes  

 ordningen  

 opleves af de indsatte.
Udover de af talsmændene anførte synspunkter kan der  

 peges på f.eks., at det er den samme myndighed, der afgør, undersøger og  

 fuldbyrder  

 disciplinærstraffen, og at den eneste klageinstans, nemlig Direktoratet for  

 Kriminalforsorgen opleves som "indspist" med inspektionen.
De  

 indsatte er også ganske klar over, at vel kan Folketingets Ombudsmand påvirke  

 -  

 og har i vidt omfang påvirket - de af Direktoratet for Kriminalforsorgen og  

 af  

 de enkelte anstalter fastsatte retningslinjer, men også at Ombudsmanden ikke  

 kan ændre en inden for de fastsatte retningslinjer skønsmæssigt truffet  

 konkret  

 afgørelse.
Det er således de netop  

 nævnte principielle betænkeligheder - og ikke den skete delegation af  

 kompetence - der bl.a. har begrundet, at inspektøren som medlem af og  

 undertegnede som sekretær for straffelovrådets arbejdsgruppe om en lov om  

 fuldbyrdelse af straf m.v. har fundet det rigtigt at indstille, at  

 disciplinærafgørelser med ikendelse af strafcelle over 7 dage bør kunne  

 forelægges domstolene til prøvelse." Efter § 34, stk. 1, i  

 fuldbyrdelsesbekendtgørelsen, er den disciplinære myndighed hos  

 institutionens  

 leder eller den, han bemyndiger til på sit ansvar at udøve den.
På baggrund  

 af  

 den redegørelse, som jeg har fået for anstaltens praksis på dette område -  

 herunder det tilsyn, som anstaltsledelsen fører med disciplinærstrafområdet -  

 finder jeg ikke at have grundlag for at foretage videre vedrørende  

 spørgsmålet  

 om delegation af kompetencen til at afgøre disse sager til en overvagtmester.
 Anstalten har i sin  

 redegørelse orienteret om, at anstalten siden 1984 har tilladt, at visse  

 typer  

 af forseelser, der er umiddelbart konstaterbare, afgøres ved forelæggelse af  

 advarsel eller bøde.
 Før jeg tager stilling til  

 denne procedureform, anmoder jeg direktoratet om en udtalelse om, hvorvidt  

 denne procedure efter direktoratets opfattelse er i overensstemmelse med de  

 gældende retningslinier for ikendelse af disciplinærstraf, som de er fastsat  

 i  

 bekendtgørelse om fuldbyrdelse af frihedsstraf og i cirkulære af 10. marts  

 1976  

 om anvendelse og fuldbyrdelse af disciplinærstraf over for indsatte og om  

 disciplinærsagers gennemførelse.
 b) Anvendelse af håndjern.
 Jeg modtog 2 rapporter  

 vedrørende anvendelse af håndjern i månederne august, september og oktober  

 1991.
I begge tilfælde var der tale  

 om anvendelse af håndjern under transport uden for institutionens område for  

 at  

 hindre undvigelse.
Frygten for undvigelse var konkret begrundet i tidligere  

 undvigelser.
Anvendelse af håndjern under transport sker med hjemmel i § 1 i  

 cirkulære af 22. januar 1987 om anvendelse af håndjern over for indsatte.
Efter cirkulærets § 2 træffer  

 anstaltens vagthavende leder eller den, han bemyndiger dertil, bestemmelse om  

 anvendelse af håndjern.
Hvis forholdene ikke tillader, at man afventer  

 vedkommendes afgørelse, træffes bestemmelse af den tilstedeværende  

 funktionær,  

 som er ansvarlig for det pågældende tjenesteområde.
I begge tilfælde blev  

 afgørelsen truffet af en af de funktionærer, der deltog i transporten.
I det  

 ene tilfælde er der sket underretning af overvagtmester, før den indsatte  

 blev  

 belagt med håndjern.
Af den anden rapport fremgår der imidlertid intet om  

 underretning om anvendelsen af håndjern til overvagtmester forud for eller  

 umiddelbart efter anvendelsen af håndjern.
 I modsætning til de tilfælde,  

 hvor håndjern anvendes i stedet for anbringelse i sikringscelle, er en sådan  

 underretning ikke foreskrevet, når håndjern anvendes under transport.
 I begge tilfælde har  

 overvagtmester og anstaltslederen nogle dage efter haft rapporten til  

 gennemsyn  

 uden at have bemærkninger hertil.
 Efter § 3 i cirkulæret skal  

 lægetilsyn finde sted, 1) når magt har været anvendt, medmindre  

 institutionens  

 vagthavende leder finder det åbenbart unødvendigt, 2) såfremt forholdene  

 taler  

 derfor.
I ingen af de foreliggende  

 tilfælde blev der anvendt magt.
Begge blev tilset af en sygeplejerske.
Min gennemgang af rapporterne  

 giver mig ikke anledning til bemærkninger.
Da rapportmaterialet har været af  

 så  

 beskedent et omfang, skal jeg med henblik på at danne mig et bedre indtryk af  

 anstaltens praksis anmode Statsfængslet i Vridsløselille om at fremsende  

 yderligere rapportmateriale for perioden 1. november 1990 til 1. august 1991.
 Jeg har i forbindelse med min  

 gennemgang noteret mig, at Statsfængslet i Vridsløselille for en 3-måneders  

 periode havde anvendt håndjern 2 gange, mens Statsfængslet i Horsens i en  

 5-måneders periode i 1990 havde anvendt håndjern i 37 tilfælde.
 c) Anbringelse i enrum.
 Jeg modtog notater vedrørende  

 9 indsatte, der i tiden fra den 1. august til den 1. november 1991 havde  

 været  

 anbragt i enrum i henhold til cirkulære af 14. september 1978 om adgangen til  

 at anbringe indsatte i enrum.
Efter cirkulærets § 2, stk.  

 2, kan tvangsmæssig enrumsanbringelse kun finde sted, hvis det  

 findes nødvendigt for at forebygge undvigelse, det  

 findes nødvendigt for at forebygge voldsom adfærd, det  

 findes påkrævet for at hindre fortsat strafbar virksomhed, herunder brug af  

 euforiserende stoffer, den  

 indsatte udviser en sådan grov eller gentagen utilladelig adfærd, som gør  

 fortsat ophold i fællesskab åbenbart uforsvarlig, den  

 indsatte modsætter sig foranstaltninger, der er nødvendige af  

 sikkerhedshensyn, den  

 indsatte modsætter sig foranstaltninger, der er påkrævet for at gennemføre en  

 almindelig sundhedskontrol eller forebygge smittefare, den  

 indsatte nægter at påtage sig beskæftigelse i institutionen efter dennes  

 bestemmelse." I 3 tilfælde skete  

 enrumsanbringelsen i henhold til nr. 3, i 3 tilfælde i henhold til nr. 4, i 1  

 tilfælde i henhold til nr. 5 og i 2 tilfælde i henhold til nr. 7.
Af de i cirkulæret anførte  

 procedureregler har jeg hæftet mig ved reglen i § 3, stk. 6, 2. pkt.
Efter  

 denne bestemmelse skal den indsatte have lejlighed til at godkende  

 gengivelsen  

 af sin forklaring, og det skal af anstaltens notat om enrumsanbringelsen  

 fremgå, om godkendelse er sket.
 Det fremgår kun af et af  

 notaterne, at denne regel er efterlevet.
 Jeg anmoder anstalten om at  

 modtage oplysning om, hvorledes proceduren er i relation til denne regel.
 Cirkulærets § 4, stk. 5 og 6,  

 indeholder følgende bestemmelser:
 "  

  

 Stk. 5.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste  

 beslutning om opretholdelse af anbringelsen.
Stk. 6.  

  

 Om de overvejelser, der har fundet sted i henhold til stk.  

 5 og om anbringelsens ophør gøres notat." I 8 af de 9 tilfælde har  

 enrumsanbringelserne varet ud over 1 uge, og i alle disse tilfælde foreligger  

 der notater om overvejelserne om anbringelsens ophør.
I 4 af disse 8 tilfælde  

 er reglen om, at enrumsanbringelsen skal overvejes hver gang, der er forløbet  

 en uge siden iværksættelsen eller sidste beslutning om opretholdelse af  

 anbringelsen, overtrådt.
Der er således forløbet 10 eller 14 dage, før  

 enrumsanbringelsen er taget op til overvejelse på ny.
I 3 tilfælde er der intet  

 notat om enrumsanbringelsens ophør, og kun i 1 tilfælde er klokkeslet for  

 enrumsanbringelsens ophør noteret.
Jeg henviser herved til Direktoratet for  

 Kriminalforsorgens cirkulæreskrivelse af 19. april 1991 om notatpligt ved  

 ophør  

 af enrumsanbringelse.
 Jeg finder på denne baggrund  

 at måtte henstille til Direktoratet for Kriminalforsorgen at indskærpe  

 vigtigheden af, at de nævnte procedureregler iagttages, således at det  

 sikres,  

 at de indsatte ikke opholder sig længere tid end højst nødvendigt i enrum.
I to tilfælde var indsatte  

 anbragt i enrum udover 4 uger.
I disse tilfælde skal der efter § 7, stk. 1, i  

 cirkulæret omgående ske indberetning til direktoratet.
Med indberetningen  

 skal  

 følge genpart af de i § 3, stk. 6, og § 4, stk. 6, nævnte notater.
Der blev i  

 begge tilfælde foretaget indberetning til direktoratet om  

 enrumsanbringelserne,  

 men i det ene af tilfældene blev indberetning først foretaget den 2. december  

 1991, selv om den indsatte allerede den 6. november 1991 havde været  

 enrumsanbragt i 4 uger.
Den indsatte blev udtaget af enrum allerede et par  

 dage  

 efter den 12. november 1991.
Jeg har opfattet bestemmelsen  

 i cirkulærets § 7, stk. 1, således, at pligten til at indberette til  

 direktoratet efter 4 ugers enrumsanbringelse følges op af en selvstændig  

 vurdering i direktoratet af nødvendigheden af enrumsanbringelsens  

 opretholdelse.
Jeg finder det meget beklageligt, at denne indberetningspligt  

 tilsyneladende er blevet overset i det omtalte tilfælde.
Jeg henstiller til  

 Direktoratet for Kriminalforsorgen at indskærpe over for anstalten at  

 efterleve  

 reglen om indberetningspligt.
Jeg har noteret mig, at  

 Statsfængslet i Vridsløselille for en 3-måneders periode havde 9 tilfælde af  

 enrumsanbringelse, mens Statsfængslet i Horsens i en 3-måneders periode i  

 1990  

 havde 33 tilfælde af enrumsanbringelse.
Alle enrumsanbringelserne i  

 Statsfængslet i Horsens var begrundet i arbejdsvægring.
 d) Sikringscelleanbringelse.
 Jeg modtog 12 rapporter  

 vedrørende sikringscelleanbringelser i perioden fra den 1. maj til den 1.  

 november 1991.
 Efter § 13 i  

 fuldbyrdelsesbekendtgørelsen kan sikringscelleanbringelse ske, såfremt det er  

 nødvendigt for at afværge truende vold, betvinge voldsom modstand eller  

 hindre  

 selvmord eller anden selvbeskadigelse.
Anbringelsen var i de 10 af  

 tilfældene sket for at hindre selvmord eller selvbeskadigelse.
I et enkelt af  

 disse tilfælde var anbringelsen også sket for at afværge truende vold.
I de  

 to  

 sidste tilfælde var anbringelsen sket henholdsvis for at afværge truende vold  

 og for at betvinge voldsom modstand.
Spørgsmålet om anvendelse af  

 sikringscelle er i øvrigt reguleret ved cirkulære nr. 155 af 15. juli 1974,  

 som  

 ændret ved cirkulære af 16. april 1991, om anvendelse af sikringsceller i  

 kriminalforsorgens anstalter og arresthusene.
Cirkulærets § 3 har følgende  

 ordlyd:
"  

  

 Stk. 1.  

  

 Bestemmelse om anvendelse af sikringscelle mv. træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren  

 eller, hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om sikringsmidlernes anvendelse.
 ...
Stk. 3.  

  

 Der skal straks udfærdiges rapport om det passerede på  

 særlige rapportblanketter (d.f.k. 110), der rekvireres fra Statsfængslet i  

 Nyborg.
På et observationsskema (d.f.k. 107), der rekvireres i Statsfængslet  

 i  

 Nyborg, skal der foretages notat, hver gang personalet har tilset den  

 indsatte.  

 Notatet skal indeholde oplysning om tidspunktet for tilsynet samt oplysning  

 om  

 den indsattes tilstand, herunder eventuelle bemærkninger om behovet for  

 opretholdelse af anbringelsen/fikseringen." Af rapporterne fremgår det,  

 at der i alle tilfælde - bortset fra i et tilfælde - er sket underretning af  

 enten overvagtmesteren eller institutionens leder.
Underretningen har fundet  

 sted inden for 20 minutter efter, at anbringelsen havde fundet sted, dog i et  

 tilfælde først efter 1½ time.
 I et tilfælde fremstår det,  

 som om underretning af overvagtmesteren eller institutionens leder  

 overhovedet ikke  

 har fundet sted.
Jeg skal på denne baggrund  

 anmode anstalten om at oplyse, om der, som det fremgår af rapporterne, i det  

 ene tilfælde først er sket underretning efter 1½ time, og i det andet  

 tilfælde  

 overhovedet ikke er sket underretning af overvagtmesteren eller  

 institutionslederen.
Jeg henviser til sikringscellerapporterne angående  

 anbringelserne den 24. august og 16. september 1991.
Jeg har kun modtaget kopi af  

 observationsskema, der er foreskrevet anvendt i cirkulærets § 3, stk. 3,  

 vedrørende 4 af sikringscelleanbringelserne.
Anstalten har telefonisk oplyst,  

 at der i de øvrige tilfælde ikke er anvendt observationsskema.
Jeg finder det kritisabelt,  

 at fængslet ikke har overholdt de regler om anvendelse af observationsskema,  

 som blev fastsat ved ændringen af 16. april 1991 af cirkulæret om anvendelse  

 af  

 sikringscelle i kriminalforsorgens anstalter og arresthusene.
Jeg udbeder mig  

 en redegørelse for, hvorfor reglerne ikke er efterlevet.
Det fremgår af  

 direktoratets følgeskrivelse af 16. april 1991 til kriminalforsorgens  

 anstalter  

 og arrestinspektørerne, at direktoratet forudsatte, at der på det enkelte  

 tjenestested fastsattes retningslinier for proceduren for  

 sikringscelleanbringelser og fiksering, herunder for placeringen af ansvaret  

 for reglernes overholdelse.
Jeg udbeder mig en kopi af disse regler.  

 Endvidere  

 fremgår det af følgeskrivelsen udtrykkeligt, at lederen af institutionen er  

 ansvarlig for overholdelse af reglerne i forbindelse med  

 sikringscelleanbringelse, herunder for kontrollen med, at  

 sikringscellerapporterne  

 er korrekt udfyldt, jf. cirkulærets § 3, stk. 3.
 Om lægetilsyn ved  

 sikringscelleanbringelser bestemmer cirkulærets § 4 følgende:
 "  

  

 Stk. 1.  

  

 Anstaltens/arresthusets læge (eventuelt natlæge) skal, så  

 hurtigt som omstændighederne tilsiger det, orienteres om det passerede,  

 således  

 at der på grundlag heraf træffes afgørelse om, hvornår lægetilsyn bør finde  

 sted.
Stk. 2.  

  

 Anvendes bælte og eventuelt handsker og fod- og håndremme,  

 eller er indsættelse i sikringscelle i øvrigt forbundet med magtanvendelse,  

 skal læge tilkaldes omgående med henblik på, at lægetilsyn kan finde sted  

 snarest muligt." Om de tilfælde, der er  

 omfattet af § 4, stk. 2, er i følgeskrivelsen anført følgende:
"Udgangspunktet er, at  

 tilkald af læge er det første, der skal foretages, efter at  

 anbringelsen/fikseringen er gennemført.
Dette er ikke til hinder for, at der  

 fra den pågældendes afdeling i institutionen indhentes oplysninger om  

 indsattes  

 adfærd, helbredstilstand og lignende med henblik på at tilvejebringe  

 oplysninger, der kan have indflydelse på lægens beslutning om, hvor hurtigt  

 lægetilsyn skal ske.
Det er ej heller til hinder for, at der lokalt  

 fastsættes  

 retningslinier, hvorefter den ansvarlige for anbringelsen/fikseringen  

 underretter en sygeplejerske, der er til stede i institutionen, med henblik  

 på  

 at denne kan foretage lægetilkald.
Efter formuleringen af § 4, stk. 2, må det  

 imidlertid være en forudsætning, at indhentelse af oplysninger eller  

 underretning af sygeplejerske kan ske i løbet af ganske få minutter." Efter rapporterne blev læge  

 underrettet, og de sikringscelleanbragte tilset af læge i alle 12 tilfælde.  

 Der  

 gik op til 25 minutter fra anbringelsen fandt sted, til lægen blev  

 underrettet.
I 3 tilfælde blev der anvendt  

 magt i forbindelse med anbringelsen.
I 2 tilfælde anvendtes remme under den  

 indsattes ophold i sikringscellen.
I 4 af disse tilfælde blev lægen  

 underrettet  

 inden for 10 minutter og i et tilfælde efter 20 minutter.
 Som det fremgår af cirkulæret  

 skal lægetilkald ved anbringelser, hvorunder der anvendes remme, eller hvor  

 der  

 under indsættelsen har været anvendt magt, ske omgående.
Lægetilkald 20 minutter  

 efter, at anbringelsen har fundet sted, overstiger klart den tidsramme, som  

 personalet har til at tilkalde læge i disse situationer.
Også lægetilkald,  

 der  

 finder sted efter 10 minutter uden forudgående forgæves forsøg på at tilkalde  

 læge, forekommer mig at være noget sent.
Jeg henviser til det i  

 følgeskrivelsen  

 anførte, hvorefter udgangspunktet er, at tilkald af læge er det første, der  

 skal foretages, efter anbringelsen/fikseringen er gennemført.
 Jeg udbeder mig underretning  

 om, hvad anstalten vil gøre for i fremtiden at sikre, at tilkald af læge i  

 tilfælde, som er omfattet af cirkulærets § 4, stk. 2, finder sted omgående.
 De tilfælde, der ikke er  

 omfattet af reglen om omgående lægetilkald, giver mig ikke anledning til  

 bemærkninger.
Lægetilsynet, der er  

 foreskrevet at skulle finde sted snarest muligt i de tilfælde, hvor der  

 anvendes bælte eller magt i forbindelse med anbringelsen, har i de 4 af  

 tilfældene fundet sted inden for et tidsrum af 25-55 minutter efter  

 anbringelsen.
I det sidste tilfælde fandt lægetilsynet først sted efter en  

 time  

 og 45 minutter.
I dette tilfælde havde personalet 2 gange efter det  

 oprindelige  

 tilkald af læge på ny rettet henvendelse til lægen.
 Lægetilsynet har i de øvrige  

 tilfælde (hvor der ikke har været anvendt magt eller remme) fundet sted inden  

 for et tidsrum af 25 minutter og 2 timer og 5 minutter efter anbringelsen.
 I min skrivelse af 8. maj  

 1992 vedrørende tilkaldelse af læge i forbindelse med  

 sikringscelleanbringelse  

 i Statsfængslet i Horsens har jeg taget til efterretning, at direktoratet har  

 iværksat nogle tiltag med henblik på at sikre en bedre kontakt med og bistand  

 fra det almindelige vagtlægesystem i forbindelse med  

 sikringscelleanbringelser.  

 Jeg har herunder bemærket, at jeg går ud fra, at direktoratet senere vil  

 foretage undersøgelser med henblik på at få oplyst, om de nævnte tiltag har  

 haft den ønskede effekt i relation til at sikre, at lægetilsyn sker i  

 overensstemmelse med cirkulærets bestemmelser.
 Jeg foretager på denne  

 baggrund ikke videre i anledning af min ovenfor anførte gennemgang af  

 lægetilsyn i forbindelse med sikringscelleanbringelser i Statsfængslet i  

 Vridsløselille i perioden fra den 1. maj til den 1. november 1991.
 Jeg har i min skrivelse af 8.  

 maj 1992 vedrørende min inspektion af Statsfængslet i Horsens sammenholdt  

 sikringscellerapporterne fra Statsfængslet i Vridsløselille med  

 sikringscellerapporterne fra Statsfængslet i Horsens.
 Jeg henviser herved til det,  

 jeg har anført i min ovennævnte skrivelse.
 e) Magtanvendelse.
 Jeg modtog 2 rapporter om  

 magtanvendelse for en periode på 1 år.
 Den ene rapport vedrørte et  

 tilfælde, hvor en indsat ikke ville efterkomme personalets anvisning om at  

 flytte fra en celle til en anden.
 Denne rapport giver mig ikke  

 anledning til bemærkninger.
Den anden rapport vedrører et  

 tilfælde, hvor en fængselsbetjent i forbindelse med, at han ledsagede en  

 indsat  

 til Hvidovre Hospital, på hospitalet pludselig observerede en anden indsat,  

 der  

 tidligere var undveget.
Fængselsbetjenten tog førergreb på den undvegne og  

 kørte i fængslets bil til Statsfængslet i Vridsløselille.
 Heller ikke denne rapport kan  

 give mig anledning til bemærkninger.
 Jeg har noteret mig, at  

 Statsfængslet i Horsens i en 1-årig periode fra den 17. november 1989 til den  

 8. november 1990 havde 21 tilfælde af magtanvendelse.
 f) Videregående visitation af besøgende.
Jeg modtog 2 rapporter  

 vedrørende videregående visitation af besøgende.
Disse rapporter vedrørte de  

 videregående visitationer af besøgende, der havde fundet sted i anstalten i  

 perioden fra den 1. november 1990 til den 1. november 1991. Rapporterne var  

 dateret henholdsvis den 24 september og 15. oktober 1991.
 Reglerne om videregående  

 visitation af besøgende findes i cirkulærskrivelse af 28. januar 1981 om  

 retningslinier med hensyn til kontrollen med, at adgangen til besøg til  

 indsatte i lukkede institutioner ikke benyttes til indsmugling.
 Min gennemgang af rapporterne  

 giver mig ikke anledning til bemærkninger.
 g) Brevveksling og besøg.
 Jeg modtog kopi af de 315  

 notater, som anstalten i en periode fra den 4. oktober 1990 til den 1.  

 november  

 1991 havde foretaget vedrørende gennemlæsning af breve til indsatte.
 En af mine medarbejdere har  

 efterfølgende telefonisk fået oplyst, at fængslet ikke i den nævnte periode  

 havde foretaget gennemlæsning af breve, der blev afsendt af de indsatte.
Efter § 5 i cirkulære af 18.  

 december 1980 om de indsattes adgang til brevveksling og besøg m.v.  

 gennemlæses  

 breve til og fra indsatte ikke, medmindre det i det enkelte tilfælde af  

 institutionen skønnes påkrævet af ordens- og sikkerhedshensyn eller for at  

 forebygge strafbart forhold.
Såfremt omstændighederne taler derfor, kan  

 institutionens leder dog bestemme, at der skal foretages stikprøvevis  

 gennemlæsning med henblik på kontrol med, at adgangen til ukontrolleret  

 brevveksling ikke misbruges.
 Efter § 5, stk. 3, i  

 cirkulæret skal der ske fornødent notat om eventuel gennemlæsning med  

 oplysning  

 om grunden hertil.
Inspektøren i fængslet har i  

 en skrivelse af 1. marts 1989 som interne regler for Statsfængslet i  

 Vridsløselille bestemt, at breve til og fra indsatte i almindelighed ikke  

 gennemlæses.
Stikprøvevis kontrol kan dog foretages for at hindre misbrug.  

 Normalt vil breve uden afsender, breve fra andre indsatte og fra tidligere  

 indsatte blive gennemlæst.
I øvrigt kan gennemlæsning kun ske efter  

 bestemmelse  

 i hvert enkelt konkret tilfælde af inspektøren eller af vagthavende leder.
 Notaterne, som jeg modtog,  

 var foretaget på lister, der udover datoen for gennemlæsningen og en  

 stikordsvis angivelse af grunden til gennemlæsningen, indeholdt nummeret på  

 den  

 indsatte, som brevet var til, og en oplysning om, hvorvidt brevet indeholdt  

 penge.
I langt den overvejende del  

 af de tilfælde, hvor breve var gennemlæst, var der tale om stikprøvekontrol,  

 breve uden afsender eller breve med nuværende eller tidligere indsatte som  

 afsendere.
Jeg har lagt til grund, at der i alle de tilfælde, hvor der som  

 grund til gennemlæsningen er angivet et navn og/eller en  

 postbox-afsenderadresse,  

 har været tale om afsendere, der var anstalten bekendt som nuværende eller  

 tidligere indsatte, eller tale om adresser, som anstalten bekendt tilhørte  

 institutioner under kriminalforsorgen.
I en lang række tilfælde  

 består notatet i en angivelse af, at det har været et "tykt brev"  

 eller lignende.
Ifølge anstalten dækker denne betegnelsen over  

 breve/småpakker,  

 der er åbnet for at konstatere, om det er en brevforsendelse eller en pakke.
Efter min gennemgang af  

 notaterne kan jeg konstatere, at de fastsatte bestemmelser om notatpligt  

 efterleves.
Jeg har kun i 3 tilfælde ud af de 315 notater ikke umiddelbart  

 kunnet forstå grunden til den foretagne gennemlæsning.
Disse tilfælde giver  

 mig  

 dog ikke anledning til at foretage noget.
Jeg modtog et enkelt notat om  

 tilbageholdelse af breve i henhold til § 6 i cirkulære om de indsattes adgang  

 til brevveksling og besøg.
Brevet var sendt fra en indsat på Københavns  

 Fængsler til en indsat på Statsfængslet i Vridsløselille og indeholdt ifølge  

 notatet en opfordring til at påvirke et vidne i en verserende straffesag.  

 Brevet blev afleveret til politiet.
Der skal efter § 6, stk. 3,  

 ske fornødent notat om tilbageholdelsen med oplysning om grunden.
Afsenderen  

 skal underrettes om tilbageholdelsen og begrundelsen herfor, medmindre  

 formålet  

 med tilbageholdelsen herved forspildes.
 Det fremgår ikke af notatet,  

 om afsenderen er blevet underrettet om tilbageholdelsen og begrundelsen  

 herfor.  

 Det er min opfattelse, at det ville være naturligt at lade denne oplysning  

 indgå som en del af indholdet af det notat, der skal foretages efter § 6,  

 stk.  

 3.
 I øvrigt har notatet ikke  

 givet mig anledning til bemærkninger.
Jeg modtog 50 kopier af breve  

 til ansøgere, der efter cirkulærets § 12 havde fået afslag på deres ansøgning  

 om tilladelse til at besøge indsatte i fængslet.
Disse breve udgør det notat,  

 som anstalten skal foretage i henhold til cirkulærets § 12, stk. 4, når besøg  

 nægtes.
Jeg har modtaget notater for en periode fra den 1. november 1990 til  

 den 1. november 1991. Anstalten har oplyst, at notaterne opbevares i et  

 besøgscharteque, der vedrører den enkelte indsatte, og at dette charteque  

 destrueres ved den indsattes løsladelse.
Jeg modtog derfor kun kopier  

 vedrørende afslag på besøg hos aktuelle indsatte.
 Ved min gennemgang af  

 notaterne har jeg ikke foretaget en nærmere undersøgelse af grundlaget for de  

 meddelte afslag på besøgstilladelse.
 Efter cirkulærets § 12, stk.  

 2, kan besøg af bestemte personer forbydes af institutionens leder, hvis der  

 søges opretholdt en tilknytning, der hidrører fra studiebesøg og lignende.  

 Tilsvarende gælder, såfremt tilknytningen i det væsentlige hidrører fra  

 fælles  

 anstaltsophold.
Efter cirkulærets § 12, stk.  

 3, kan besøg af bestemte personer i øvrigt forbydes af institutionens leder,  

 "såfremt det i det enkelte tilfælde skønnes påkrævet af ordens- og  

 sikkerhedshensyn eller for at forebygge strafbart forhold." I ingen af de notater, som  

 jeg har haft til gennemsyn, har anstalten angivet, om besøgstilladelsen er  

 nægtet i henhold til bestemmelsen i § 12, stk. 2, eller § 12, stk. 3, eller  

 eventuelt med hjemmel i begge bestemmelser.
Anstalten har blot gengivet de  

 faktiske oplysninger, som fængslet har lagt til grund for afgørelsen.  

 Endvidere  

 har fængslet i enkelte tilfælde, når fængslet havde henvist til, at ansøgeren  

 havde en verserende sag, oplyst vedkommende om, at han kunne rette  

 henvendelse  

 på ny, når den verserende sag var afsluttet.
I henhold til  

 forvaltningslovens § 22 skal afgørelser, der meddeles skriftligt, og som ikke  

 giver parten fuldt ud medhold, være ledsaget af en begrundelse.
Efter  

 forvaltningslovens § 24 skal afgørelsen indeholde en henvisning til de  

 retsregler, i henhold til hvilke afgørelsen er truffet.
I det omfang  

 afgørelsen  

 efter disse regler beror på et administrativt skøn, skal begrundelsen tillige  

 angive de hovedhensyn, der har været bestemmende for skønsudøvelsen.
 Anstalten har hverken henvist  

 til de retsregler, i henhold til hvilke afgørelsen er truffet, eller angivet  

 de  

 hovedhensyn, der har været bestemmende for skønsudøvelsen.
 Jeg henstiller, at anstalten  

 for fremtiden sikrer, at afgørelser om nægtelse af besøgstilladelse er  

 begrundet i overensstemmelse med forvaltningslovens § 24. Jeg udbeder mig  

 underretning om, hvad anstalten foretager i anledning af min henstilling.
 I tilslutning til min  

 gennemgang af det foreliggende rapportmateriale vedrørende anvendelse af  

 håndjern og magtanvendelse og de foreliggende notater vedrørende anbringelse  

 i  

 enrum beder jeg oplyst, om den forskel, der tilsyneladende eksisterer mellem  

 praksis i Statsfængslet i Vridsløselille og Statsfængslet i Horsens ved  

 anvendelse af de omtalte tvangsindgreb, giver direktoratet anledning til at  

 foretage noget med henblik på at sikre, at der følges en mere ensartet  

 praksis.
 16. Opfølgning.
 Jeg udbeder mig underretning  

 om resultatet af de overvejelser og foranstaltninger, som direktoratet og  

 statsfængslet foretager i anledning af de ovennævnte henstillinger m.v.
 17. Underretning.
