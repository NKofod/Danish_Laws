 I henhold til § 3, stk. 3, § 57, stk. 2, § 68, stk. 1, og § 118, stk. 3, i  

 færdselslov nr. 287 af 10. juni 1976 fastsættes:
Bekendtgørelsens område § 1.  Ved offentlig befordring af skoleelever forstås  

 kørsel, som er omfattet af:
1. § 25, stk. 1, i lov nr. 113 af 26. juni 1975 om  

 folkeskolen, og som ikke i henhold til lovens § 25, stk. 3, opfyldes ved  

 befordring med offentlige transportmidler eller ved, at udgifterne til egen  

 befordring godtgøres, eller 2. § 29, stk. 5, i lov nr. 306 af 8. juni 1977 om  

 friskoler og private grundskoler m. v.
 Stk. 2.  Under offentlig befordring af skoleelever skal  

 kravene i §§ 3-6 være opfyldt, og bilen skal være udstyret med  

 skolebørnsskilt i overensstemmelse med reglerne i kapitel 6.
Stk. 3.  Bil, der ikke udfører offentlig befordring af  

 skolebørn, herunder bil, der i henhold til lov nr. 115 af 29. marts 1978 om  

 buskørsel udfører almindelig rutekørsel, kan være udstyret med  

 skolebørnsskilt i overensstemmelse med reglerne i kapitel 6, såfremt bilen er  

 registreret til erhvervsmæssig personbefordring og benyttes til transport af  

 skoleelever til og fra skole.
Andre biler må ikke være udstyret med  

 skolebørnsskilt.
Skoleruter § 2.  Ved fastlæggelse af ruter og holdepladser for  

 offentlig befordring af skoleelever skal vedkommende skole i samarbejde med  

 politiet og vejmyndighederne i videst muligt omfang varetage hensynet til  

 elevernes sikkerhed.
 Stk. 2.  Holdepladser kan eventuelt særlig afmærkes.  

 Afmærkningen sker ved anvendelse af oplysningstavlen E 61,2 (Busholdeplads)  

 forsynet med teksten »Skolerute« under symbolet.
 Stk. 3.  Kræves der tilladelse til kørslen i henhold til  

 lov om buskørsel, skal ruten godkendes af de myndigheder, der er nævnt i  

 lovens § 3.
Føreren § 3.  Fører af bil, der anvendes til offentlig  

 befordring af skoleelever, skal være i besiddelse af kørekort, der giver ret  

 til erhvervsmæssig befordring af personer med den type personbil, der  

 benyttes.
Passagerer § 4.  I bil, der anvendes til offentlig befordring af  

 skoleelever, må højst befordres det antal passagerer, som bilen er godkendt  

 til.
Dog regnes 3 børn på 12 år og derunder som 2 voksne.
Stk. 2.  På forsædet i en bil, der er godkendt til  

 befordring af højst 8 voksne personer foruden føreren, må højst befordres et  

 antal passagerer, der svarer til antallet af sikkerhedsseler.
Kun passagerer,  

 der har pligt til at anvende sikkerhedssele, må befordres på forsædet, og  

 sikkerhedsselen skal benyttes.
Eftersyn, indretning og udstyr § 5.  Justitsministeriets bekendtgørelse nr. 175 af  

 21. maj 1962 om motorkøretøjer, der erhvervsmæssigt benyttes til befordring  

 af personer, som ændret senest ved bekendtgørelse nr. 105 af 25. marts 1975,  

 gælder med de tilføjelser, der følger af denne bekendtgørelse, også for  

 biler, der anvendes til offentlig befordring af skoleelever.
 § 6.  Døre i bilens venstre side må ikke kunne åbnes  

 af passagerer indefra eller benyttes ved passagerers ind- eller udstigning,  

 medmindre bilen standser i vejens venstre side.
 Stk. 2.  I bilen skal det værktøj til at knuse  

 nødudgangsvinduer med, som er påbudt i henhold til § 6 i bekendtgørelse nr.  

 175 af 21. maj 1962, være anbragt på en sådan måde, at det er tilgængeligt  

 for børn.
Skolebørnsskilt § 7.  Skolebørnsskilt skal have følgende udseende:
 Stk. 2.  Skiltet skal være udført i overensstemmelse med  

 følgende krav:
 1. Skiltet skal være kvadratisk og på hver led måle  

 mindst 40 cm og højst 60 cm.
 2. Skiltet kan være enkeltsidigt eller dobbeltsidigt.  

 Dobbeltsidigt skilt skal være indvendigt belyst.
3. Skiltet skal være forsynet med to gult lysende  

 blinklygter i skiltets øverste hjørner.
Lygterne skal have en rund lysåbning  

 med en diameter på mindst 7 cm.
Lygternes yderdiameter må ikke overstige 10  

 cm.
Lygterne på samme skilt skal tænde og slukke samtidig.
Blinkfrekvensen  

 bør være 90 pr. minut og må ikke være under 60 eller over 120 pr. minut.
4. Symbolet skal være sort på gul baggrund omgivet af  

 en mindst 2,5 cm og højst 4 cm bred rød kant.
Den gule baggrund skal være  

 reflekterende eller indvendigt belyst.
Den røde kant må ikke være  

 reflekterende eller indvendigt belyst.
§ 8.  Skolebørnsskilt skal anbringes lodret og  

 vinkelret på bilens længderetning.
Skiltet må ikke anbringes til højre for  

 bilens midtlinje.
Skiltet skal enten kunne aftages, tildækkes eller  

 sammenklappes.
 Stk. 2.  Enkeltsidigt skilt skal anbringes foran og bag  

 på bilen, således at skiltets øverste kant er højst 150 cm og mindst 80 cm  

 over vejbanen.
 Stk 3.  Dobbeltsidigt skilt må kun anbringes på biler,  

 der er godkendt til befordring af højst 8 voksne personer foruden føreren.  

 Skiltet skal anbringes på køretøjets tag og være synligt både forfra og  

 bagfra.
 § 9.  Skolebørnsskiltet skal fastgøres forsvarligt.  

 Fastgørelsesanordningen og skiltet må ikke have skarpe kanter eller spidser.
Anvendelse af skolebørnsskilt § 10.  Skolebørnsskilt må kun anvendes på ture, hvor  

 der medbringes skolebørn på vej til eller fra skole.
På andre ture skal  

 skiltet aftages, tildækkes eller sammenklappes.
Stk. 2.  Blinklygterne og lyset i indvendigt belyst  

 skilt skal tændes 100 m, før bilen standser for at optage eller afsætte  

 skolebørn, og skal forblive tændt, indtil bilen starter igen.
I øvrigt skal  

 lysene være slukkede.
 Stk. 3.  Bestemmelserne i færdselslovens § 19, stk. 2,  

 finder anvendelse over for bil, der er udstyret med skolebørnsskilt.
Straffebestemmelser § 11.  Overtrædelse af § 1, stk. 2 og 3, og §§ 3-4 og  

 6-10 straffes med bøde.
Ikrafttrædelsesbestemmelse § 12.  Bekendtgørelsen træder i kraft den 1. august  

 1978.
 Justitsministeriet, den 13. april 1978.
