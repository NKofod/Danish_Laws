 I medfør af § 16, stk. 1 i lov nr. 299 af 8. juni 1978 om vandforsyning m.  

 v. fastsættes:
Myndigheder § 1.  Vandforsynings- og vandindvindingsplanlægningen  

 forestås af kommunalbestyrelserne og amtsrådene efter reglerne i denne  

 bekendtgørelse.
 Stk. 2.  I hovedstadsområdet varetager hovedstadsrådet  

 de opgaver, som ved bekendtgørelsen er henlagt til amtsrådene.
Kortlægning § 2.  Amtsrådet foretager inden for amtskommunens  

 område med bistand fra kommunalbestyrelserne en kortlægning af  

 vandforekomsternes beliggenhed, størrelse og kvalitet og gennemfører på  

 grundlag heraf undersøgelser og beregninger af de vandmængder, der vil være  

 til rådighed for vandindvinding.
Vandindvindingsplaner § 3.  På grundlag af kortlægningen og under hensyn til  

 den igangværende og forventede erhvervs- og befolkningsudvikling udarbejder  

 amtsrådet efter forhandling med kommunalbestyrelserne og  

 embedslægeinstitutionen og i fornødent omfang med andre interesserede  

 myndigheder og institutioner m. v. et forslag til en plan for den fremtidige  

 vandindvinding.
I vandindvindingsplanen fastlægges den samlede anvendelse af  

 regionens vandforekomster under hensyn til de samfundsmæssige forhold, der er  

 angivet i vandforsyningslovens §§ 1 og 2. Det skal fremgå af planen, i  

 hvilket omfang den forudsætter en ændring af eller et tillæg til  

 regionplanen.
 § 4.  Vandvindingsplanen skal indeholde:
 § 5.  Forslaget skal derefter ved amtsrådets  

 foranstaltning fremlægges for offentligheden til gennemsyn i mindst 3 måneder  

 på steder i amtskommunen, der bestemmes af amtsrådet.
 Stk. 2.  Indenfor fremlæggelsesperioden iværksætter  

 amtsrådet i samarbejde med kommunalbestyrelserne en oplysningsvirksomhed.
 Stk. 3.  Forslaget sendes samtidig til de myndigheder og  

 institutioner m. v., der har været inddraget i sagen, samt til  

 miljøstyrelsen.
 § 6.  Efter fremlæggelsesfristens udløb forhandler  

 amtsrådet i fornødent omfang påny sagen med de myndigheder og institutioner  

 m. v., som har været inddraget i sagsbehandlingen, og tager stilling til, om  

 forslaget bør ændres som følge af fremkomne indsigelser eller andre forhold.
Stk. 2.  Amtsrådet forelægger derefter  

 vandindvindingsplanen for miljøministeren til godkendelse.
Ved forelæggelsen  

 redegør amtsrådet for indsigelserne og for amtsrådets bemærkninger hertil.  

 Vandindvindingsplanen indsendes til miljøstyrelsen, der forestår den  

 forberedende behandling til brug for miljøministerens godkendelse.
 § 7.  Når miljøministeren har godkendt  

 vandindvindingsplanen, offentliggør amtsrådet meddelelse herom.
 § 8.  §§ 5-7 finder tilsvarende anvendelse på  

 delplaner og på ændringer i og tillæg til godkendte vandindvindingsplaner.
Vandforsyningsplaner § 9.  Kommunalbestyrelsen udarbejder efter forhandling  

 med de private almene vandforsyningsanlæg i kommunen, embedslægeinstitutionen  

 og i fornødent omfang med andre interesserede myndigheder og institutioner m.  

 v. et forslag til en vandforsyningsplan, hvori kommunens forsyningsstruktur  

 fastlægges.
Planen må ikke være i strid med vandindvindingsplanen.
 § 10.  Vandforsyningsplanen skal indeholde:
 § 11.  Forslaget skal derefter ved  

 kommunalbestyrelsens foranstaltning fremlægges for offentligheden til  

 gennemsyn i mindst 3 måneder på et sted, der bestemmes af  

 kommunalbestyrelsen.
 Stk. 2.  Indenfor fremlæggelsesperioden iværksætter  

 kommunalbestyrelsen en oplysningsvirksomhed.
 Stk. 3.  Forslaget sendes samtidig til de myndigheder og  

 institutioner, der har været inddraget i sagen samt til amtsrådet.
§ 12.  Efter fremlæggelsesfristens udløb forhandler  

 kommunalbestyrelsen i fornødent omfang påny sagen med de myndigheder og  

 institutioner m. v., som har været inddraget i sagsbehandlingen, og tager  

 stilling til, om forslaget bør ændres som følge af indkomne indsigelser eller  

 andre forhold.
Kommunalbestyrelsen forelægger derefter vandforsyningsplanen  

 for amtsrådet til godkendelse.
Ved forelæggelsen redegør kommunalbestyrelsen  

 for indsigelserne og for kommunalbestyrelsens bemærkninger hertil.
 § 13.  Når amtsrådet har godkendt  

 vandforsyningsplanen, offentliggør kommunalbestyrelsen meddelelse herom.  

 Meddelelsen skal indeholde oplysning om, til hvilken myndighed afgørelsen kan  

 påklages og fristen herfor.
 § 14.  §§11-13 finder tilsvarende anvendelse på  

 delplaner og på ændringer i og tillæg til godkendte vandforsyningsplaner.
 § 15.  Viser det sig under behandlingen af en sag  

 efter vandforsyningslovens kapitler 4-6 og 8, at vandforsyningsplanen ikke  

 kan overholdes, kan amtsrådet, hvis kommunalbestyrelsen er enig, ændre  

 vandforsyningsplanen, uden at ændringen behandles efter reglerne i §§ 11 og  

 12. I så fald skal de, der berøres af ændringen, underrettes senest 3 uger,  

 før amtsrådet træffer afgørelse i sagen. Ændringen bekendtgøres efter  

 reglerne i § 13.
Klage § 16.  Amtsrådets afgørelser vedrørende godkendelse af  

 vandforsyningsplaner kan påklages til miljøstyrelsen inden 4 uger fra den  

 dag, hvor meddelelse om den godkendte plan er offentliggjort, jfr. § 13.
 Stk. 2.  Klage indgives til amtsrådet, som videresender  

 klagen til miljøstyrelsen ledsaget af det materiale, der er indgået i sagens  

 bedømmelse.
 § 17.  Bestemmelserne i § 16 finder tilsvarende  

 anvendelse med hensyn til delplaner samt ændringer i og tillæg til godkendte  

 planer.
Ikrafttræden § 18.  Denne bekendtgørelse træder i kraft den 1.  

 april 1980.
 Stk. 2.  Hvis behandlingen af en vandforsyningsplan er  

 påbegyndt før denne bekendtgørelses ikrafttræden, kan amtsrådet tillade, at  

 bekendtgørelsens §§ 11 og 12 fraviges, såfremt amtsrådet finder, at den  

 tidligere behandling har været tilstrækkelig.
