Bilag 1 Bilag 2 Tillægsbetænkning afgivet af Udvalget for Fødevarer, Landbrug og Fiskeri den 4. juni 2008 Tillægsbetænkning over Forslag til lov om ændring af lov om fiskeri og fiskeopdræt (Implementering af habitatdirektiv, skærpede bøder ved overtrædelser i forbindelse med erhverv m.v.) [af fødevareministeren (Kristen Jensen, fg.)] 1. Udvalgsarbejdet Møde Spørgsmål 2. Indstillinger Torsten Schack Pedersen V nfmd.
Tina Nedergaard V Henrik Høegh V Jens Kirk V Eyvind Vesselbo V Jørn Dohrmann DF fmd.
Bent Bøgsted DF Christian H.
Hansen DF Knud Kristensen KF Bjarne Laustsen S Ole Vagn Christensen S Julie Skovsby S Benny Engelbrecht S Kristen Touborg SF Karina Lorentzen SF Bente Dahl RV Per Clausen EL Ny Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 136 omdelt efter afgivelse af betænkning Oversigt over spørgsmål og svar vedrørende L 136 omdelt efter afgivelse af betænkning Bilag 2 2 af udvalgets spørgsmål til fødevareministeren og dennes svar herpå Spørgsmålene og svarene er optrykt efter ønske fra S.
 Spørgsmål 3:
Vil ministeren i forlængelse af 2. behandling af L 136 oplyse den saglige begrundelse for, hvorfor lystfiskere efter ændringsforslag nr. 6 til L 136 skal oplyse cpr-nummer, når erhvervsfiskere ikke skal? Svar:
 Som det fremgår af bemærkningerne til ændringsforslaget målrettes bestemmelsen det rekreative fiskeri.
 Behovet for at kunne kræve oplysninger om CPR-numre eksisterer især over for sports- og fritidsfiskerne, mens der er alternative muligheder for at identificere erhvervsfiskerne.
For erhvervsfiskere er der tale om et begrænset antal personer, der i vidt omfang oplyser CPR-nummeret i forbindelse med registrering af fartøj eller erhvervsfiskerstatus.
Fiskeridirektoratet har mulighed for at efterprøve disse oplysninger ved hjælp af CPR-registret én gang for alle.
I det rekreative fiskeri er der derimod tale om et meget stort antal indbetalere, nemlig godt 200.000 personer.
Fiskeridirektoratet har ikke inden for administrationen af fisketegnet mulighed for at verificere disse oplysninger.
 Det er vigtigt at have en entydig identifikation i det rekreative fiskeri bl.a. fordi retten til at udøve fiskeriet kan frakendes, hvis der sker gentagne overtrædelser.
 Spørgsmål 4:
Vil ministeren i forlængelse af 2. behandling af L 136 oplyse den saglige begrundelse for, hvorfor den særlige strafbestemmelse udgår af lovforslaget, når ministeren tidligere har argumenteret for et behov for højere bøder? Svar:
Som beskrevet i bemærkningerne til ændringsforslaget er begrundelsen for, at bestemmelsen foreslås at udgå af lovforslaget, at bøderne i stedet løbende kan tilpasses overtrædelserne på fiskeriets område.
Dette vil ske ved at Fødevareministeriets administration i samarbejde med Rigsadvokaten følger udviklingen på området.
Hensigten er fortsat, at bøderne skal stå rimeligt i forhold til overtrædelsen og have en præventiv effekt.
Dette kan ske på baggrund af den hjemmel, der allerede findes i lov om fiskeri og fiskeopdræt.
Der er også mulighed for via bestemmelsen i straffelovens § 81 at idømme højere straf i gentagelsestilfælde.
