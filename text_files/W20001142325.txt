Landsskatteretskendelse Erstatning vedr. udleje af hotel - skattepligt Reference:
SL § 4, stk. 1 A ApS klagede for indkomståret 1997 over, at de  

 stedlige skattemyndigheder havde anset erstatning i forbindelse med udleje  

 til Udlændingestyrelsen for skattepligtig indkomst.
 Det fremgik af sagen, at A ApS i perioden fra den 15.  

 december 1994 til den 30. april 1996 udlejede et hotel til  

 Udlændingestyrelsen, der anvendte ejendommene som flygtningecenter.
Ved lejemålets start gennemgik Udlændinge  

 Styrelsen ejendommenes standard, ligesom styrelsen efter fraflytning af  

 ejendommene den 30. april 1996 gennemgik denne med udlejer til brug for  

 opgørelse af erstatninger/reparationer, som skulle bringe ejendommene  

 i samme stand som ved udlejningens start.
Reparationerne omfattede tapet,  

 rengøring, maling m.v.
 Selskabet havde modtaget 169.546 kr. inkl. moms i  

 erstatning fra Udlændingestyrelsen samt 26.500 kr. fra et  

 forsikringsselskab i erstatning for to vandskader, i alt 196.046 kr.
 De stedlige skattemyndigheder havde anset de modtagne  

 erstatninger for skattepligtig indkomst, jf. statsskattelovens § 4, stk.  

 1.
 Skattemyndighederne havde henvist til Ligningsvejledningen  

 1997, afsnit E.A.1.3.3., hvoraf fremgik, at hvis erstatningen ikke  

 dækkede et tab af et omsætningsaktiv, men dækkede enten en  

 erstatning for en mistet skattepligtig indtægt eller dækning af  

 en fradragsberettiget udgift, skulle erstatningen medregnes til den  

 skattepligtige indkomst.
 Skattemyndighederne havde anført, at begge de  

 omhandlede erstatningsbeløb dækkede fradragsberettigede  

 udgifter, som kunne være bragt til fradrag ved at bestille  

 håndværkere til at udføre arbejderne.
 Skattemyndighederne havde endvidere anført, at man  

 ikke kunne tilslutte sig selskabets betragtning om delafståelse af  

 ejendomskomplekset, idet selskabet ikke havde afstået nogen del af  

 ejendommene, og lejer ikke havde erhvervet nogen ejendomsret over noget.
Selskabets revisor havde her over for gjort  

 gældende, at de omhandlede ejendomme blev udbudt til salg ultimo 1996  

 på normale vilkår for 2.500.000 - 3.000.000 kr.  

 Køberinteressen var minimal, og det besluttedes, at ejendommene  

 forsøgtes solgt, som de nu var og forefandtes til højstbydende,  

 dog minimum for 1.800.000 kr.
Ved aftale af juni 1997 lykkedes det pr. 15.  

 april 1997 at afhænde ejendommene for 1.300.000 kr.
Ejendommene blev  

 solgt uden udbedring af de skader, som der var modtaget  

 godtgørelse/erstatning for.
Revisoren havde anført, at den omstændighed,  

 at der blev indgået aftale om, at beløbet betaltes direkte til  

 udlejer og ikke til håndværkere for udbedring af manglerne,  

 betragtedes som delafståelse af ejendomskomplekset.
Ejendommene var  

 efterfølgende afhændet, og den opnåede pris var  

 naturligvis ansat efter dennes stand, hvorfor der havde været foretaget  

 et forholdsmæssigt nedslag i salgsprisen.
Landsskatteretten udtalte, at de udbetalte  

 erstatningsbeløb var ydet til dækning af udgifter, der  

 måtte anses for fradragsberettigede vedligeholdelsesudgifter.
Retten  

 var herefter enig med de stedlige skattemyndighederne i, at  

 erstatningsbeløbene var skattepligtig indkomst i medfør af  

 statsskattelovens § 4, stk. 1. Den påklagede ansættelse blev  

 stadfæstet.
