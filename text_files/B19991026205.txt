Meddelelser fra Søfartsstyrelsen B.  

 Skibes bygning og udstyr m.v.
Kapitel B VII  Transport af farligt gods, 1.  

 juli 1998 KAPITEL VII
  

 Transport af farligt gods Afsnit A	Transport af farligt gods i pakket form eller i fast form i  

 bulk Regel 1	Anvendelsesområde 1	Medmindre andet er bestemt, finder dette afsnit  

 anvendelse på transport af farligt gods klassificeret i henhold til  

 regel 2, som transporteres i pakket form eller i fast form i bulk (herefter  

 omtalt som »farligt gods«) i alle skibe, som er omfattet af disse forskrifter  

 og i lastskibe med en bruttotonnage på mindre end 500.
 2	Bestemmelserne i dette afsnit finder ikke anvendelse  

 på skibes stores og udrustning.
 3	Transport af farligt gods er ikke tilladt undtagen i  

 overensstemmelse med bestemmelserne i dette afsnit.
 4	Til supplering af dette afsnits bestemmelser skal  

 enhver kontraherende regering udstede   eller foranledige udstedt  

 udførlige forskrifter om betryggende emballering og stuvning af  

 farligt gods, som skal indeholde de nødvendige  

 forholdsregler/sikkerhedsforanstaltninger, som måtte være  

 nødvendige i relation til anden ladning.
5	Transport af farligt gods, herunder  

 klassificering, emballering, mærkning, dokumentering, stuvning og  

 separering skal, medmindre andet er bestemt af Søfartsstyrelsen, ske i  

 overensstemmelse med den af Organisationen udarbejdede International Maritime  

 Dangerous Goods Code (IMDG-koden) med de senest ikraftsatte ændringer,  

 og således at de i IMDG-koden indeholdte henstillinger skal  

 følges, jf. dog regel 6	Farligt gods, som ikke er optaget i IMDG-koden skal  

 klassificeres i henhold til IMDG-kodens kapitel 5. Classification  

 (klassifikation) og retningslinierne for klassificering i FN's  

 »Recommendations on the Transport of Dangerous Goods« (den orange bog).
 6.1	Godset skal påmærkes i overensstemmelse  

 med dets egenskaber som foreskrevet i IMDG-koden.
 6.2	Godset skal emballeres som foreskrevet i IMDG-koden  

 for den pågældende klasse.
 6.3	Godset skal dokumenteres som foreskrevet i  

 IMDG-koden.
 6.4	Godsets stuvning skal godkendes af  

 Søfartsstyrelsen.
 6.5	Separering af godset skal foretages som foreskrevet  

 i IMDG-kodens kapitel 15.
 7	Farligt gods, der med hensyn til mærkning og  

 emballering ikke er i overensstemmelse med IMDG-koden, men overholder de i  

 udenlandsk lastehavn gældende bestemmelser, kan lastes, såfremt  

 IMDG-kodens regel om klassificering, dokumentering, stuvning og separering  

 overholdes.
 8	Følgende regler skal forefindes om bord i alle  

 skibe, der transporterer farligt gods:
.1	IMDG-koden med de senest ikraftsatte  

 ændringer.
For skibe, som kun undtagelsesvis transporterer farligt  

 gods, eller som jævnligt transporterer bestemte slags farligt gods, er  

 det dog tilstrækkeligt, at alene de for sikker transport af det  

 pågældende gods nødvendige oplysninger fra IMDG-koden er  

 om bord.
 .2	Emergency Procedures for Ships Carrying Dangerous  

 Goods (EMS-planer) med de seneste ændringer.
 .3	Medical First Aid Guide For Use In Accidents  

 Involving Dangerous Goods (MFAG) med de seneste ændringer.
Regel 2	Klassificering Farligt gods skal inddeles i følgende  

 klasser:
 Klasse	1	Eksplosivt gods.
 Klasse	2	Luftarter, der er komprimeret,  

 fordråbet eller opløst under tryk.
 Klasse	3	Brandfarlige væsker.
 Klasse	4.1	Antændelige faste stoffer.
 Klasse	4.2	Selvantændelige stoffer.
 Klasse	4.3	Stoffer, der udvikler antændelige  

 luftarter i forbindelse med vand.
 Klasse	5.1	Oxiderende stoffer.
 Klasse	5.2	Organiske peroxider.
 Klasse	6.1	Giftige stoffer.
 Klasse	6.2	Smittefarlige stoffer.
 Klasse	7	Radioaktive stoffer.
 Klasse	8	Ætsende stoffer.
 Klasse	9	Forskellige farlige stoffer og genstande,  

 dvs. ethvert andet stof, som erfaringsmæssigt er - eller måtte  

 vise sig at være - af en så farlig beskaffenhed, at det  

 bør være omfattet af bestemmelserne i dette afsnit.
Regel 3	Emballage 1	Emballage til farligt gods skal være 1.1	solidt udført og i forsvarlig stand, 1.2	af en sådan beskaffenhed, at indvendige  

 overflader, som indholdet måtte komme i kontakt med, ikke bliver  

 farligt påvirket af det transporterende stof og 1.3	i stand til at modstå de normale risici, der  

 er forbundet med behandling og transport til søs.
2	Hvor det er almindeligt at anvende absorberende eller  

 støddæmpende materiale ved emballering af væsker i  

 beholdere, skal dette materiale 2.1	kunne formindske de farer, der måtte  

 være forbundet med den pågældende væske, 2.2	være således anbragt, at det hindrer  

 enhver bevægelse og således, at beholderen vedblivende er omgivet  

 deraf og 2.3	være tilstrækkeligt til at absorbere  

 væsken i tilfælde af brud på beholderen, hvis dette med  

 rimelighed kan lade sig gøre.
 3	Beholdere med farlige væsker skal ved  

 påfyldningstemperaturen have en ullage, der er tilstrækkelig til  

 at tage hensyn til den højeste temperatur, der kan forekomme under en  

 normal transport.
 4	Cylindre eller beholdere til luftarter under tryk  

 skal være forsvarligt konstrueret, afprøvet og vedligeholdt samt  

 korrekt påfyldt.
 5	Tomme, urensede beholdere, som tidligere har  

 være anvendt til transport af farligt gods, er omfattet af  

 bestemmelserne i dette afsnit for fyldte beholdere, medmindre der er truffet  

 tilstrækkelige foranstaltninger til at ophæve enhver risiko.
Regel 4	Mærkning, mærkater, mærkesedler og  

 plakater 1	Emballage, der indeholder farligt gods, skal på  

 holdbar måde være mærket med den korrekte tekniske  

 betegnelse; handelsnavne alene må ikke anvendes.
 2	Emballage, der indeholder farligt gods, skal  

 være forsynet med kendingsmærkater eller stencils af  

 mærkaterne, eller plakater, som klart tilkendegiver de farlige  

 egenskaber af det gods, som er indeholdt deri.
3	Påmærkningen af den korrekte tekniske  

 betegnelse af fastgjorte mærkater eller stencils af mærkater  

 eller af fastgjorte mærkeplader/ plakater på emballage, der  

 indeholder farligt gods, skal være således, at denne information  

 stadig vil være identificerbar på emballage, der er bevaret efter  

 mindst tre måneders nedsænkning i søen.
Ved vurdering af  

 egnede metoder for påmærkning, fastgøring af  

 mærkater og mærkeskilte/plakater skal der tages hensyn til  

 holdbarheden af de anvendte materialer og emballagens overflade.
4	Emballager, der indeholder farligt gods, skal  

 være påmærket og forsynet med mærkater som angivet  

 ovenfor, undtagen 4.1	emballage, som indeholder farligt gods med en ringe  

 risiko eller pakket i begrænsede mængder*), eller 4.2	når særlige forhold muliggør, at  

 emballager stuves og håndteres i enheder, som er identificeret ved  

 etiketter eller mærkater, der kan blive undtaget fra forskrifterne om  

 mærkater.
Regel 5 	Dokumenter 1	I alle dokumenter om transport til søs af  

 farligt gods, hvor godset er navngivet, skal dettes korrekte tekniske  

 betegnelse benyttes (handelsnavne alene må ikke anvendes) og den  

 rigtige beskrivelse gives i overensstemmelse med klassificeringen som  

 anført i dette kapitels regel 2.
 2	Afladedokumenterne udfærdiget af afskiberen  

 skal omfatte eller være ledsaget af en attest eller erklæring om,  

 at det vareparti, der skal transporteres, er korrekt emballeret,  

 påmærket og etiketteret samt egnet til transport.
3	De personer, der er ansvarlige for pakning af farligt  

 gods i en container (fragtcontainer) eller lastvogn, skal udstede et  

 underskrevet container-pakke-certifikat eller vogn-pakke-deklaration.  

 Certifikatet eller deklarationen dokumenterer, at ladningen i enheden er  

 korrekt pakket og sikret, og at alle relevante transportforskrifter er  

 opfyldte.
Certifikatet eller deklarationen kan være kombineret med  

 dokumentet, der refereres til i denne regels stk. 2.
4	En container eller en vogn, hvori der er pakket  

 farligt gods, må ikke indskibes, såfremt der er rimelig grund til  

 at betvivle, at kravene i denne regels stk. 2 og 3 er overholdt.
Indskibning  

 skal også nægtes såfremt, der ikke kan præsenteres et  

 container-pakke-certifikat eller en vogn-pakke-deklaration.
5 	Ethvert skib, der transporterer farligt gods, skal  

 udfærdige en særlig liste eller manifest, der er i  

 overensstemmelse med klassifikationen, angivet i dette kapitels regel 2, og  

 som oplister det farlige gods og dets placering om bord.
En detaljeret  

 stuvningsplan, som angiver det farlige gods om bord   identificeret ved  

 klasse og placering   , kan anvendes i stedet for en sådan særlig  

 liste eller manifest.
Kopi af et af disse dokumenter skal inden afgang  

 være til disposition for den person eller organisation, der er udpeget  

 af havnestatens myndighed.
 6	Ladningstransportenheder-fragtcontainere inklusive-  

 skal lastes, stuves og under hele rejsen være sikrede i  

 overerensstemmelse med den af administrationen godkendte lastsikringsmanual.  

 Lastsikringsmanualen skal være udarbejdet til en standard, der mindst  

 er ækvivalent med de af Organisationen udarbejdede retningslinier.
 7	I skibe, der transporterer farligt gods, skal  

 sådanne oplysninger være tilgængelige for  

 besætningen.
 7.1	Vedrørende de i stk. 1 og 2 nævnte  

 dokumenter henvises til IMDG- kodens kapitel 9, Documentation of Dangerous  

 Goods Shipments, kapitel 12.3, Container Packing and Certification, kapitel  

 17.7.6 og 17.7.7 samt stk. 18.8. Et eksempel på det i regel 5.1  

 nævnte dokument er vist i IMDG-kodens kapitel 9.
 7.2	Hvor transporten er dokumenteret i henhold til  

 forskrifterne i RID/ ADR og overførslen udføres efter  

 forskrifterne i »østersøaftalen« henvises alternativt til  

 bestemmelserne for dokumentering i RID/ ADR.
Regel 6	Stuvningsforskrifter 1	Farligt gods skal lastes, stuves og sikres  

 forsvarligt og hensigtsmæssigt efter dets art.
Gods, som ikke er  

 indbyrdes foreneligt, skal holdes adskildt.
2	Eksplosivt gods (bortset fra ammunition), som  

 frembyder alvorlig risiko, skal stuves i et magasin, der skal holdes  

 forsvarligt lukket under rejsen.
Sådant eksplosivt gods skal stuves  

 adskilt fra detonatorer.
Elektriske apparater og ledninger i rum, hvor der  

 føres eksplosivt gods, skal være således konstrueret og  

 anvendes på en sådan måde, at risikoen for brand eller  

 eksplosion begrænses mest muligt.
Elektriske installationer i rum, i  

 hvilke der er stuvet eksplosivt gods, skal medmindre, der udelukkende  

 benyttes eksplosionssikkert ar matur, holdes spændingsløse såvel  

 under lastning, losning som under transport.
 3	Farligt gods i emballeret form, som afgiver farlige  

 dampe, skal stuves i mekanisk ventileret rum eller på dæk.  

 Farligt gods i fast form i bulk, der afgiver farlige dampe, skal stuves i et  

 velventileret rum.  Der skal ved stuvningen tages fornødent hensyn  

 til risikoen for, at farlige dampe kan trænge ind i beboelses- og  

 opholdsrum.
 4	I skibe, der transporterer let antændelige  

 væsker eller luftarter, skal der om bord om nødvendigt  

 træffes særlige forholdsregler mod brand eller eksplosion.
 5	Stoffer, der har tilbøjelighed til  

 selvopvarmning eller selvantændelse, må ikke transporteres,  

 medmindre der er truffet passende forholdsregler til at minimere  

 sandsynligheden for, at der udbryder brand.
 6	Brandstudse, pejlerør og lignende samt  

 adgang dertil skal holdes fri og klar af dækslast.
 7	Under lastning og losning af farligt gods skal der  

 træffes de efter omstændighederne fornødne  

 foranstaltninger til værn mod ulykkestilfælde.
Regel 7	Eksplosivt gods i passagerskibe 1	Eksplosivt gods i division 1.4, forenelighedsgruppe  

(compability group) S må transporteres i ubegrænsede  

 mængder i passagerskibe.
Ikke andet eksplosivt gods må  

 transporteres med undtagelse af en af de følgende:
.1	Eksplosive artikler til redningsformål, hvis  

 den totale nettomasse af eksplosiver i sådanne artikler ikke overstiger  

 50 kg pr. skib eller .2	eksplosiver i forenelighedsgruppe (compability  

 group) C, D og E, hvis den totale nettomasse af eksplosiver ikke  

 overstiger 10 kg pr. skib eller .3	eksplosive artikler i forenelighedsgruppe  

 (compability group) G andre end sådanne, der kræver  

 særlig stuvning, hvis den totale nettomasse af eksplosiver ikke  

 overstiger 10 kg pr. skib; eller .4	eksplosive artikler i forenelighedsgruppe  

 (compability group) B, hvis den totale nettomasse af eksplosiver ikke  

 overstiger 5 kg pr. skib.
 .5	genstande i forenelighedsgruppe N skal kun tillades  

 i passagerskibe hvis den totale nettomasse eksplosiver ikke overstiger 50 kg  

 per skib og ingen andre eksplosiver medføres med undtagelse af  

 division 1.4 forenelighedsgruppe S.
 2	Uanset bestemmelserne i stk. 1, kan yderligere  

 mængder eller arter af eksplosivt gods medføres i passagerskibe,  

 hvor der er truffet særlige sikkerhedsforanstaltninger, der er godkendt  

 af administrationen.
Regel 7-1	Rapportering af hændelser, hvori farligt gods  

 indgår 1	Når en hændelse finder sted, der  

 omfatter tab eller sandsynligt tab af farligt gods over bord til søen,  

 skal skibets fører eller anden person, der har ansvar for skibet,  

 rapportere de nærmere enkeltheder ved sådan en hændelse  

 uden forsinkelse og i størst mulig udstrækning til den  

 nærmeste kyststat.
Rapporteringen skal være baseret på  

 vejledningerne og de generelle principper, der er vedtaget af  

 Organisationen.
 2	I tilfælde af, at skibet, der referes til i  

 stk. 1, forlades eller i tilfælde af, at en rapport fra et sådan  

 skib er ukomplet eller ikke kan skaffes, skal skibets reder, charter,  

 driftansvarlige eller operatør, eller deres agent i størst  

 mulig udstrækning overtage de forpligtigelser, der er pålagt  

 føreren i denne regel.
Regel 7-2	Ændringer i koden Søfartsstyrelsen fastsætter, hvorvidt  

 fremtidige ændringer til koden skal være gældende for  

 danske skibe.
Meddelelser herom samt om seneste supplementer til EMS-planer  

 og MFAG-skemaer bekendtgøres i »Meddelelser fra  

 Søfartsstyrelsen« med angivelse af ikrafttrædelsesdato.
Afsnit AA	Transport af farligt gods med ro-ro skibe Regel I	Særlige bestemmelser for ro-ro skibe 1	I passagerskibe samt i ro-ro lastskibe, som  

 medfører ro-ro gods i henhold til memorandum om transport af farligt  

 gods med ro-ro skibe i østersøområdet, skal  

 skibsføreren med henblik på forsvarlig stuvning af eventuelt  

 farligt gods inden ombordkørsel kontrollere godsets art i samtlige  

 ro-ro enheder, lastvogne, trailere, jernbanevogne o.l.
Kontrollen af godsets  

 art kan udføres på grundlag af den til ro-ro enheden  

 hørende dokumentering/deklaration samt enhedens mærkning eller  

 en af lastvognsføreren, jernbanepersonalet eller terminalpersonalet  

 udstedt erklæring om, at enheden ikke indeholder farligt gods.
Den  

 nævnte kontrol kan dog undlades, såfremt der er etableret en  

 forsvarlig ordning for sortering og kontrol af gods inden  

 ombordkørsel.
Oplysninger om sådanne ordninger i Danmark skal,  

 forinden den nævnte kontrol kan undlades, indsendes til  

 Søfartsstyrelsen.
2	For tanklastvogne, jernbanetankvogne eller  

 tankcontainere, der indeholder farligt gods eller som er urensede efter  

 senest at have indeholdt farligt gods, skal der udover den i regel 5, stk. 2,  

 nævnte erklæring ved ombordkørslen afleveres en af  

 lastvognsføreren eller af banepersonalet eller terminalpersonalet  

 udstedt erklæring om, at vognen eller containeren umiddelbart inden  

 ombordkørslen var tæt.
Er vognen eller containeren forsynet med  

 varig påmærkning om indhold af farligt gods, skal der, selv om  

 den er renset eller den senest ikke har indeholdt farligt gods, tilsvarende  

 afleveres en erklæring herom.
3	For lastvogne, jernbanevogne eller containere, der  

 indeholder farligt gods   herunder evt. forskellige arter af farligt gods  

 skal der udover den i regel 5, stk. 2, nævnte erklæring ved  

 ombordkørslen afleveres en af lastvognsføreren eller af  

 banepersonalet eller af terminalpersonalet udstedt erklæring om, at  

 vognen eller containeren umiddelbart inden ombordkørslen var korrekt  

 stuvet.
Er vognen eller containeren forsynet med varig påmærkning  

 om indhold af farligt gods, men tom, skal der tilsvarende afleveres en  

 erklæring herom.
Regel II	Kontrol Skibsføreren skal, bortset fra de i  

 regel I omhandlede tilfælde, påse, at farligt gods er  

 mærket som foreskrevet, og at den synlige del af emballagen opfylder de  

 for emballering givne forskrifter.
 Afsnit B	Konstruktion og udrustning af skibe, der transporterer farlige  

 flydende kemikalier i bulk.
Regel 8 	Definitioner Ved anvendelse af dette afsnit gælder, medmindre  

 andet udtrykkeligt er bestemt, følgende definitioner:
 1	»International Bulk Chemical Code« betyder »The  

 International Code for the Construction and Equipment of Ships Carrying  

 Dangerous Chemicals in Bulk« vedtaget af Organisationens maritime  

 sikkerhedskomité ved resolution MSC 4(48), som kan blive ændret  

 af Organisationen, forudsat at sådanne ændringer er vedtaget,  

 trådt i kraft og bragt til virkning i overensstemmelse med  

 bestemmelserne i Artikel VIII i nærværende konvention  

 vedrørende ændringsprocedurerne, som finder anvendelse på  

 andre tillæg end Kapitel I.
 2	»Kemikalietankskib«   »Chemical Tanker«   betyder et  

 lastskib indrettet til eller egnet for og anvendt til transport af ethvert  

 flydende produkt, der er opregnet i Kapitel 17 i the International Bulk  

 Chemical Code som bulklast.
 3	I regel 9 betyder »Ship constructed« »skib, der er  

 bygget« skibe, hvis køl er lagt eller som befinder sig på et  

 tilsvarende byggestadium.
4	»På et tilsvarende byggestadium« betyder det  

 stadium, hvor 4.1	et byggeri, der kan identificeres med et bestemt  

 skib, påbegyndes og 4.2	samling af dette skib er påbegyndt,  

 omfattende mindst 50 tons eller 1% af den anslåede samlede  

 skrogvægt, hvis denne er mindre.
Regel 9	Anvendelse på kemikalietankskibe 1	Medmindre andet udtrykkeligt er bestemt, finder dette  

 afsnit anvendelse på kemikalietankskibe bygget på eller efter 1.  

 juli l986 og omfatter dem, der er mindre end 500 bruttoregistertons.  

 Sådanne tankskibe skal opfylde forskrifterne i dette afsnit tilligemed  

 enhver anden relevant forskrift i nærværende regler.
2	Ethvert kemikalietankskib, der er under reparation,  

 ombygning, forandring og udrustning i forbindelse hermed, skal, uanset  

 byggetidspunktet, fortsætte med at være i overensstemmelse mindst  

 med de forskrifter, der tidligere fandt anvendelse på skibet.  

 Sådanne skibe, hvis bygget før 1. juli l986, skal som hovedregel  

 opfylde forskrifterne for skibe bygget på og efter det tidspunkt og da  

 mindst i samme udstrækning som forinden det undergik sådanne  

 reparationer, ombygning, forandringer eller udrustning.
Reparationer,  

 ombygning og forandringer af væsentligt omfang, og udrustning i  

 forbindelse hermed, skal opfylde forskrifterne for skibe bygget på  

 eller efter 1. juli l986 for så vidt administrationen anser dette for  

 rimeligt og praktisk muligt.
 3	Skibe, som konverteres til et kemikalietankskib,  

 skal, uanset byggetidspunktet, betragtes som et kemikalietankskib bygget  

 på det tidspunkt, for hvilket en sådan konvertering  

 påbegyndtes.
Regel 10	Krav til kemikalietankskibe 1	Kemikalietankskibe skal opfylde forskrifterne i The  

 International Bulk Chemical Code og skal, udover de relevante forskrifter i  

 reglerne I/8, I/9 og I/10 være synet og certificeret som foreskrevet i  

 denne kode.
Ved anvendelse af denne regel skal forskrifterne i koden  

 betragtes som obligatoriske.
 2	Kemikalietankskibe, der er forsynet med et certifikat  

 udstedt i overensstemmelse med bestemmelserne i stk. 1, skal være  

 omfattet af den kontrol, der er foreskrevet i henhold til regel I/9. Med  

 henblik herpå skal et sådant certifikat betragtes, som et  

 certifikat udstedt i henhold til regel I/12 eller I/13.
 Afsnit BB	Kemikalietankskibe - nationale bestemmelser  

 vedrørende skibe, der transporterer flydende kemikalier i bulk.
Regel IV	Definitioner 1	I dette afsnit forstås ved:
 »Kemikaliekoden« den af organisationen udgivne »Code  

 for the Construction and Equipment of Ships Carrying Dangerous Chemicals in  

 Bulk« med de senest fastsatte ændringer (BCH-koden).
 2	»Kemikalietankskib« et skib, der er indrettet til at  

 medføre flydende kemikalier som defineret i 1.4.1 i  

 kemikaliekoden.
Regel V 	Almindelige bestemmelser 1	Eksisterende kemikalietankskibe skal  

 opfylde bestemmelserne i kemikaliekoden (BCH-koden).
 2	Søfartsstyrelsen træffer de  

 afgørelser, som ifølge den pågældende kode er  

 henlagt til administrationen.
3	Andet anlæg, tilbehør eller materiale  

 end det i koderne foreskrevne kan anvendes, såfremt  

 Søfartsstyrelsen finder det godtgjort, at der ikke herved sker nogen  

 forringelse af den tilsigtede sikkerhed og effektivitet.
Tilsvarende  

 gælder, hvor en særlig foranstaltning er foreskrevet.
Regel VI	Certifikater 1	Inspektion samt udstedelse af  

 certifikatet og påtegning af certifikater varetages af  

 Søfartsstyrelsen efter bestemmelserne i den internationale  

 kemikaliekode eller kemikaliekoden.
 2	Søfartsstyrelsens centrale enhed kan i hvert  

 enkelt tilfælde tillade, at inspektionen helt eller delvis  

 udføres af et af Erhvervsministeriet anerkendt  

 klassifikationsselskab.
Regel VII	Godkendelse 1	Kemikalietankskibe skal godkendes for  

 så vidt angår de dele, som er omfattet af den  

 pågældende kode.
Til brug i forbindelse med godkendelsen skal der  

 i betimelig tid til Søfartsstyrelsen og/eller det  

 pågældende klassifikationsselskab indsendes tegningsmateriale,  

 beskrivelser og andet oplysningsmateriale som nærmere angivet af  

 Søfartsstyrelsen i hvert enkelt tilfælde.
Regel VIII	Besætningen 1	Et Kemikalietankskibs fører samt  

 navigations- og maskinofficerer skal have indgående kendskab til alle  

 nødvendige informationer om de ladninger, der transporteres.
 2	Der skal på et iøjnefaldende sted  

 anbringes opslag med oplysninger om de transporterede kemikalier til  

 orientering for det pågældende kemikalietankskibs  

 besætning.
Regel IX	Koder der skal forefindes om bord I alle kemikalieskibe skal der forefindes tre  

 eksemplarer af den internationale kemikaliekode (IBC-koden) og for  

 eksisterende kemikalieskibe ligeledes af kemikaliekoden (BCH-koden).
Regel X	Ikrafttrædelse af ændringer Søfartsstyrelsen fastsætter,  

 hvorvidt fremtidige ændringer til koderne skal være  

 gældende for danske skibe.
Meddelelse herom vil blive bekendtgjort i  

 »Meddelelser fra Søfartsstyrelsen« med angivelser af  

 ikrafttrædelsesdato.
Afsnit C	Konstruktion og udrustning af skibe, der transporterer  

 flydende gas i  bulkRegel Regel 11	Definitioner Ved anvendelse af dette afsnit gælder, medmindre  

 andet udtrykkeligt er bestemt, følgende definitioner:
 1	»International Gas Carrier Code« betyder »The  

 International Code for the Construction and Equipment of Ships Carrying  

 Liquefied Gases in Bulk« (IGC-koden) vedtaget af Organisationens maritime  

 sikkerhedsråd ved Resolution MSC 5(48), som kan blive ændret af  

 organisationen, forudsat at sådanne ændringer er vedtaget,  

 trådt i kraft og bragt til virkning i overensstemmelse med  

 bestemmelserne i Artikel VIII i nærværende konvention  

 vedrørende ændringsprocedurerne, som finder anvendelse på  

 andre tillæg end Kapitel I.
 2	»Gastankskib«   »Gascarrier«   betyder et lastskib  

 indrettet til eller egnet for og anvendt til transport af enhver  

 fordråbet gas eller andre produkter, der er opregnet i Kapitel 14 i the  

 International Gas Carrier Code som bulklast.
 3	I regel 12 betyder »ship constructed« »skib, der er  

 bygget« et skib, hvis køl er lagt eller som befinder sig på et  

 tilsvarende byggestadium.
4	»På et tilsvarende byggestadium« betyder det  

 stadium, hvor 4.1	et byggeri, der kan identificeres med et bestemt  

 skib, påbegyndes og 4.2	samling af dette skib er påbegyndt,  

 omfattende mindst 50 tons eller 1% af den anslåede samlede  

 skrogvægt, hvis denne er mindre.
Regel 12	Anvendelse på gastankskibe 1	Medmindre andet udtrykkeligt er bestemt, finder dette  

 afsnit anvendelse på gastankskibe bygget på eller efter 1. juli  

 l986 og omfatter dem, der er mindre end 500 bruttoregistertons.
Sådanne  

 gastankskibe skal opfylde forskrifterne i dette afsnit tilligemed enhver  

 anden relevant forskrift i nærværende regler.
2	Ethvert gastankskib, der er under reparation,  

 ombygning, forandring og udrustning i forbindelse dermed, skal, uanset  

 byggetidspunktet, fortsætte med at være i overensstemmelse mindst  

 med de forskrifter, der tidligere fandt anvendelse på skibet.  

 Sådanne skibe, hvis bygget før 1. juli l986, skal som hovedregel  

 opfylde forskrifterne for skibe bygget på og efter det tidspunkt og da  

 mindst i samme udstrækning som forinden det undergik sådanne  

 reparationer, ombygning, forandringer eller udrustning.
Reparationer,  

 ombygning, forandringer af væsentligt omfang og udrustning i  

 forbindelse hermed, skal opfylde forskrifterne for skibe bygget på  

 eller efter 1. juli l986, for så vidt administrationen anser dette for  

 rimeligt og praktisk muligt.
 3	Skibe, som konverteres til et gastankskib, skal,  

 uanset byggetidspunktet, betragtes som et gastankskib bygget på det  

 tidspunkt, for hvilket en sådan konvertering påbegyndtes.
Regel 13	Forskrifter for gastankskibe 1	Gastankskibe skal opfylde forskrifterne i The  

 International Gas Carrier Code og skal, udover de relevante forskrifter i  

 reglerne I/8, I/9 og I/10 være synet og certificeret som foreskrevet i  

 denne kode.
Ved anvendelse af denne regel skal forskrifterne i koden  

 betragtes som obligatoriske.
 2	Gastankskibe, der er forsynet med et certifikat  

 udstedt i overensstemmelse med bestemmelserne i stk. 1, skal være  

 omfattet af den kontrol, der er foreskrevet i henhold til regel I/9. Med  

 henblik herpå skal et sådant certifikat betragtes som et  

 certifikat udstedt i henhold til regel I/12 eller I/13.
Afsnit CC	Gastankskibe - nationale bestemmelser vedrørende  

 skibe, der transporterer flydende gas i bulk Regel XI	Definitioner 1	I dette afsnit forstås ved:
 »Gaskoden for eksisterende gastankskibe« den af  

 organisationen udgivne »Code for Existing Ships Carrying Liquefied Gases in  

 Bulk« med de senest fastsatte ændringer.
 2	»Eksisterende gastankskibe« et skib, der er indrettet  

 til at medføre flydende gas som defineret i 1.2.1 i gaskoden for  

 eksisterende gastankskibe, og som i øvrigt er omfattet af  

 bestemmelserne i 1.2 i koden.
 3	»Gaskoden« (GC) den af organisationen udgivne »Code  

 for the Construction and Equipment of Ships Carrying Liquefied Gases in Bulk«  

 med de senest fastsatte ændringer.
Regel XII	Almindelige bestemmelser 1	Eksisterende gastankskibe skal opfylde  

 forskrifterne i gaskoden (GC) eller koden for eksisterende gastankskibe, alt  

 efter omstændighederne.
 2	Søfartsstyrelsen træffer de  

 afgørelser, som ifølge den pågældende kode er  

 henlagt til administrationen.
3	Andet anlæg, tilbehør eller materiale  

 end det i koderne foreskrevne kan anvendes, såfremt  

 Søfartsstyrelsen finder det godtgjort, at der ikke herved sker nogen  

 forringelse af den tilsigtede sikkerhed og effektivitet.
Tilsvarende  

 gælder, hvor en særlig foranstaltning er foreskrevet.
Regel XIII	    Certifikater 1	Inspektion samt udstedelse af  

 certifikater og påtegning af certifikater varetages af  

 Søfartsstyrelsen efter bestemmelserne i henholdsvis den internationale  

 gaskode (IGC), gaskoden (GC) eller gaskoden for eksisterende  

 gastankskibe.
 2	Søfartsstyrelsen kan i hvert enkelt  

 tilfælde tillade, at inspektionen helt eller delvis udføres af  

 et af Industriministeriet anerkendt klassifikationsselskab.
Regel XIV	Godkendelse Gastankskibe skal godkendes for så vidt  

 angår de dele, som er omfattet af den pågældende kode.
Til  

 brug i forbindelse med godkendelsen skal der i betimelig tid til  

 Søfartsstyrelsen og/ eller det pågældende  

 klassifikationsselskab indsendes tegningsmateriale, beskrivelser og andet  

 oplysningsmateriale som nærmere angivet af Søfartsstyrelsen i  

 hvert enkelt tilfælde.
Regel XV	Besætningen 1	Et gastankskib fører samt  

 navigations- og maskinofficerer skal have indgående kendskab til de i  

 gaskoderne foreskrevne informationer.
 2	Der skal på et iøjnefaldende sted  

 anbringes opslag med oplysninger om de transporterede gasarter eller  

 kemikalier til orientering for det pågældende gastanskibs  

 besætning.
Regel XVI	Koder, der skal forefindes om bord I alle gastankskibe skal der forefindes tre  

 eksemplarer af den internationale gaskode samt for eksisterende gastankskibe,  

 gaskoden eller koden for eksisterende skibe, alt efter  

 omstændighederne.
Regel XVII	Ikrafttrædelse af ændringer Søfartsstyrelsen fastsætter,  

 hvorvidt fremtidige ændringer til koderne skal være  

 gældende for danske skibe.
Meddelelser herom vil blive bekendtgjort i  

 »Meddelelser fra Søfartsstyrelsen« ved angivelse af  

 ikrafttrædelsesdato.
