 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en engroshandelsuddannelse.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Engroshandelsuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem et  

 sammenhængende forløb af praktisk oplæring og teoretisk undervisning opnår  

 erhvervskompetence inden for engroshandel.
 Uddannelsens varighed og struktur m.v.
 § 4.  Uddannelsen varer i alt 3 år, jf. dog stk. 2.
 Stk. 2.  For elever, der indleder uddannelsen i en  

 praktikvirksomhed varer uddannelsen 2 - 3 år efter elevens forudgående  

 skolemæssige baggrund eller alder således:
 Stk. 3.  Uddannelsestidens længde efter stk. 2, nr. 2,  

 fastsættes af praktikvirksomheden, inden uddannelsen indledes.
 § 5.  Elever, der indleder uddannelsen på skole,  

 begynder med en sammenlagt 1. og 2. skoleperiode på 40 uger.
 Stk. 2.  For elever, der indleder uddannelsen i en  

 praktikvirksomhed, er skoleundervisningen i det 1. år på sammenlagt 18 uger,  

 der gennemføres i skoleperioder på mindre end hele uger.
§ 6.  Skoleundervisningen efter den sammenlagte 1. og  

 2. skoleperiode på 40 uger eller de 18 uger for elever, der indleder  

 uddannelsen i praktikvirksomheden, varer 6 uger, dog 8 uger for elever i  

grovvarebranchen og i el-engrosbranchen.
Skoleundervisning  

 veksler med praktikuddannelse som anført nedenfor:
Fritagelse for dele af uddannelsen § 7.  Gennemførelse af den sammenlagte 1. og 2.  

 skoleperiode i følgende uddannelser:
 giver fritagelse for den sammenlagte 1. og 2. skoleperiode i  

 engroshandelsuddannelsen.
 Stk. 2.  Gennemført efg-basisuddannelse inden for  

 handels- og kontorområdet giver fritagelse for den sammenlagte 1. og 2.  

 skoleperiode.
 Stk. 3.  Gennemført indlednings- og semesterkursus fra  

 handelsmedhjælpereksamen giver fritagelse for skoleundervisningen i det 1. år  

 for elever, der indleder uddannelsen i en praktikvirksomhed, jf. § 5, stk. 2.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Eleven skal opnå konkret faglig viden og  

 færdighed samt personlig kompetence til selvstændigt at arbejde med en  

 engrosvirksomheds forskellige funktioner.
Dels hvor der udføres arbejde på  

 eller i forbindelse med fysiske lagre.
Dels på kontorer og i salgslokaler,  

 hvor omsætningen sker engros.
Derudover skal eleven opnå erkendelse af  

 behovet for fortsat at holde egne kvalifikationer ajour.
Uddannelsen  

 tilrettelægges således, at den i sit sigte orienterer sig mod fremtidig  

 beskæftigelse inden for såvel almene som mere specialiserede funktioner på  

 engroshandelsområdet.
 Stk. 2.  Den uddannede med speciale, jf. § 1, stk. 2,  

 nr. 2, skal nå de i stk. 1 anførte mål ved anvendelse af den pågældende  

 branches forhold og varesortiment.
Skoleundervisningen § 9.  Skoleundervisningen skal under hele  

 uddannelsesforløbet sikre, at eleven opnår en helhedsorienteret viden i såvel  

 de enkelte fagområder som i samspillet fagene imellem, således at eleven  

 oplever en undervisningsmæssig sammenhæng og kan opnå de fornødne teoretiske  

 og praktiske færdigheder i forbindelse med uddannelsen inden for handels- og  

 kontorområdet.
Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig beskæftigelse på  

 arbejdsmarkedet.
Eleven skal endvidere opnå grundig viden om og forståelse af  

 samfundet og dets udvikling samt en dybtgående viden om virksomhedernes og de  

 ansattes vilkår og opgaver i en erhvervs- og samfundsmæssig sammenhæng.  

 Endelig skal undervisningen give eleven forudsætninger for personlig  

 udvikling samt kvalifikationer til videregående uddannelse og  

 efteruddannelse.
 § 10.  Undervisningen omfatter følgende grundfag:
 Stk. 2.  Undervisningen i fremmedsprog efter stk. 1, nr.  

 3, vælges af eleven blandt de sprog, skolen kan tilbyde.
 Stk. 3.  Undervisningen for elever, der indleder  

 uddannelsen i en praktikvirksomhed, jf. § 5, stk. 2, omfatter ikke  

 grundfagene: Dansk (B), fremmedsprog (C) - valgfrit,  

samfundsøkonomi og samfund, handel og kultur.
 Stk. 4.  Mål, indhold og vejledende undervisningstid for  

 de enkelte grundfag følger reglerne om disse fag.
 § 11.  Undervisningen i den sammenlagte 1. og 2.  

 skoleperiode og i skoleundervisningen i det 1. år for elever, der indleder  

 uddannelsen i en praktikvirksomhed, jf. § 5, stk. 2, omfatter ikke områdefag.  

 Grundfag erstatter områdefag, jf. erhvervsuddannelseslovens § 24, stk. 2.
 § 12.  Undervisningen i specialefag har følgende  

 formål, mål og vejledende undervisningstid:
Formål Eleven skal opnå viden om indkøbs- og disponeringsfunktioner i sammenhæng  

 med den samlede økonomi i virksomheden, så eleven aktivt kan indgå i arbejdet  

 i disse funktioner og blive forberedt på fremtidige forhold.
Mål Undervisningen skal sikre, at eleven Vejledende uddannelsestid 2 uger.
Formål Eleven skal opnå viden om lagerfunktioner og lagerstyring i sammenhæng  

 med den samlede økonomi i virksomheden, så eleven aktivt kan indgå i arbejdet  

 i disse funktioner.
Mål Undervisningen skal sikre, at eleven Vejledende uddannelsestid 2 uger.
Formål Eleven skal opnå viden om de forhold inden for den pågældende branche,  

 der har betydning for salgs- og markedsføringsfunktionerne og kunne foretage  

 salg og markedsføring i sammenhæng med en virksomheds samlede økonomi, drift  

 og kundepolitik, så eleven kan indgå i arbejdet i disse funktioner.
Endvidere  

 skal eleven tilegne sig viden om struktur og fremtidige markedsvilkår inden  

 for branchen samt om forholdet mellem produktion, engros og detail.
Inden for  

grovvare- og el-engrosbranchen skal eleven derudover opnå viden  

 om de forhold, der har betydning for salgs- og markedsføringsfunktionerne, så  

 eleven aktivt kan indgå i arbejdet med disse funktioner.
Mål Undervisningen skal sikre, at eleven Vejledende uddannelsestid 2 uger.
Formål Eleven skal opnå det højeste faglige specialiseringsniveau for  

 uddannelsen i den pågældende branche.
Mål Undervisningen skal sikre, at eleven kan anvende en dyberegående,  

 brancherelevant viden på højeste faglige niveau.
Desuden skal eleven, med  

 udgangspunkt i indkøbs-, lager- og salgsfunktionerne, kunne foretage en  

 helhedsvurdering af samspillet mellem handlingsparametre i en virksomhed i  

 branchen.
Ved denne vurdering skal eleven kunne anvende indkøbs-, lager- og  

 salgsbudgetter.
Vejledende uddannelsestid 2 uger.
 Stk. 2.  Undervisningen i specialefag efter stk. 1, nr.  

 1, 2 og 3 inden for specialet efter § 1, stk. 2, nr. 2, i brancherne  

automobiler, dagligvarer engros, landbrugsmaskiner, manufaktur engros,  

 stål, træ og byggematerialer, vvs, værktøj og værktøjsmaskiner, samt  

grovvarer og el-engros skal gennemføres således, at målene nås  

 ved anvendelse af den pågældende branches særlige forhold og varesortiment.
 § 13.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Den vejledende undervisningstid for valgfag i  

 den sammenlagte 1. og 2. skoleperiode er 5,8 uger og i skoleperioden efter §  

 5, stk. 2, er den 1,9 uger.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 3.
 § 16.  Formålet med den praktiske del af  

 engroshandelsuddannelsen er, at eleven efter endt uddannelse selvstændigt kan  

 udføre arbejdsfunktioner på eller i forbindelse med fysiske lagre omfattende  

 indkøb og disponering, lager og lagerstyring samt salg og markedsføring.
§ 17.  Praktikuddannelsen tilrettelægges i perioder,  

 jf. § 6, således at skoleundervisning og praktikuddannelse understøtter og  

 supplerer hinanden.
Perioderne planlægges, så forløbet er hensigtsmæssigt i  

 forhold til virksomhedens arbejdsgang.
Eleven skal uddannes fagligt praktisk  

 forsvarligt inden for de i stk. 2 - 6 anførte arbejdsområder og funktioner,  

 og rækkefølgen bør i almindelighed også følge den anførte.
Stk. 2.  I 1. periode gives eleven en grundig  

 introduktion til virksomhedens daglige drift.
Eleven skal i denne periode  

 introduceres til og afprøve forskellige arbejdsområder, således at elev og  

 virksomhed får baggrund for at bedømme, om uddannelsesforholdet med udbytte  

 kan fortsætte efter prøvetidens afslutning, jf. § 60 i  

 erhvervsuddannelsesloven.
Perioden omfatter virksomhedens ide og mål,  

 virksomhedens daglige drift, branche, produktion, varekundskab,  

 arbejdsdeling, ansættelsesforhold og internt samarbejde, virksomhedens  

 edb-system og hensigtsmæssigt arbejdsmiljø, herunder kendskab til relevant  

 lovgivning på området.
Stk. 3.  I 2. periode skal eleven opnå nærmere kendskab  

 til indkøbs og disponeringsfunktioner, således at eleven efter perioden,  

 suppleret med skoleundervisning, selvstændigt kan indgå i arbejdet med disse  

 funktioner i virksomheden.
Perioden omfatter leverandør- og kundekreds,  

 varernes oprindelse og fremstilling, anvendelse og behandling af varer,  

 anvendelse af brugsanvisninger og varedeklarationer, anvendelse af kataloger,  

 fagblade og brochurer, sortimentssammensætning/varemix (indkøb) og indkøb ved  

 anvendelse af edb.
Stk. 4.  I 3. periode skal eleven opnå nærmere kendskab  

 til lager og lagerstyring, således at eleven efter perioden, suppleret med  

 skoleundervisning, selvstændigt kan indgå i arbejdet med disse funktioner i  

 virksomheden.
Perioden omfatter lageropdeling og -indretning, herunder den  

 mest hensigtsmæssige lagerudnyttelse, lageromkostninger, herunder svind,  

 varemodtagelse, udregning af fakturaer og priskontrol, kontrol af  

 lagerlister, edb-lagerstyring, kontrol med vareforsendelse, afregning af  

 transport og lagerstatistik (status).
Stk. 5.  I 4. periode skal eleven opnå nærmere kendskab  

 til salg og markedsføring, således at eleven efter perioden, suppleret med  

 skoleundervisning, selvstændigt kan indgå i arbejdet med disse funktioner i  

 virksomheden.
Perioden omfatter virksomhedens servicepolitik,  

 betalingspolitik og markedsføring samt ordrebehandling, forsendelse og  

 klarering, spedition, herunder transportformer, kalkulation og  

 tilbudsarbejde, salgs- eller tilbudsbreve og behandling af reklamationer.
Stk. 6.  I 5. periode arbejder eleven med fuld  

 anvendelse af det, der er lært i de foregående perioder.
Eleven arbejder  

 selvstændigt med indkøbs-, lager og salgsfunktioner, de økonomiske  

 konsekvenser heraf, herunder regnskabs- og budgetforståelse samt  

 lønningsregnskab og andet relevant regnskabsmateriale.
 § 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, om  

 praktikvirksomheden skønner, at eleven har særligt behov med hensyn til  

 skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1, stk. 2.
 Stk. 2.  Uddannelsesbeviset udstedes, når skolebevis er  

 udstedt, jf. § 21, og afsluttende praktikerklæring er udstedt, jf. § 18, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, og speciale, jf. § 1, stk. 2.
Stk. 4.  Uddannelsesbeviset udfyldes af skolen på en  

 blanket, som er udfærdiget af Det faglige Udvalg for  

 Engroshandelsuddannelsen.
Skolen udleverer beviset til eleven og opbevarer  

 fortegnelse over udstedte uddannelsesbeviser i 20 år.
Skolebevis § 20.  Ved bedømmelse anvendes 13-skalaen, jf. § 17 i  

 eksamensbekendtgørelsen.
 § 21.  Når samtlige skoleperioder i uddannelsen med  

 det valgte speciale er gennemført, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
 Stk. 2.  Skolebeviset skal indeholde:
 Stk. 3.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 25.
 Stk. 4.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Stk. 5.  Iøvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
 Eksamensbevis m.v.
§ 22.  Skolen udsteder eksamensbevis, jf. stk. 3, for  

 de grundfag og valgfag, som er afsluttet med eksamen.
For elever efter § 5,  

 stk. 1, med eksamen efter 2. skoleperiode.
For elever efter § 5, stk. 2, med  

 eksamen efter skoleundervisningen i det 1. år.
 Stk. 2.  Eksamensbevis kan kun udstedes, hvis summen af  

 de opnåede eksamenskarakterer, jf. stk. 4, er mindst 6 gange karakterernes  

 antal.
Stk. 3.  For elever, der indleder uddannelsen på skole,  

 anføres på eksamensbeviset de opnåede prøvekarakterer i projektet, jf. § 26,  

 stk. 4, og i de udtrukne grundfag og valgfag, jf § 26, stk. 1, og  

 standpunktskarakterer i alle gennemførte fag efter 2. skoleperiode.
For  

 elever, der indleder uddannelsen i en praktikvirksomhed, anføres  

 prøvekarakterer, jf. § 27, og standpunktskarakterer efter skoleundervisningen  

 i det 1. år.
Stk. 4.  Eksamensresultatet fremkommer på følgende måde:  

 For fag, hvori der afholdes prøve, dannes en eksamenskarakter af  

 gennemsnittet af prøvekarakter og standpunktskarakter.
Svarer gennemsnittet  

 ikke til et tal på karakterskalaen, afrundes til den nærmeste karakter.  

 Ligger tallet midt mellem 2 karakterer, afrundes der opad, hvis prøven har  

 givet den højeste karakter, og nedad, hvis prøven har givet den laveste  

 karakter.
For fag, hvori der ikke afholdes prøve, overføres  

 standpunktskarakteren ved afslutningen af 2. skoleperiode eller efter  

 skoleundervisningen i det 1. år som eksamenskarakter.
For elever, der  

 indleder uddannelsen på skole, udgør den mundtlige prøve i projektet en  

 eksamenskarakter.
Skolens løbende bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 § 24.  Skolen giver iøvrigt karakterer i grundfagene  

 efter reglerne om grundfag.
 Stk. 2.  I specialefag giver skolen  

 standpunktskarakterer forhold til målene for undervisningen, jf. § 12.  

 Standpunktskarakteren skal udtrykke elevens færdigheder i forhold til fagets  

 mål på det tidspunkt, hvor karakteren gives.
 Stk. 3.  For valgfag henvises med hensyn til  

 bedømmelsesformer og karaktergivning til reglerne om disse fag.
Skolevejledning § 25.  Ved afslutningen af 2. skoleperiode for elever  

 efter § 5, stk. 1, og efter skoleundervisningen i det 1. år for elever efter  

 § 5, stk. 2, udsteder skolen en skolevejledning til eleven og til  

 praktikvirksomheden.
 Stk. 2.  Ved afslutningen af hver af de følgende  

 skoleperioder, jf. dog stk. 4, udstedes ligeledes en skolevejledning.
 Stk. 3.  Skolevejledningen, som udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 4.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelsene for  

 udstedelse af skolebevis, jf. § 21, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i virksomheden.
Skolens afsluttende bedømmelse § 26.  For elever, der indleder uddannelsen på skole,  

 bestemmer ministeriet hver eksamenstermin ved lodtrækning for den enkelte  

 skole, i hvilke 3 grundfag der skal aflægges prøve.
Ministeriet bestemmer  

 endvidere, på hvilke skoler der skal aflægges prøve i valgfag.
Ministeriet  

 bestemmer endelig, i hvilket af de resterende grundfag, der indgår i  

 projektet, jf. stk. 3, der skal aflægges mundtlig prøve.
 Stk. 2.  Mindst 2 af prøverne i grundfagene skal være  

 skriftlige.
Stk. 3.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 4.  Projektet er af en uges varighed i slutningen  

 af 2. skoleperiode.
I forbindelse med projektet udarbejder hver af eleverne  

 et skriftligt oplæg, som danner grundlag for den mundtlige prøve.
Skolen  

 bestemmer omfanget af eventuel forberedelsestid og eventuelle hjælpemidler  

 ved den mundtlige prøve.
§ 27.  Elever, der indleder uddannelsen i en  

 praktikvirksomhed, aflægger prøve i de 4 grundfag.
Ministeriet bestemmer  

 efter lodtrækning, i hvilke fag der afholdes skriftlig prøve.
Mindst 2 af  

 prøverne i grundfagene skal være skriftlige.
 Stk. 2.  Ministeriet bestemmer endvidere, på hvilke  

 skoler der skal afholdes prøve i valgfag.
 § 28.  Elever kan kun deltage to gange i samme prøve.
 Stk. 2.  Elever, som ikke har bestået eksamen, jf. § 22,  

 stk. 2, kan kun tage de prøver om, som ikke er bestået.
Ikrafttræden § 29.  Bekendtgørelsen træder i kraft den 1. januar  

 1991.
