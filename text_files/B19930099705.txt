 I medfør af § 154, stk. 4, i lov om aktieselskaber, jf. lovbekendtgørelse  

 nr. 616 af 19. juli 1993, § 124, stk. 4, i lov om anpartsselskaber, jf.  

 lovbekendtgørelse nr. 617 af 19. juli 1993 § 60, stk. 2, i lov om  

 erhvervsdrivende fonde, jf. lovbekendtgørelse nr. 756 af 18. november 1991, §  

 1, stk. 4, i lov om Forenings-Registeret jf. lovbekendtgørelse nr. 147 af 17.  

 marts 1988, § 68, stk. 1, i lov om tilsyn med firmapensionskasser, jf.  

 lovbekendtgørelse nr. 670 af 19. august 1993, § 6, stk. 5, i lov om banker og  

 sparekasser m.v., jf. lovbekendtgørelse nr. 57 af 2. februar 1993, § 4, stk.  

 2, i lov om investeringsforeninger, jf. lovbekendtgørelse nr. 85 af 12.  

 februar 1990, § 4, stk. 5, i lov om visse spare- og udlånsvirksomheder m.v.,  

 jf. lovbekendtgørelse nr. 580 af 23. juni 1992, § 1, stk. 2, i lov nr. 217 af  

 5. april 1989 om administration af Det Europæiske Økonomiske Fællesskabs  

 forordninger om indførelse af europæiske økonomiske firmagrupper, og § 4,  

 stk. 5 i lov nr. 213 af 10. april 1991 om prospekter ved første offentlige  

 udbud af visse værdipapirer, fastsættes:
Fælles bestemmelser § 1.  Oplysninger om de virksomheder, der er  

 registreret i Erhvervs- og Selskabsstyrelsen, kan bestilles ved skriftlig  

 henvendelse til styrelsen vedlagt det nødvendige gebyr.
 Stk. 2.  Tilsvarende gælder for særlige attestationer,  

 erklæringer m.v. for virksomheder eller personer.
Ydelser med moms § 2.  For styrelsens EDB-registrerede oplysninger skal  

 der til de i dette kapitel nævnte gebyrer lægges moms.
 § 3.  For bekræftede kopier af følgende dokumenter  

 udgør gebyret:
 Stk. 2.  For særlige attestationer, erklæringer m.v.  

 samt for alle eller bestemte EDB-baserede oplysninger for flere virksomheder  

 eller personer betales efter regning.
 § 4.  For ekspres levering af de i § 3 nævnte ydelser  

 betales 292,80 kr. pr. bestilt ydelse.
Ydelser uden moms § 5.  For kopier af selskabsdokumenter og regnskaber  

 udgør gebyret 100,00 kr.
 § 6.  For ekspres levering af de i § 5 nævnte ydelser  

 betales 300 kr. pr. bestilt ydelse.
§ 7.  Publikum kan i Erhvervs- og Selskabsstyrelsens  

 ekspedition selv kopiere de mikrofotograferede regnskaber på de opstillede  

 kopimaskiner.
For hver kopiside betales 4,50 kr. eller 80,00 kr. for hvert  

 selskabs regnskab på mikrofiche.
 § 8.  For særlige attestationer, erklæringer m.v. samt  

 for alle eller bestemte oplysninger for flere virksomheder eller personer  

 betales efter regning.
Ikrafttrædelsesbestemmelser § 9.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 41 af 22. januar 1992  

 ophæves.
