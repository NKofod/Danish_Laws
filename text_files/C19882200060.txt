Tilskudsordningen er ændret Folketinget vedtog i foråret 1987 en række ændringer i den hidtidige  

 rentetilskudsordning.
Formålet med disse ændringer er - dels at gøre det muligt for nogle flere låntagere at opnå tilskud, - dels at give forholdsmæssigt større tilskud til låntagere med lav  

 årsindkomst end til låntagere med høj årsindkomst og - dels at gøre reglerne ens for, hvordan tilskuddet anvendes, uanset om  

 låntager har sit studielån i en bank eller sparekasse, eller det er overført  

 til Hypotekbanken.
Tilskudsåret 1988/89 I det følgende kan du læse, hvilke betingelser du skal opfylde for at  

 kunne få tilskud for tilskudsåret 1988/89 (1. april 1988 - 31. marts 1989),  

 og hvordan tilskuddet beregnes.
På midtersiderne er der et skema, som mere  

 detailleret viser, hvordan tilskuddet beregnes, og som du kan bruge for at  

 regne ud, om du kan få tilskud, og hvor stort det kan blive.
Hvilke lån kan der ydes tilskud til? Der ydes kun tilskud til de statsgaranterede studielån, der den 31.  

 december 1987 står i en bank eller sparekasse, eller som senest den 31.  

 december 1987 er indfriet af styrelsen og overført til Hypotekbanken eller  

 dennes inkassator (advokat). Der ydes kun tilskud for et helt tilskudsår ad  

 gangen (1. april - 31. marts). Der ydes ikke tilskud til statslån (det er lån  

 direkte fra styrelsen), andre lån eller krav om tilbagebetaling af for meget  

 udbetalt uddannelsesstøtte.
Sådanne lån indgår ikke i opgørelsen af den  

 samlede studiegæld ved tildeling af tilskud.
Hvilke betingelser skal være opfyldt? Ansøgning og ansøgningsfrist Du kan kun søge om tilskud ved at udfylde vedhæftede ansøgningsskema.
Ansøgning om tilskud for tilskudsåret 1988/89, herunder også ansøgning fra  

 personer, der alene har tidligere statsgaranterede studielån i Hypotekbanken  

 eller hos dennes inkassator (advokat), skal indsendes til Styrelsen for  

 Statens Uddannelsesstøtte, Danasvej 30, 1910 Frederiksberg C.
Styrelsen skal  

 have  ansøgningen i hænde senest tirsdag den 5. januar 1988.
Ansøgere med studielån i bank eller sparekasse Hvis din senest påbegyndte uddannelse er afsluttet eller afbrudt i 1986  

 eller tidligere, skal du 31. december 1987 opfylde den ene af disse to  

 betingelser:
 1. Du skal have indgået en aftale med din bank eller  

 sparekasse om at begynde at betale dit studielån tilbage senest 1. april  

 1988. Er du allerede i gang med at betale tilbage efter en aftale, er  

 betingelsen opfyldt.
 2. Du skal have fået en skriftlig tilladelse fra  

 Styrelsen for Statens Uddannelsesstøtte til at vente med at indgå en aftale  

 om tilbagebetalingen af studielån til efter den 31. december 1987 på grund af  

 arbejdsløshed, sygdom eller andre særlige årsager.
Er du i det afviklingsfri år? Hvis din senest påbegyndte uddannelse er afsluttet eller afbrudt i 1987  

 eller senest den 5. januar 1988, er du i det afviklingsfri år.
Det vil sige,  

 at du har ret til at vente med at begynde at betale studielån tilbage til et  

 år efter uddannelsens afslutning eller afbrydelse.
I det tilfælde skal du senest den 31. december 1987 have indgået en aftale  

 med din bank eller sparekasse om at begynde at betale dit studielån tilbage  

 senest 1. april 1988, selv om du ikke er forpligtet til det.
Så kan du få  

 tilskud.
Hvornår er uddannelsen afsluttet? Uddannelsen betragtes som afsluttet, hvis du senest den 5. januar 1988 har  

 fået den sidste karakter i den afsluttende eksamen.
Hvis du den 5. januar  

 1988 kun mangler den endelige bedømmelse af et afsluttende speciale eller  

 lignende, kan uddannelsen også betragtes som afsluttet, hvis du sammen med  

 ansøgningen sender en forhåndsgodkendelse af specialet fra din vejleder  

 (eksaminator) og censor.
I det tilfælde skal du i rubrikken på  

 ansøgningsskemaet for dato for uddannelsens afslutning skrive datoen for,  

 hvornår den endelige bedømmelse (karakter) af specialet forventes.
Hvornår er uddannelsen afbrudt? Uddannelsen er afbrudt, når du senest den 5. januar 1988 er frameldt  

 uddannelsesinstitutionen.
Orlov sidestilles med afbrydelse.
I rubrikken for  

 dato for din uddannelses afslutning eller afbrydelse skal du skrive  

 frameldelsesdatoen.
Hvis du har orlov, skal du skrive datoen for orlovens  

 begyndelse.
 Hvis du den 5. januar 1988 er tilmeldt en uddannelse, der ikke er  

 offentligt anerkendt, betragtes du i denne sammenhæng ikke som værende under  

 uddannelse.
 Hvis du i spørgsmål 9 i rubrikken for dato for din uddannelses afslutning  

 eller afbrydelse skriver en dato, der ligger efter det tidspunkt, hvor du  

 udfylder ansøgningen, skal du give styrelsen besked, hvis din uddannelse mod  

 forventning alligevel ikke blev afsluttet eller afbrudt før den 5. januar  

 1988.
Under uddannelse den 5. januar 1988? Hvis du er under uddannelse, skal du opfylde begge disse betingelser for  

 at få tilskud:
 1. Din tilbagebetalingspligt skal være indtrådt senest  

 den 5. januar 1988.
 2. Du skal senest den 31. december 1987 have indgået  

 aftale med din bank eller sparekasse om at begynde at betale dit studielån  

 tilbage senest den 1. april 1988.
 Din tilbagebetalingspligt er indtrådt, selvom du er under uddannelse, hvis  

 styrelsen skriftligt har meddelt dig, at du skal begynde at betale dit  

 statsgaranterede studielån tilbage før den 5. januar 1988. Har du senere fået  

 udsættelse med betalingen på grund af arbejdsløshed, sygdom, stram økonomi  

 eller af andre særlige årsager, er betingelsen stadig opfyldt.
Din tilbagebetalingspligt betragtes også som indtrådt, hvis der den 5.  

 januar 1988 er gået mindst et år fra det tidspunkt, hvor din uddannelse  

 senest forventedes afsluttet.
Den dato står enten i den sidste  

 garantierklæring, du har fået fra styrelsen eller i et brev, du har fået fra  

 styrelsen med udsættelse af betaling på grund af fortsat uddannelse.
Hvis du  

 er i tvivl om tidspunktet, så spørg din bank eller sparekasse.
Ansøgere med studielån i Hypotekbanken Din tilbagebetalingspligt er indtrådt, også selvom du er under uddannelse  

 den 5. januar 1988.
 Du skal opfylde en af følgende betingelser:
 1. Har du en aftale om, hvordan gælden skal betales  

 tilbage, skal du overholde den, eller også skal du have fået udsættelse med  

 tilbagebetalingen af Hypotekbanken eller af dennes inkassator (advokat).
 2. Hvis du ikke har en aftale, skal du senest den 31.  

 december 1987 have indgået en aftale med Hypotekbanken eller med dennes  

 inkassator (advokat) om at begynde at betale tilbage senest den 1. april  

 1988, eller du skal have Hypotekbankens (advokatens) tilladelse til at vente  

 med at indgå en sådan aftale.
Studiegældens størrelse Din samlede studiegæld i form af statsgaranterede studielån i bank eller  

 sparekasse og/eller tidligere statsgaranterede studielån i Hypotekbanken skal  

 være mindst 42.216 kr. den 31. december 1987 og større end halvdelen af din  

 særligt beregnede årsindkomst for 1986.
Sådan beregnes tilskuddet Tilskuddet for 1988/89 beregnes i slutningen af marts 1988 med en  

 tilskudsprocent af den del af din tilskudsberettigende studiegæld den 31.  

 december 1987, som overstiger halvdelen af din særligt beregnede årsindkomst  

 for 1986.
 På midtersiderne (* 1) kan du se, hvordan årsindkomsten beregnes, og  

 hvordan tilskudsprocenten fastsættes ud fra størrelsen af årsindkomsten for  

 1986, når diskontoen den 1. januar 1988 kendes.
Tilskudsprocenten Tilskudsprocenten er Nationalbankens officielle diskonto pr. 1. januar  

 1988 med tillæg af procentpoints fra 0 til 7. På midtersiderne kan du se,  

 efter hvilken skala tilskudsprocenten fastsættes, når den beregnede  

 årsindkomst og diskontoen den 1. januar 1988 kendes.
Din tilskudsberettigende studiegæld Styrelsen får oplysninger om størrelsen af din studiegæld pr. den 31.  

 december 1987 direkte fra bankerne, sparekasserne og Hypotekbanken.
 Hvis du har afsluttet uddannelsen i 1986 eller tidligere, indgår kun de  

 lån, hvor du senest den 31. december 1987 har indgået tilbagebetalingsaftale  

 eller har fået styrelsens tilladelse til at vente med at indgå aftale, i  

 opgørelsen af din tilskudsberettigende studiegæld.
 Hvis du den 5. januar 1988 er i det afviklingsfri år, indgår alene de lån,  

 hvor du senest den 31. december 1987 har indgået tilbagebetalingsaftale.
 Hvis du den 5. januar 1988 er under uddannelse, indgår - under  

 forudsætning af, at din tilbagebetalingspligt er eller betragtes som indtrådt  

 den 5. januar 1988 - alene de lån, hvor der senest den 31. december 1987 er  

 indgået tilbagebetalingsaftale.
 Det er ved opgørelsen af din samlede tilskudsberettigende studiegæld uden  

 betydning, om du efter indgåelse af tilbagebetalingsaftale af  

 styrelsen/pengeinstituttet har fået midlertidig udsættelse med betaling af  

 ydelser eller lempelse i ydelsen.
 Tidligere statsgaranterede studielån i Hypotekbanken indgår i opgørelsen,  

 hvis en af tidligere nævnte betingelser er opfyldt.
Studielån i banker og sparekasser, der indfries af styrelsen i perioden 1.  

 januar 1988 til beregningen foretages i slutningen af marts 1988, er ikke  

 tilskudsberettigende og indgår derfor ikke i opgørelsen af din samlede  

 studiegæld.
Tilsvarende gælder normalt også, hvis du i samme periode  

 misligholder en aftale om tilbagebetaling af lån i Hypotekbanken.
Den beregnede årsindkomst Opgørelsen af årsindkomsten tager udgangspunkt i din socialindkomst uden  

 formuetillæg for 1988, samt din skattepligtige formue den 31. december 1986.  

 Styrelsen får oplysninger herom direkte fra Statsskattedirektoratets  

 socialindkomstregister i februar 1988. Din socialindkomst for 1988 er opgjort  

 af Statsskattedirektoratet på grundlag af dine indkomst- og formueforhold i  

 indkomståret 1986. Den står nederst på din skattemæssige årsopgørelse for  

 1986.  Hvis du mener, at din socialindkomst for 1988 og/eller din  

 skattepligtige formue den 31. december 1986 er forkert opgjort, bør du  

 henvende dig herom til din lokale skatteforvaltning.
Din socialindkomst korrigeres af styrelsen på tre punkter for at nå frem  

 til din beregnede årsindkomst.
På midtersiderne kan du se, hvordan det sker,  

 og hvordan din formue indgår i beregningen med et særligt formuetillæg.
Hvis din årsindkomst før det særlige formuetillæg er mindre end 84.432  

 kr., udgør de 84.432 kr. + det særlige formuetillæg din beregnede  

 årsindkomst.
Dette beløb bruges ved beregningen, selv om din faktiske  

 indkomst i 1986 var lavere.
 Der tages ikke hensyn til ændringer i dine økonomiske forhold efter 1986.
 Hvis du i 1986 havde indtægter fra og/eller formue i Grønland, på Færøerne  

 eller i udlandet, som ikke er beskattet i Danmark, vil årsindkomsten bl.a.  

 blive beregnet med udgangspunkt i dine egne dokumenterede oplysninger herom.
Hvornår får du svar? Styrelsen tilstræber at give alle ansøgere besked om resultatet af  

 behandlingen af deres ansøgning i begyndelsen af april 1988. Dette  

 forudsætter, at ansøgningen er korrekt udfyldt, og at de bilag, du evt. skal  

 vedlægge ansøgningen, er indsendt sammen med ansøgningen.
Hvis ansøgningen er  

 mangelfuldt udfyldt, eller der mangler bilag, kan det vare længere tid, inden  

 du får svar, og udbetalingen af et evt. tilskud kan blive forsinket.
Sådan udbetales tilskuddet Tilskuddet til studielån overføres direkte til din bank eller sparekasse i  

 fire lige store rater i begyndelsen af hvert kvartal, og indsættes på din(e)  

 studielånskonto(i). Første gang i begyndelsen af april 1988.
 Tilskud til studiegæld i Hypotekbanken anvises hver måned med 1/12 af  

 tilskuddet.
 Når du får tilskud til statsgaranteret studiegæld i bank/sparekasse eller  

 i Hypotekbanken, har du ret til at få nedsat din månedlige ydelse, som du har  

 aftalt med banken/sparekassen eller Hypotekbanken, forholdsmæssigt med det  

 beløb, som du får i tilskud.
 Har du fået udsættelse med betalingen, bruges tilskuddet til en  

 ekstraordinær nedskrivning af lånet.
Hvis du skifter pengeinstitut, skal du bede dit nye pengeinstitut om at  

 give styrelsen besked om lånets nye kontonummer.
Ellers bliver tilskuddet  

 forsinket.
Skat Tilskuddet er skattepligtig B-indkomst.
Raterne for april, juli og oktober  

 kvartaler beskattes i 1988, raten for januar kvartal i 1989. Du vil i januar  

 få en opgørelse til selvangivelsen.
 Hvis du har spørgsmål om skat i forbindelse med tilskuddet, skal du  

 henvende dig til skatteforvaltningen i din kommune.
Loven Reglerne om tilskud findes nu i lov nr. 371 af 10. juni 1987 om tilskud  

 til afvikling af studiegæld og om eftergivelse af studiegæld.
Loven trådte i  

 kraft den 1. oktober 1987 og har for så vidt angår tilskud virkning fra  

 tilskudsåret 1988/89. Undervisningsministeriet vil udstede en bekendtgørelse  

 om tilskud i henhold til loven.
Du kan læse loven i Lovtidende på  

 biblioteket.
Andre hjælpemuligheder Eftergivelse af studiegæld Hvis du på grund af økonomiske, erhvervsmæssige eller sociale forhold er  

 ude af stand til at betale din studiegæld tilbage, kan du søge Hypotekbanken  

 om at få gælden helt eller delvis eftergivet.
Det gælder, uanset om gælden er  

 til et pengeinstitut, Styrelsen for Statens Uddannelsesstøtte eller  

 Hypotekbanken.
Du kan søge om at få studiegælden eftergivet 12 år  

 efter, at du har afsluttet din uddannelse eller din tilbagebetalingspligt  

 er indtrådt.
Hvis du får førtidspension eller invaliditetsydelse, kan du søge  

 straks.
Ansøgningsskema om eftergivelse og en pjece, hvori du kan læse mere  

 om mulighederne for eftergivelse, kan du få i de fleste pengeinstitutter og  

 hos Hypotekbanken, Landgreven 4, 1301 København K, telf. 01 92 80 00.
Gældssanering ved skifteretten Efter reglerne i konkursloven kan du få saneret din gæld ved skifteretten.
 Hele din økonomiske situation vil da blive bedømt.
 Du kan rette henvendelse til skifteretten i den retskreds, hvor du har  

 bopæl, i København Sø- og Handelsretten, hvis du vil vide mere.
Med venlig hilsen STYRELSEN FOR STATENS UDDANNELSESSTØTTE og KONGERIGET DANMARKS HYPOTEKBANK og FINANSFORVALTNING Bilag 1 A Sådan opgør du din tilskudsberettigende studiegæld:
 Er tilskudsgrundlaget mindre end ca. 8.000 kr., kan du ikke  

 få tilskud for 1988/89, da beregnede tilskud på under 1.200 kr. bortfalder,  

 og altså ikke udbetales.
 D Sådan beregner du din tilskudsprocent:
Find din beregnede årsindkomst i skalaen til venstre.
Så kan du beregne  

 din tilskudsprocent, når den officielle diskonto den 1. januar 1988 kendes.* Har du flere tilskudsberettigende studielån, fordeles dette tilskud på  

 lånene i forhold til saldoens størrelse den 31. december 1987.
 Dette beregningsskema er til eget brug.
 SKAL IKKE sendes til styrelsen.
 Bilag 2:
