Meddelelse om målsætninger om sagsbehandlingstiden i sager om vold, voldtægt og våben samt indberetning herom til Rigsadvokaten (RM 11/2008  rettet juni 2012) 1. Indledning Denne meddelelse indeholder målsætninger for politiets og anklagemyndighedens sagsbehandlingstid i sager om vold, voldtægt og ulovlig besiddelse af skydevåben og knive på offentligt tilgængelige steder.
Endvidere indeholder meddelelsen retningslinjer om indberetning til Rigsadvokaten af sagsbehandlingstiden i sager om voldtægt og sager om ulovlig besiddelse af våben på offentligt tilgængelige steder.
Rigsadvokaten har ved e-mail af 16. september 2011 orienteret samtlige chefanklagere og regionale statsadvokater om, at Rigsadvokaten med virkning fra 2. halvår 2011 vil indhente oplysninger om sagsbehandlingstiden i voldssager elektronisk.
Det er således ikke længere nødvendigt for politikredsene og statsadvokaturerne at foretage manuel registrering og indberetning af sagsbehandlingstiden i voldssager.
 Rigsadvokatens elektroniske udtræk af sagsbehandlingstiden i voldssager omfatter sager efter straffelovens §§ 244-246 (undtagen § 245 a), hvor voldsforholdet er hovedforholdet i sagen, og hvor sagen er blevet afgjort i retten.
 Sagsbehandlingstiden vil fortsat blive opgjort for perioderne 1. januar til 30. juni (1. halvår) og 1. juli til 31. december (2. halvår).
 Indtil det tidspunkt, hvor politikredse og statsadvokaturer får adgang til at foretage det ovennævnte udtræk af sagsbehandlingstider i voldssager, vil embederne fra Rigsadvokaten løbende modtage udtræk med de relevante oplysninger.
Rigsadvokaten arbejder på tillige at få mulighed for at indhente oplysninger om sagsbehandlingstiderne i sager om voldtægt og sager om ulovlig besiddelse af våben på offentligt tilgængeligt sted elektronisk.
Indtil videre skal sagsbehandlingstiderne i disse sager imidlertid fortsat registreres og indberettes manuelt i overensstemmelse med retningslinjerne i afsnit 7.
 Rigsadvokaten skal i øvrigt bemærke, at der  selvom udgangspunktet for en førstegangsovertrædelse af våbenlovens § 4, stk. 1, efter ændringen af våbenloven ved lov nr. 274 af 27. marts 2012 er bødestraf  fortsat skal ske registrering og indberetning af sagsbehandlingstiden i sager om ulovlig besiddelse af kniv på offentligt tilgængeligt sted, når der i byretten er idømt ubetinget frihedsstraf, eller når anklageren på forhånd har vurderet, at sagen vil medføre ubetinget frihedsstraf.
Indberetning af sagsbehandlingstiden i sager om voldtægt og sager om ulovlig besiddelse af våben på offentligt tilgængeligt sted indgår i både halv- og helårsrapporterne vedrørende kvalitets- og legalitetssikring, jf.
Rigsadvokatmeddelelse nr. 4/2009.
 Meddelelsen er opbygget således:
Afsnit 2: Voldssager Afsnit 3: Voldtægtssager Afsnit 4: Sager om ulovlig besiddelse af skydevåben og knive på offentligt tilgængelige steder Afsnit 5: Beregning af sagsbehandlingstiden Afsnit 6: Generelt om behandlingen af de nævnte sagstyper Afsnit 7: Indberetning til Rigsadvokaten om sagsbehandlingstiden Afsnit 8: Ikrafttræden 2. Voldssager Ved Rigsadvokatmeddelelse nr. 8/1997 blev der fastsat nye retningslinjer om indberetning af sagsbehandlingstiden i voldssager.
 Baggrunden for ændringen af de hidtidige indberetningsordninger i voldssager var vedtagelsen af lov nr. 350 af 23. maj 1997 om ændring af straffeloven, våbenloven og lov om restaurations- og hotelvirksomhed mv. (Skærpelse af straffen for særlig grov vold og for besiddelse af knive og slagvåben, sikkerhedsmæssige krav til restaurationers indretning mv.).
Det fremgik af lovens forarbejder, at regeringen ville fastholde målsætningerne fra voldspakken i 1994 om en hurtig behandling af voldssager og hurtig indsættelse til afsoning.
Der skulle derfor skabes et bedre grundlag for løbende at følge udviklingen på området.
 Af bemærkningerne fremgik det videre, at det for politiets og anklagemyndighedens vedkommende ville ske ved, at indberetningsordningerne fra politiet til de regionale statsadvokater blev udbygget, således at Rigsadvokaten kunne udarbejde en mere detaljeret statistik over sagsbehandlingstiden, herunder over sagsbehandlingstiden i de enkelte politikredse.
 Herudover ville Justitsministeriet en gang om året orientere Folketinget om status med hensyn til de opstillede målsætninger for en hurtig behandling af voldssager og en hurtig indsættelse til afsoning.
 Der gælder følgende retningslinjer om målsætningerne for sagsbehandlingstiden i voldssager:
 Voldssager omfattet af målsætningen:
- Sager om overtrædelse af straffelovens §§ 244-246 (undtagen § 245 a)», hvor voldsforholdet er sagens hovedforhold, og hvor sagen er afgjort i retten.» Som anført ovenfor i afsnit 1 indhenter Rigsadvokaten med virkning fra 2. halvår 2011 oplysninger om sagsbehandlingstiden i voldssager elektronisk.
Der skal således ikke længere foretages manuel registrering og indberetning af sagsbehandlingstiden i voldssager.
 Målsætninger for sagsbehandlingstiden i voldssager:
 Målsætningen for politiets og anklagemyndighedens sagsbehandlingstid er fastsat således:
 - At det samlede tidsforbrug fra sigtelsen til sagens indbringelse for retten ikke overstiger 30 dage.
3. Voldtægtssager Den 4. juni 2004 vedtog Folketinget beslutning nr.
B 82 om forbedring af voldtægtsofres retsstilling før og under retssagen.
Det fremgik af folketingsbeslutningens punkt 3, at sagsbehandlingstiden for voldtægtssager skulle nedbringes og på samme måde som for voldssager være omfattet af en konkret målsætning for sagsbehandlingstiden.
På den baggrund og efter anmodning fra Justitsministeriet udarbejdede Rigsadvokaten i samarbejde med Politimesterforeningen og efter drøftelser med Statsadvokatforeningen, Politifuldmægtigforeningen, Foreningen af Politiledere og Politiforbundet et forslag til målsætninger for sagsbehandlingstiden i voldtægtssager.
Forslaget dannede grundlag for et oplæg til målsætninger for sagsbehandlingstiden i voldtægtssager, der af justitsministeren blev fremsendt til Folketingets Retsudvalg.
 Justitsministeriet anmodede herefter Rigsadvokaten om at fastsætte forskrifter til udmøntning af ordningen i overensstemmelse med oplægget til Retsudvalget.
 På den baggrund gælder følgende retningslinjer om målsætningerne for sagsbehandlingstiden i voldtægtssager og om indberetning til Rigsadvokaten af sagsbehandlingstiden i disse sager:
 Voldtægtssager omfattet af målsætningerne og indberetningsordningen:
- Sager om overtrædelse af straffelovens § 216 og forsøg herpå - Sager om overtrædelse af straffelovens § 216, jf. § 224 (anden kønslig omgængelse end samleje), og forsøg herpå - Sager om overtrædelse af § 216, jf. § 225 (kønslig omgængelse med en person af samme køn), og forsøg herpå Ordningen omfatter sager, hvor voldtægtsforholdet er sagens hovedforhold.
Ordningen omfatter imidlertid også sager, hvor der er begået anden kriminalitet i tilknytning til voldtægten  eksempelvis frihedsberøvelse af offeret eller efterfølgende trusler mod offeret  idet sådanne lovovertrædelser ikke i sig selv kan antages at påvirke behandlingen af voldtægtssagen væsentligt.
Endvidere omfatter ordningen sager, hvor der i øvrigt måtte indgå forhold vedrørende mindre alvorlig kriminalitet begået uden sammenhæng med voldtægtsforholdet, hvis karakteren af disse forhold ikke medfører en særlig omfattende og langvarig efterforskning.
Ordningen omfatter tillige sager med flere gerningsmænd og sager, hvor samme gerningsmand har begået flere voldtægter.
Uden for ordningen falder nævningesager.
Uden for ordningen falder også sager, der udover voldtægt omfatter anden alvorlig kriminalitet, eksempelvis røverier, anden grovere berigelseskriminalitet eller adskillige voldsforhold, der i væsentlig grad har betydning for politiets og anklagemyndighedens behandling af sagen.
 Målsætninger for sagsbehandlingstiden i voldtægtssager:
 Målsætningen for politiets og anklagemyndighedens sagsbehandlingstid er fastsat således:
- At det samlede tidsforbrug fra sigtelsen til sagens indbringelse for retten ikke overstiger 60 dage - At det samlede tidsforbrug fra sigtelsen til sagens indbringelse for retten ikke overstiger 4 måneder i de tilfælde, hvor der gennemføres mentalundersøgelse af sigtede og eventuelt tillige sker forelæggelse for Retslægerådet Målsætningen om, at sagsbehandlingstiden i voldtægtssager ikke overstiger 4 måneder, omfatter kun sager, hvor der gennemføres en mentalundersøgelse af sigtede og eventuelt efterfølgende sker forelæggelse for Retslægerådet med henblik på rådets vurdering af sigtedes mentale tilstand.
 Målsætningen om en sagsbehandlingstid på 60 dage omfatter alle andre voldtægtssager, uanset om disse forudsætter tidskrævende sagsbehandlingsskridt, f.eks. omfattende DNA-profilanalyser.
4. Sager om ulovlig besiddelse af skydevåben og knive på offentligt tilgængelige steder Ved lov nr. 500 af 17. juni 2008 om ændring af straffeloven, retsplejeloven, våbenloven og lov om fuldbyrdelse af straf mv. skete der en styrkelse af indsatsen mod ulovlig besiddelse af skydevåben og knive på offentligt tilgængelige steder.
 Med henblik på at sikre en særlig hurtig sagsbehandling skal der ifølge lovens forarbejder tages skridt til at udvide de nuværende målsætninger for sagsbehandlingstiderne i voldssager ved politiet, anklagemyndigheden, domstolene og kriminalforsorgen til også at omfatte sager om ulovlig besiddelse af skydevåben og knive på offentligt tilgængelige steder og indberetning til Rigsadvokaten af sagsbehandlingstiden for politi og anklagemyndighed.
 På denne baggrund gælder følgende retningslinjer om målsætninger for sagsbehandlingstiden i sager om ulovlig besiddelse af skydevåben og knive på offentligt tilgængelige steder og om indberetning til Rigsadvokaten af sagsbehandlingstiden i disse sager.
 Sager om ulovlig besiddelse af skydevåben og knive på offentligt tilgængelige steder omfattet af målsætningerne og indberetningsordningen:
- Domme efter straffelovens § 192 a, stk. 1, nr. 1, og våbenlovens § 10, stk. 1, hvis der er tale om besiddelse af skydevåben på offentligt tilgængelige steder - Domme efter våbenlovens § 10, stk. 2, hvis der er tale om besiddelse af knive på offentligt tilgængelige steder Ordningen omfatter alene sager, hvor der i byretten er idømt ubetinget frihedsstraf, og sager, som anklagemyndigheden på forhånd vurderer vil medføre ubetinget frihedsstraf, selv om byretten afgør sagen med en mildere sanktion eller frifindelse.
 Uden for ordningen falder sager, som omfatter andre lovovertrædelser af væsentlig betydning for strafudmålingen.
 Målsætninger for sagsbehandlingstiden i sager om ulovlig besiddelse af skydevåben og knive på offentligt tilgængelige steder:
 Målsætningen for politiets og anklagemyndighedens sagsbehandlingstid fastsættes således:
 - At det samlede tidsforbrug fra sigtelsen til sagens indbringelse for retten ikke overstiger 30 dage.
5. Beregning af sagsbehandlingstiden Målsætningerne er i alle tilfælde fastsat for den samlede sagsbehandlingstid fra sigtelsestidspunktet til sagen af anklagemyndigheden fremsendes til retten med et anklageskrift eller en retsmødebegæring med henblik på fremme af sagen som en tilståelsessag.
Det forudsættes i den forbindelse, at der sker sigtelse af gerningsmanden umiddelbart efter, at denne er identificeret.
 I de tilfælde, hvor gerningsmanden i længere tid holder sig skjult, er bortrejst eller på anden måde selv er årsag til, at der ikke kan ske sigtelse umiddelbart efter identifikation af den pågældende som gerningsmand, vil sigtelsestidspunktet dog ligge noget senere, og sagsbehandlingstiden skal først beregnes fra dette senere tidspunkt.
6. Generelt om behandlingen af de nævnte sagstyper Generelt bør sager omfattet af særlige målsætninger for sagsbehandlingstiden fremmes frem for øvrige sager.
Der bør derfor gælde særlige retningslinjer i hver enkelt politikreds med henblik på at sikre en høj målopfyldelse i forhold til de opstillede sagsbehandlingstider.
Disse retningslinjer bør også omfatte særlige procedurer ved sagernes fremsendelse til retten, således at det tydeligt fremgår, at anklagemyndigheden anser sagen for omfattet af de særlige målsætninger om hurtig sagsbehandlingstid.
Dette kan f.eks. ske ved efter aftale med retten at anvende et sagsomslag med en særlig farve i disse sager.
Der henvises i øvrigt til det idékatalog, som er udarbejdet af en arbejdsgruppe under Domstolenes Samarbejdsforum med henblik på at kunne opnå en højere målopfyldelse i forhold til de sagsbehandlingstider, der er opstillet for volds- og voldtægtssager.
Rigsadvokaten har den 8. august 2008 udsendt idékataloget til samtlige politidirektører og regionale statsadvokater, ligesom idékataloget findes på AnklagerNet (Personfarlig Kriminalitet, Vigtig viden).
7. Indberetning til Rigsadvokaten om sagsbehandlingstiden 7.1. Halvårlig indberetning fra politidirektørerne til statsadvokaterne Sagsbehandlingstiden i de sager, der er omfattet ordningen, skal hvert halve år af politidirektørerne indberettes til statsadvokaterne ved udgangen af det halvår, hvor sagen er fremsendt til retten med et anklageskrift eller en retsmødebegæring.
 Indberetning skal ske, uanset om der er afsagt dom i sagen, eller om en eventuel byretsdom er anket.
 Indberetningerne i sager om voldtægt og sager om ulovlig besiddelse af skydevåben og knive på offentligt tilgængeligt steder foretages samtidig, idet der dog anvendes separate skemaer, jf. bilag 1 og 2.
Hvis der er grund til det, suppleres indberetningerne med nærmere oplysninger om særlige årsager til, at sager er fremsendt til retten senere end foreskrevet i målsætningerne for sagsbehandlingstid.
Det kan f.eks. være hensigtsmæssigt at anføre, hvis grunden til den længere sagsbehandlingstid er, at der er tale om et større sagskompleks, herunder med flere gerningsmænd og/eller forhold, at sagen har afventet længerevarende tekniske analyser af fingeraftryk eller DNA, eller at der foreligger andre særlige grunde til en langvarig sagsbehandling.
Det bemærkes i den forbindelse, at en eventuel våbenteknisk undersøgelse i sager om ulovlig besiddelse af skydevåben og knive på offentligt tilgængelige steder bør rekvireres straks efter beslaglæggelsen af våbnet, og at eventuel yderligere efterforskning ikke bør afvente resultatet af en sådan undersøgelse.
Endvidere bør anklageskrift eller retsmødebegæring i så vid udstrækning som muligt færdiggøres med henblik på, at sagen umiddelbart efter modtagelse af den våbentekniske erklæring kan fremsendes til retten.
 Indberetning til statsadvokaten for årets første halvår foretages senest den 1. august, mens indberetning for andet halvår skal ske senest den 1. februar i det kommende kalenderår.
7.2. Halvårlig indberetning fra statsadvokaterne til Rigsadvokaten På grundlag af politidirektørernes indberetninger indsender statsadvokaterne hvert halvår en oversigt over sagsbehandlingstiden i de enkelte politikredse til Rigsadvokaten.
 Indberetningerne i sager om voldtægt og sager om ulovlig besiddelse af skydevåben og knive på offentligt tilgængelige steder foretages samtidig, idet der dog anvendes separate skemaer, jf. bilag 3 og 4.
 Indberetningerne suppleres med nærmere oplysninger om særlige årsager til, at sager er fremsendt til retten senere end foreskrevet i målsætningerne for sagsbehandlingstid, hvis politidirektørernes indberetninger giver grundlag for det, jf. afsnit 7.1. Statsadvokaterne skal endvidere oplyse, om eventuelle langvarige sagsbehandlingstider er eller vil blive drøftet med politidirektøren.
 Indberetningerne vedrørende det første halvår i et kalenderår indsendes til Rigsadvokaten senest den 1. september, og indberetningen vedrørende andet halvår indsendes senest den 1. marts i det kommende kalenderår.
8. Ikrafttræden Den ændrede indberetningsordning i sager om vold trådte i kraft den 16. september 2011. Som følge heraf skal politikredsene og statsadvokaterne fra og med 2. halvår 2011 ikke længere foretage manuel registrering og indberetning af sagsbehandlingstiden i voldssager til Rigsadvokaten.
 Registrering og indberetning af sagsbehandlingstiden i sager om voldtægt og sager om ulovlig besiddelse af skydevåben og knive på offentligt tilgængeligt sted fortsætter som hidtil i overensstemmelse med det, der er anført ovenfor i afsnit 3 og 4.
Rigsadvokaten, den 29. juni 2012 Ole Hasselgaard Bilag 1 Halvårsindberetning om voldtægtssager fra politidirektøren til statsadvokaten Halvårsindberetning om sagsbehandlingstiden i voldtægtssager, der er fremsendt til retten med anklageskrift eller retsmødebegæring i perioden:
Indberettede sager i alt: (Sager mod flere tiltalte medtages som en sag pr. tiltalt) Andel af sager hvor målsætningen for sagsbehandlingstiden ikke blev opfyldt:
 Angivelse af alle sager hvor målsætningen for sagsbehandlingstiden er 60 dage:
 Angivelse af alle sager hvor målsætningen for sagsbehandlingstiden er 4 måneder:
Bilag 2 Halvårsindberetning fra politidirektøren til statsadvokaten om sager om ulovlig besiddelse af skydevåben og knive på offentligt tilgængelige steder Halvårsindberetning om sagsbehandlingstiden i sager om ulovlig besiddelse af skydevåben og knive på offentligt tilgængelige steder, der er fremsendt til retten med anklageskrift eller retsmødebegæring i perioden:
Indberettede sager i alt: (Sager mod flere tiltalte medtages som en sag pr. tiltalt) Andel af sager hvor målsætningen for sagsbehandlingstiden ikke blev opfyldt:
 Angivelse af de sager hvor målsætningen for sagsbehandlingstiden på 30 dage ikke blev opfyldt:
Bilag 3 Halvårsindberetning om voldtægtssager fra statsadvokaten til Rigsadvokaten Halvårsindberetning om sagsbehandlingstiden i voldtægtssager, der er fremsendt til retten med anklageskrift eller retsmødebegæring i perioden:
Indberettede sager i alt: (Sager mod flere tiltalte medtages som en sag pr. tiltalt) Andel af sager hvor målsætningen for sagsbehandlingstiden ikke blev opfyldt:
 Angivelse af alle sager hvor målsætningen for sagsbehandlingstiden er 60 dage:
 Angivelse af alle sager hvor målsætningen for sagsbehandlingstiden er 4 måneder:
 Kopi af politidirektørernes indberetningsskemaer til statsadvokaten bedes vedlagt.
Bilag 4 Halvårsindberetning fra statsadvokaten til Rigsadvokaten om sager om ulovlig besiddelse af skydevåben og knive på offentligt tilgængelige steder Halvårsindberetning om sagsbehandlingstiden i sager om ulovlig besiddelse af skydevåben og knive på offentligt tilgængelige steder, der er fremsendt til retten med anklageskrift eller retsmødebegæring i perioden:
Indberettede sager i alt: (Sager mod flere tiltalte medtages som en sag pr. tiltalt) Andel af sager hvor målsætningen for sagsbehandlingstiden ikke blev opfyldt:
 Angivelse af de sager hvor målsætningen for sagsbehandlingstiden er 30 dage:
 Kopi af politidirektørernes indberetningsskemaer til statsadvokaten bedes vedlagt.
 Gerningskoder: 73241: Vold, 73251: Kvalificeret vold, 73252: Vold med skade på legeme eller helbred, 73261: Kvalificeret vold med grov skade og 73262: Kvalificeret vold med døden til følge.
 Afgørelsestype nr.: 1: Dom, 2: Idømt bøde, 4: Betinget dom, 5: Betinget dom og bøde, 6: Delvis betinget dom, 7: Udeblivelsesdom, 8: Bødevedtagelse i retten, 9: Advarsel i retten, 11: Frifundet og 40: Andet.
