§ 1 I justitsministeriets cirkulære nr. 262 af 18. december 1969 om ægteskabs  

 opløsning foretages følgende ændringer:
 1. § 7, stk. 7, affattes således:
»Stk. 7.  Ægtefællerne skal vejledes om adgangen  

 til at aftale fælles forældremyndighed, jfr. myndighedslovens §§ 11 og 9, og  

 om mulighederne for senere ændring af vilkårene, jfr. navnlig  

 myndighedslovens § 17 og ægteskabslovens §§ 52, 53 og 58.« 2. § 12 affattes således:
 »§ 12.  Bevilling til skilsmisse efter  

 ægteskabslovens § 37 må ikke gives, før ægteskabsbrud er bevist ved  

 samstemmende erklæring fra ægtefællen og vedkommende trediepart om  

 ægteskabsbruddet og tidspunktet herfor.
Stk. 2.  Erklæring fra tredieparten kan afgives  

 skriftligt, medmindre statsamtet bestemmer andet.
Erklæring kan afgives på en  

 blanket, der fås i direktoratet for statens indkøb.« § 2 Cirkulæret træder i kraft den 1. januar 1986.
