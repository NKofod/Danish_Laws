I 1970 overførtes et antal grunde til landzone, hvorefter den  

 tidligere byggeret bortfaldt.
Ejere har godtgjort, at zonelovstilladelser,  

 som herefter er en forudsætning for at bebygge grunden ikke kan opnås.  

 Ejernes krav på tilbagebetaling af for meget betalt ejendomsskat grundet  

 medtagelse af byggeretten forældes efter 1908 loven, jf. § 1. Forældelsen  

 suspenderes ikke efter lovens § 3, da byggeretten fremgår af  

 vuderingsmeddelelserne.
Ejendomsskatterne tilbagebetales i 5 år tilbage fra  

 anmodningen.
Ejere af ubebyggede grunde i landzone har i de senere år i en række  

 tilfælde rettet henvendelse til vurderingsmyndighederne for at få ændret  

 ansættelsen.
De har i denne forbindelse godtgjort, at den zonelovstilladelse,  

 som er en forudsætning for at kunne bebygge grunden, ikke har kunnet opnås.
 Såfremt de vurderingsmæssige ansættelser har været foretaget ud fra denne  

 fejlagtige forudsætning, er ansættelserne taget op af skyldrådene til  

 revisionsmæssig ændring efter sædvanlig praksis og med skattemæssig virkning  

 for ejendomsskatterne 5 år tilbage fra det tidspunkt, hvor ejeren har fremsat  

 anmodningen om ændring af ansættelsen.
 Såfremt der har foreligget manglende dokumentation, eller  

 bebyggelsesmuligheden på anden måde har været uafklaret, er dette søgt  

 afklaret ved henvendelse til amtskommunen.
