Nyt fra Ankestyrelsen - orientering om  

 nævnsafgørelse om ophævelse af overvåget  

 samvær   af fuldmægtig Cathrine de Voss Ankestyrelsen er i henhold til bekendtgørelse om  

 retsikkerhed og administration på det sociale område § 13,  

 stk. 3 blevet orienteret om en nævnsafgørelse.
 Ankestyrelsen har ikke truffet afgørelse i sagen,  

 men finder anledning til vejledende at udtale sig om de anvendte regler om  

 samvær med børn anbragt udenfor hjemmet.
 I sagen havde Børn og unge-udvalget truffet  

 afgørelse om overvåget samvær for en bestemt periode.  

 Inden udløbet af denne periode henvendte  

 samværsforælderens advokat sig til kommunen og anmodede om, at  

 kommunen ophævede overvågningen, og såfremt kommunen afslog  

 dette, skulle sagen forel ægges for Børn og unge-udvalget.
 Advokaten henviste til, at der var kommet væsentlige  

 nye oplysninger i sagen.
Kommunen afslog at ophæve overvågningen,  

 ligesom kommunen heller ikke fandt grundlag for at forelægge sagen  

 vedrørende samvær for Børn og unge-udvalget.
Advokaten  

 klagede herefter til det sociale nævn.
 Det sociale nævn fandt, at en beslutning om at  

 fastholde overvågning måtte sidestilles med en beslutning om at  

 iværksætte overvågning, og at kompetencen til at  

 træffe sådanne beslutninger derfor er Børn og  

 unge-udvalgets.
 Ved kommunens beslutning om ikke at videresende advokatens  

 anmodning om ophævelse af overvågningen til Børn og  

 unge-udvalget tiltog kommunen sig derfor en beslutningskompetence, som  

 kommunen ikke havde.
 Nævnet pålagde derfor kommunen at sende  

 advokatens ansøgning om ophævelse af det overvågede  

 samvær til vurdering og afgørelse i Børn og  

 unge-udvalget.
Ankestyrelsens vurdering I henhold til lov om social service § 46, stk. 2 skal  

 en kommune, der ikke kan imødekomme en begæring om hjemgivelse,  

 forelægge sagen Børn og unge-udvalget.
Loven omtaler ikke begæringer om ophævelse af  

 overvåget samvær.
Lovgiver må således antages  

 udtømmende at have gjort op med i hvilke situationer, der er pligt til  

 at forelægge begæringer om ophævelse af en  

 tvangsmæssig beslutning for Børn og unge-udvalget.
 En begæring om ophævelse af overvåget  

 samvær skal ikke forelægges Børn og unge-udvalget,  

 såfremt kommunen ikke kan imødekomme begæringen.
 Når der er truffet afgørelse om  

 overvåget samvær er kommunen forpligtet til løbende at  

 påse at betingelserne for det overvågede samvær er til  

 stede.
 Såfremt der ikke længere er grundlag for  

 overvågning, er det kommunens pligt, på trods af at der  

 forelægger afgørelse om overvåget samvær og den  

 fastsætte periode ikke er udløbet, at se til at det  

 overvågede samvær ophæves.
 Såfremt kommunen modtager begæring om  

 ophævelse af overvåget samvær og kommunen ikke kan  

 imødekomme begæringen finder Ankestyrelsen, at der er tale om en  

 afgørelse efter § 57, stk. 2, således at kommunens  

 afgørelse kan påklages til det sociale nævn.
