 Der blev klaget over, at patientens egen læge udtog  

 blodprøverne, herunder en HIV-test, uden at informere hende herom, og  

 at lægen ikke informerede hende om resultatet af  

 prøverne.
 Klage over lægelig information i  

 forbindelse med udtagning af blodprøver, herunder HIV-test.
Patientklagenævnet fandt, at patientens læge burde have  

 indhentet et informeret samtykke, inden de pågældende tests,  

 herunder HIV-testen, blev foretaget.
Nævnet oplyste, at der, for  

 så vidt angår HIV-testen, gælder et krav om indhentelse af  

 patientens informerede samtykke, før blodprøven udtages.
Dette  

 følger af Sundhedsministeriets Vejledning om obligatorisk tilbud om  

 HIV-testning og rådgivning om HIV/AIDS til alle gravide, herunder  

 abortsøgende.
Nævnet lagde vægt på, at det ikke  

 fremgik af journalnotaterne, at informationen var givet.  

 Patientklagenævnet fandt det herefter ikke godtgjort, at patienten  

 havde modtaget information om blodprøverne.
Patientklagenævnet fandt ikke grundlag for at kritisere, at den  

 praktiserende læge ikke informerede om resultatet af prøverne.  

 Nævnet lagde herved vægt på, at den praktiserende  

 læge modtog besked om, at der ikke kunne konkluderes noget på  

 baggrund af undersøgelsen for HIV-antistof, hvorfor hun udbad sig en  

 ny prøve.
Da lægen efterfølgende havde ferie, henvendte  

 patienten sig derfor til en anden læge for at få svarene på  

 blodprøverne og få udtaget en ny prøve.
