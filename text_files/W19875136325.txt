Danmarks Optikerforening klagede over, at Monopoltilsynet ville  

 offentliggøre en redegørelse om markedet for briller og kontaktlinser, idet  

 foreningen fandt, at regørelsen indeholdt fortrolige og hemmelige  

 opplysninger.
Monopol-ankenævnet besluttede, at redegørelsen kunne  

 offentliggøres med enkelte ændringer og tilpasninger.
År 1987, den 23. januar, blev i sagen j.nr. 87-3118-2, Danmarks  

 Optikerforening, F.
A.
Thiele A/S, Brock & Michelsen A/S, J.
G.  

 Filtenborg A/S, Lutimex ApS, Menrad Optik ApS og NOCO Brilleoptik A/S ctr.  

 Monopoltilsynet, afsagt sålydende KENDELSE I skrivelse af 11. september 1986 har Danmarks Optikerforening klaget over  

 en af Monopolrådet den 3. september 1986 truffen afgørelse om at  

 offentliggøre en redegørelse om markedet for briller og kontaktlinser.
Monopolrådets afgørelse er endvidere påklaget af F.
A.
Thiele A/S ved  

 skrivelse af 22. september 1986 og af Brock & Michelsen A/S, J.
G.  

 Filtenborg A/S, Lutimex ApS, Menrad Optik ApS og NOCO Brilleoptik A/S ved  

 skrivelse af 10. oktober 1986.
 Klagerne Danmarks Optikerforening har nedlagt følgende påstande:
 A)Monopoltilsynet tilpligtes, forinden redegørelsen om markedet for  

 briller og kontaktlinser offentliggøres, at omarbejde redegørelsen således,  

 at der foretages en avanceberegning på grundlag af omkostningerne til  

 fremstillings- og servicevirksomhed, hvorhos følgende dele af redegørelsen  

 inden offentliggørelse ændres i overensstemmelse hermed eller udgår:
- Side 1, afsnit 4, - Side 49-52 omfattende kapitel 4.7, - Side 91, afsnit 2-4, - Side 92, afsnit 3, - Sammenfatningens pkt. 12, - Kapitel 5 forsynes med en tilføjelse svarende til den tilføjelse  

 sammenfatningens pkt. 14 er blevet forsynet med.
 B) Monopoltilsynet tilpligtes, forinden redegørelsen om markedet for  

 briller og kontaktlinser offentliggøres, at lade afsnit 1.3, side 8 til side  

 10 udgå, subsidiært at omarbejde konklusionen omkring arten af brillebehovet.
F.
A.
Thiele A/S' påstande falder i to dele:
 1) Dels finder selskabet, at en række af de oplysninger, der findes i  

 redegørelsen vedrørende selskabets forhold, bør fjernes, da det efter  

 selskabets opfattelse drejer sig om oplysninger, der har karakter af at være  

 hemmelige eller fortrolige, og som Monopoltilsynet derfor ikke må  

 offentliggøre, jfr. monopollovens § 19, stk. 2, som affattet ved lov nr. 617  

 af 19. december 1984.
 2) Dels ønsker selskabet, at dets krav om ændringer og/eller udeladelser  

 af en række af redegørelsens oplysninger, vurderinger eller konklusioner, som  

 selskabet finder enten fejlagtige eller misvisende, tages til følge.
Klagerne Brock & Michelsen A/S, J.
G.
Filtenborg A/S, Lutimex ApS,  

 Menrad Optik ApS og NOCO Brilleoptik A/S har nedlagt påstand om principalt,  

 at skemaet i rapportens side 20 udgår i sin helhed, subsidiært at skemaet  

 alene gengives i anonymiseret form.
 Monopoltilsynet har påstået afgørelsen stadfæstet.
Sagen har været behandlet på nævnets møder den 10. november og 8. december  

 1986 samt 5. og 19. januar 1987. På det første møde var parterne bortset fra  

 F.
A.
Thiele A/S repræsenteret og udtalte sig.
Den påklagede afgørelse er indeholdt i sålydende skrivelser af 3. og 5.  

 september 1986 fra monopoltilsynet til Danmarks Optikerforening, F.
A.
Thiele  

 A/S, Brock & Michelsen A/S og Menrad Optik ApS.
Høringsperioden for  

 redegørelsen om markedet for briller og kontaktlinser er nu afsluttet, og  

 direktoratet har efter en vurdering af de modtagne høringssvar udarbejdet et  

 endeligt forslag til redegørelsen.
Dette har været forelagt for monopolrådet,  

 som på sit møde dags dato/den 3. september 1986, har besluttet, at  

 redegørelsen skal offentliggøres.
 Af det vedlagte uddrag af referat til rådsmødet (bilag 1) fremgår det,  

 hvorledes direktoratet har vurderet foreningens/selskabets høringssvar, og af  

 bilag 2 fremgår, hvilke ændringer dette vil medføre i den endelige  

 redegørelse.
Redegørelsen vil herefter blive sendt til trykning den 24. september 1986,  

 hvorfor tilsynet skal anmode Danmarks Optikerforening/F.
A.
Thiele A/S/Brock  

 & Michelsen A/S/Menrad Optik ApS om inden denne dato at meddele, hvilke  

 af foreningens/selskabets tidligere fremsatte bemærkninger man eventuelt  

 ønsker optaget i et bilag til redegørelsen.
 Tilsynet skal endelig gøre foreningen/selskabet opmærksom på, at  

 beslutningen om at offentliggøre redegørelsen i henhold til monopollovens §  

 18, stk. 1, jfr. stk. 7, kan indbringes for monopol-ankenævnet.
Og til J.
C.
Filtenborg, Lutimex ApS og NOCO Brilleoptik A/S:  

 Høringsperioden for redegørelsen om markedet for briller og kontaktlinser er  

 nu afsluttet, og direktoratet har efter en vurdering af de modtagne  

 høringssvar udarbejdet et endeligt forslag til redegørelsen.
Dette har været  

 forelagt for monopolrådet, som på sit møde den 3. september 1986, har  

 besluttet, at redegørelsen skal offentliggøres.
 Redegørelsen vil herefter blive sendt til trykning den 24. september 1986.
 Tilsynet skal samtidig gøre opmærksom på, at beslutningen om at  

 offentliggøre redegørelsen i henhold til monopollovens § 18, stk. 1, jfr.  

 stk. 7, kan indbringes for monopol-ankenævnet.
I henhold til monopollovens § 1 påhviler det Monopoltilsynet at overvåge  

 udviklingen i konkurrenceforholdene med henblik på at hindre urimelige priser  

 og forretningsbetingelser samt at sikre de bedst mulige vilkår for den frie  

 erhvervsudøvelse, og som led i denne virksomhed er det bl.a. tilsynets opgave  

 at undersøge og redegøre for konkurrenceforholdene samt for pris- og  

 indtjeningsforholdene m.v. på forskellige markedsområder.
Med henvisning  

 hertil traf Monopolrådet på sit møde den 4. september 1985 beslutning om, at  

 der skulle iværksættes en undersøgelse af markedet for briller og  

 kontaktlinser.
Rådet lagde herved bl.a. vægt på, at der er tale om et vareområde, som er  

 af væsentlig økonomisk betydning for store dele af befolkningen; tæt ved  

 halvdelen af befolkningen har briller eller kontaktlinser, og så godt som  

 alle over 45-50 år bruger læsebriller.
Hertil kommer, at anskaffelse af  

 briller eller kontaktlinser sjældent er en engangsforanstaltning, idet  

 briller slides, og især læsesynet ændrer sig over tiden, hvorfor udskiftning  

 med nogle års mellemrum er det normale.
Tilsynet har tidligere foretaget undersøgelser på dette markedsområde.
På  

 baggrund af en del klager foretog tilsynet således i slutningen af 1950erne  

 en undersøgelse af forholdene i optikbranchen og udsendte på denne baggrund  

 en redegørelse i 1960 (Meddelelser fra Monopoltilsynet, 1960, s. 21-29).
I 1980 offentliggjorde tilsynet på ny en redegørelse om struktur, priser  

 og indtjening i optikbranchen.
Den var udarbejdet på baggrund af en  

 henvendelse fra Forbrugerrådet og efter et ønske fra optikbranchen om at få  

 belyst omkostningsstrukturen i branchen.
 Formålet med 1985-undersøgelsen har været at give en beskrivelse af  

 markedsstrukturen i optikbranchen, herunder at redegøre for forsyningsforhold  

 og struktur i såvel leverandør- som detailleddet, samt at beskrive pris- og  

 avanceforholdene i de enkelte omsætningsled og at redegøre for omkostnings-  

 og indtjeningsforholdene i branchen.
 Ud fra undersøgelsens samlede resultater er der i redegørelsen  

 afslutningsvis givet en sammenfattende karakteristik af konkurrenceforholdene  

 på markedet for briller og kontaktlinser.
 Tilsynet har - i lighed med alle tidligere redegørelser af denne art -  

 valgt at følge den procedure, som er foreskrevet ved undersøgelser i henhold  

 til pris- og avancelovens § 5. Tilsynet har forud for iværksættelsen af  

 undersøgelsen ført forhandlinger om dens tilrettelæggelse og gennemførelse  

 med brancheorganisationerne Danske Optikgrossisters Forbund,  

 Kontaktlinseleverandørernes Forening, Dansk Urmager- og  

 Optiker-Centralforening og Danmarks Optikerforening samt med enkelte af de  

 største virksomheder fra såvel leverandør- som detailleddet.
 I forbindelse med undersøgelsen er der indhentet oplysninger fra en  

 betydelig del af leverandørerne og fra et udvalg af detailbutikkerne.
 Ved inspektørbesøg er der indsamlet oplysninger fra 34 leverandører, som  

 tilsammen repræsenterer en meget stor del af den samlede engrosomsætning med  

 briller og kontaktlinser.
 Til belysning af forholdene i detailleddet har tilsynet anmodet optikere  

 og urmagere i 45 udvalgte byer/byområder om at besvare et spørgeskema.  

 Skemaet blev udsendt til i alt 294 forretninger i slutningen af oktober 1985.
Herudover har tilsynet ved inspektørbesøg indhentet oplysninger om  

 indkøbs- og udsalgspriser for en række nærmere angivne varer.
Disse  

 oplysninger er indhentet fra en del af de forretninger, som fik tilsendt  

 spørgeskemaet.
Til prisundersøgelsen udvalgte tilsynet samtlige  

 optikforretninger i 20 af de 45 byer.
Udvalget bestod af 154 forretninger, og  

 prisoplysningerne blev indhentet i november/december 1985.
Endvidere har tilsynet i januar/februar 1986 foretaget en særlig  

 undersøgelse af det spild, der forekommer på brilleglas ved, at de enten går  

 i stykker under slibningen, eller at de ikke passer kunden og derfor må  

 leveres tilbage.
Til belysning af dette forhold udsendte tilsynet et særligt  

 skema til 50 forretninger, som blev anmodet om gennem en måned at føre  

 regnskab med indkøb, salg og spild af glas.
Disse skemaer er indhentet af  

 inspektører i februar/marts 1986.
 Ud over de fra virksomhederne og brancheorganisationerne indhentede  

 oplysninger er der til udarbejdelse af redegørelsen anvendt materiale fra  

 Danmarks Statistik, resultater af offentliggjorte undersøgelser af  

 optikmarkedet i de andre nordiske lande samt oplysninger fra andre offentlige  

 myndigheder.
Klagerne Danmarks Optikerforening har bl.a. anført, at en ændring af  

 redegørelsen i overensstemmelse med de to påstande vil medføre et mere  

 nuanceret og retvisende billede af optikerbranchen.
Påstand A skal forstås  

 som et krav om en egentlig omarbejdelse af redegørelsen, således at de reelle  

 omkostninger bliver belyst.
Herefter må en del af de konklusioner der drages  

 - særligt om sammenligning til andre brancher - revideres.
 Ad påstand A:
 Monopoltilsynet har i redegørelsen konsekvent anvendt et forkert  

 varebegreb.
En optiker sælger ikke en kunde et brillestel og to stk. glas.
Ved køb af  

 briller bør der foretages en undersøgelse og gives kunden en omhyggelig  

 vedledning.
Der skal foretages en færdig produktion af glas og stel, for at  

 kunden får den brille, han kan bruge.
Optikeren leverer således en samlet  

 problemløsning, bestående af serviceydelser, fremstillingsproces og  

 materialer.
 Tilsvarende betragtninger gør sig gældende for salg af kontaktlinser.
En optikerforretning er således en blandet produktions-, handels, og  

 servicevirksomhed, og ikke en ren detailhandelsvirksomhed.
Som konsekvens  

 heraf er det misvisende at anvende det for rene detailhandelsvirksomheder  

 gældende avancebegreb - forskellen mellem indkøbspris på varen og  

 udsalgsprisen - på optikerbranchen.
Det korrekte avancebegreb for  

 optikerbranchen må under hensyntagen til optikerbranchens ovenfor beskrevne  

 ydelse opgøres på samme måde som i en produktionsvirksomhed, d.v.s. som  

 omsætning med fradrag af variable omkostninger i form af vareforbrug og  

 tidsforbrug til ydelsens fremstilling.
Monopoltilsynet forkaster i redegørelsen resultatet af en foretagen  

 undersøgelse af tidsforbruget.
I stedet henvises til et skønnet tidsforbrug i  

 en af Danmarks Optikerforening for adskillige år siden udsendt håndbog.
Det  

 fremgår dog tydeligt af håndbogen, at beregningerne er behæftet med  

 usikkerhed, og at flere oplysninger bør indhentes.
På basis af en opdeling af salget af et par briller i de mange enkelte  

 arbejdsprocesser, der er nødvendige for at gennemføre salget, ville det være  

 muligt at foretage et egentlig tidsstudium.
Resultatet af en sådan  

 undersøgelse kunne bruges til at beregne en retvisende avance.
De konklusioner, Monopoltilsynet fremsætter om optikerbranchens avance, og  

 de sammenligninger, der drages imellem optikerbranchen og den øvrige  

 detailbranche, er som følge af det anførte misvisende.
Det forkerte  

 avancebegreb er særligt indeholdt i de i påstand A anførte afsnit.
På side 1  

 i afsnit 4, stk. 1, fastslås det indledningsvis, at branchen er et  

 højavanceområde sammenlignet med andre dele af detailhandelen.
Dette er en  

 ubegrundet og for branchen skadelig udtalelse.
 I kapitel 4, afsnit 7, opereres der konsekvent med det forkerte og påtalte  

 avancebegreb, uden at der samtidig gøres et forsøg på at redegøre for, at den  

 opgjorte avance i vidt omfang skal dække omkostninger ved fremstillings- og  

 servicevirksomhed.
 Konklusionen, side 91 er, som det fremgår af det ovenfor anførte,  

 vildledende og skadelig for branchen.
 Konklusionen, side 92, afsnit 3, vedrørende tidsforbrugundersøgelsen, er  

 ikke rimelig, når Monopoltilsynet ikke har forsøgt at foretage et egentlig  

 tidsstudium.
 Sammenfatningens pkt. 12 må udgå som en konsekvens af det ovenfor anførte.
 Det er klagernes opfattelse, at den gennemskuelighed, som Monopoltilsynet  

 ønsker at skabe for forbrugerne, ikke bliver skabt ved, at forbrugerne bliver  

 vildledt med hensyn til avanceforholdene.
Redegørelsens kapitel 5 indeholder en objektiv oversigt over  

 prisstrukturen, og klagerne skal, da der ikke drages nogen egentlige  

 konklusioner, undlade at protestere imod selve dette afsnit.
Det må  

 imidlertid kræves, at afsnittet forsynes med en tilføjelse, hvori der  

 redegøres for, at optikernes bruttoavance anvendes til dækning af de ovenfor  

 omhandlede fremstillings- og serviceomkostninger.
 Ad påstand B:
Til støtte for påstanden om, at redegørelsens afsnit 1.3 bør udgå,  

 subsidiært omarbejdes, gør klagerne gældende, at befolkningens brillebehov er  

 af en væsentlig anden størrelsesorden end den, tilsynet angiver.
De  

 videnskabelige undersøgelser, som tilsynet henviser til som dokumentation  

 for, at en meget væsentlig del af befolkningen har ensartet refraktion på  

 øjnene og derfor vil kunne anvende de såkaldte færdigbriller som læsebriller,  

 findes uegnede til at belyse spørgsmålet, fordi de ikke er repræsentative.  

 Andre undersøgelser kan fremdrages, som viser, at en del af den danske  

 befolkning går med et uopdaget korrektionsbehov, og at en betydelig del af  

 brillebehovet ikke kan dækkes ved selvbetjenings-færdigbriller.
Monopoltilsynet har til det af klagerne Danmarks Optikerforening anførte  

 bl.a. bemærket, at tilsynet er af den opfattelse, at de nedlagte påstande  

 nævnt under såvel punkt A og B og de til støtte herfor fremførte anbringender  

 i det hele vedrører forhold, der ikke kan karakteriseres som hemmelige eller  

 fortrolige - hvilket heller ikke er hævdet af klagerne - og som følge deraf  

 ikke ses omfattet af undtagelsesbestemmelsen i monopollovens § 19, stk. 2.  

 Tilsynet må derfor finde, at de af advokaten nedlagte påstande må afvises  

 under henvisning hertil.
Til de to påstande bemærker tilsynet i øvrigt:
 Ad påstand A:
Tilsynet har i redegørelsen oplyst, hvad der forstås ved bruttoavance, og  

 begrebet er anvendt i overensstemmelse med sædvanlig praksis.
Der er  

 endvidere flere steder omtalt, hvilke typer af omkostninger der skal afholdes  

 af den konstaterede bruttoavance.
Tilsynet har ikke fundet det muligt at  

 foretage egentlige beregninger af de omkostninger, der medgår til de  

 produktions- og servicemæssige ydelser, som optikerne præsterer, bl.a. som  

 følge af, at de foreliggende oplysninger om omkostningsforhold og tidsforbrug  

 ved de enkelte funktioner ikke muliggør sådanne beregninger.
 Tilsynet må afvise kravet om, at der foretages en avanceberegning på  

 grundlag af omkostningerne til fremstillings- og servicevirksomhed og må  

 ligeledes afvise at inddrage en sådan avanceberegning ved sammenligning med  

 andre brancher.
 Ad påstand B:
 Afsnit 1.3 i redegørelsen er udarbejdet dels på grundlag af de statistiske  

 resultater, der fremgår af videnskabelige artikler, der beskriver  

 refraktionsforholdene i befolkningen, dels på de lægelige konklusioner, der  

 kan drages heraf med hensyn til befolkningens brillebehov - det, der i tabel  

 1.1 i redegørelsen er betegnet indiceret, tvingende brillebehov . Såvel disse  

 måleresultater - der er gennemført med anvendelse af metoder, der er standard  

 ved øjenundersøgelser, og som fortsat anvendes - som de lægelige  

 konklusioner, der er draget heraf, har en sådan karakter, at der ikke  

 foreligger den i klagerens ankeindlæg nævnte videnskabelige tvivl .
 Tilsynets vurdering af befolkningens brillebehov er således foretaget på  

 grundlag af et omfattende materiale, der dækker synsforholdene i hele  

 befolkningen.
 Derimod har de specialundersøgelser, der har været fremdraget under sagen,  

 været anvendt til at dokumentere forholdene omkring to spørgsmål: dels  

 hyppigheden af ens refraktion på begge øjne i befolkningen, dels spørgsmålet  

 om nytten af tonede glas.
 Det af klagerne fremlagte materiale ses ikke at anfægte holdbarheden i de  

 synspunkter, tilsynet har fremført i redegørelsen vedrørende disse forhold og  

 findes i øvrigt uden relevans for de pågældende spørgsmål.
Klagerne F.
A.
Thiele A/S har til støtte for deres påstand bl.a. anført  

 følgende:
 Ad påstand 1:
 I to tilfælde er der efter klagernes opfattelse tale om offentliggørelse  

 af hemmelige eller fortrolige oplysninger.
Oplysningerne om virksomhedens finansielle forbindelser med NOCO  

 Brilleoptik A/S ønskes udeladt af redegørelsen, idet der bl.a. henvises til  

 den lighed, der er mellem den foreliggende sag og ankesagen vedrørende Glud  

 & Marstrand og dette selskabs finansielle forbindelser til Lego System  

 A/S (jfr.
Monopol-ankenævnets kendelse af 20. december 1985, gengivet i  

 Monopoltilsynets Meddelelser: Kendelser og domme 1985, nr. 4, side 210-215).
 Endvidere ønsker klagerne redegørelsens oplysninger om selskabets  

 regnskabstal, herunder omsætningstal m.v. udeladt.
Til støtte herfor henvises bl.a. til, at de regnskaber, F.
A.
Thiele A/S  

 (moderselskabet) tilstiller Aktieselskabs-registeret, ikke indeholder  

 oplysninger om selskabets omsætning, men alene om, hvor stor selskabets  

 bruttofortjeneste er, idet virksomheden har benyttet sig af bestemmelsen i  

 årsregnskabslovens § 25 til - af konkurrencemæssige hensyn - at sammendrage  

 forskellige poster i selskabets resultatopgørelse.
 Ad påstand 2:
 Klagernes indvendinger retter sig særligt mod de sammenligninger, der er  

 foretaget i redegørelsen, mellem klagernes priser og priserne i andre  

 optikforretninger.
Den omformulering af bemærkningerne herom, der er sket i det endelige  

 udkast, findes ikke tilfredsstillende, og konklusionen kræves fortsat  

 udeladt.
Det anføres direkte i redegørelsen, at der er visse vanskeligheder  

 med at foretage prissammenligninger , men når der er det, bør man ikke i et  

 materiale, der skal offentliggøres, drage konklusioner, der kan virke til  

 skade for firma F.
A.
Thiele A/S.
Materialet, der ligger til grund for  

 konklusionen, er så tyndt og fyldt med fejl, at det videnskabeligt ikke kan  

 danne grundlag for nogen som helst konklusion.
Specielt med hensyn til sammenligningen med Synoptik-priser anføres det,  

 at denne kun omfatter 3 varenumre brilleglas, der er sammenlignelige.
Heraf  

 udviser de to tilfælde, at klagerne har højere priser end Synoptik, og i et  

 tilfælde det omvendte.
Af dette drager man konklusionen, at F.
A.
Thiele A/S  

 har de højeste udsalgspriser.
I en optikerforretning findes der i hundredvis af varenumre.
Varerne er  

 oftest ikke sammenlignelige, og det findes derfor videnskabeligt fuldstændig  

 uacceptabelt at foretage sammenligninger og drage konklusioner på et  

 grundlag, som det i redegørelsen foreliggende.
For så vidt angår brillestel er der i redegørelsen søgt oplyst priser på  

 13 forskellige brillestel, hvoraf F.
A.
Thiele A/S kun fører de 4.  

 Sammenligninger på dette grundlag berettiger ej heller til nogen konklusion.
Foruden kritikken af prissammenligningen anfører selskabet, at det ikke er  

 korrekt at omtale F.
A.
Thiele A/S som en egentlig kædeforretning.
Monopoltilsynet har til det af klagerne F.
A.
Thiele A/S anførte bl.a.  

 bemærket følgende:
 Ad påstand 1:
 Tilsynet lægger afgørende vægt på, at oplysninger om finansielle  

 forbindelser mellem de virksomheder, der findes på det enkelte marked, og som  

 kan øve indflydelse på konkurrenceforholdene, fremgår af de redegørelser,  

 tilsynet udarbejder, og som bl.a. har til formål at give en fyldestgørende  

 kortlægning og beskrivelse af struktur- og konkurrenceforholdene i de enkelte  

 brancher.
De pågældende oplysninger om finansielle forbindelser mellem F.
A.
Thiele  

 A/S og NOCO Brilleoptik A/S kan ikke betragtes som hemmelige eller fortrolige  

 i monopollovens forstand, idet oplysningerne fremgår umiddelbart af de  

 regnskaber, selskaberne indsender til Aktieselskabs-registeret.  

 Koncernregnskabet for F.
A.
Thiele A/S viser, at Nordisk Optik Compagni A/S  

 indgår som et datterselskab i koncernen med angivelse af, hvor stor  

 moderselskabets kapitalandel i selskabet udgør, og i regnskabet for NOCO  

 Brilleoptik A/S anføres det, at selskabets aktiekapitaler er 100 pct. ejet af  

 Nordisk Optik Compagni A/S.
Med hensyn til offentliggørelse af de regnskabsmæssige oplysninger finder  

 tilsynet det af afgørende betydning ved beskrivelsen af strukturforholdene at  

 kunne offentliggøre nøjagtige tal for størrelsesforholdene på de  

 virksomheder, der må antages at have betydning for markeds- og  

 konkurrenceforholdene i de enkelte brancher.
Selskabet er den næststørste  

 udbyder på detailmarkedet for briller og kontaktlinser og væsentlig større  

 end den tredjestørste udbyder, hvorfor oplysninger om selskabets omsætning  

 har betydelig interesse for en kortlæggelse af strukturforholdene i branchen.
Det er i denne forbindelse tilsynets opfattelse, at monopollovens § 19,  

 stk. 2, fastlægger, hvad der kan offentliggøres af undersøgelsesresultater,  

 og at årsregnskabslovens § 25 ikke umiddelbart kan forstås som en  

 indskrænkning i denne offentliggørelsesadgang.
Tilsynet har hverken i  

 årsregnskabslovens tekst eller i bemærkningerne hertil kunnet finde  

 holdepunkter for, at der skulle være tale om forretningshemmeligheder, og  

 tilsynet finder endvidere, at offentliggørelsesadgangen efter monopolloven må  

 afgrænses efter andre kriterier end dem, der er anvendt i årsregnskabsloven.
 Ad påstand 2:
 Vedrørende kritikken af de foretagne sammenligninger af priser, avancer og  

 indtjening må det understreges, at der her er tale om gengivelse af de  

 faktiske konstaterede forhold, og hvad angår priserne er sammenligningerne  

 foretaget for identiske produkter, hvilket helt svarer til de  

 sammenligninger, forbrugerne - hvis de forhører sig i flere forretninger -  

 kan foretage forud for anskaffelse af briller og kontaktlinser.  

 Monopoltilsynet har derfor måttet afvise, at de foretagne sammenligninger  

 skulle være misvisende eller vildledende.
 Tilsynet er i øvrigt af den opfattelse, at alle disse klagepunkter ikke er  

 omfattet af undtagelsesbestemmelsen i monopollovens § 19, stk. 2, og derfor  

 må afvises med henvisning hertil.
 Tilsynet vil i overensstemmelse med sædvanlig praksis i forbindelse med  

 offentliggørelse af redegørelser give selskabet mulighed for, at de  

 udtalelser, selskabet er fremkommet med i forbindelse med den lovbestemte  

 høringsprocedure, vil kunne offentliggøres i et særligt bilag sammen med  

 redegørelsen i det omfang, selskabet har ønske herom.
Klagerne Brock & Michelsen A/S, J.
C.
Filtenborg A/S, Lutimex ApS,  

 Menrad Optik ApS og NOCO Brilleoptik A/S, har til støtte for deres påstand  

 bl.a. anført følgende:
Undersøgelsens formål er at give et billede af markedsstrukturen samt at  

 beskrive pris- og avanceforholdene på markedet for briller og kontaktlinser.  

 En nærmere vurdering af sammensætningen af den enkelte virksomheds omsætning  

 ligger således uden for rapportens formål.
I denne forbindelse henvises til  

 undersøgelsens præambel, der netop angiver, at det er hensynet til  

 forbrugeren, der ligger til grund for undersøgelsen, dels på grund af den  

 store økonomiske betydning for forbrugeren og dels på grund af den  

 tilsyneladende blåstempling af branchen, der er sket gennem tilknytningen til  

 sundhedssektoren.
 Såfremt rapporten offentliggøres i den foreliggende form, vil de enkelte  

 leverandørers konkurrencemæssige situation blive afdækket.
Omsætningen og dennes sammensætning er ubestrideligt af væsentlig  

 betydning for den enkelte virksomhed.
Dette synspunkt understøttes bl.a. af  

 årsregnskabslovens § 25, der netop for visse selskaber angiver, at den  

 konkurrencemæssige situation kan medføre, at alene bruttoavancen  

 offentliggøres.
I henhold til forarbejderne foreligger denne  

 konkurrencemæssige situation f.eks. når der er tale om et begrænset  

 varesortiment (eller et sortiment med enkelte væsentlige varenumre) eller når  

 der er tale om en begrænset kundekreds (eller får store kunder).
 Tilsvarende fremgår det af årsregnskabslovens § 49, stk. 2, at  

 nettoomsætningens fordeling på aktiviteter kan udelades, netop hvis  

 offentliggørelsen kan volde skade for selskabet.
 Der henvises i den forbindelse til ændringen af monopollovens § 19 ved lov  

 nr. 617 af 19. december 1984, hvor der skete en præcisering af, at fortrolige  

 og hemmelige oplysninger ikke må offentliggøres.
 For så vidt man måtte finde, at oplysningerne om omsætningen er afgørende  

 for undersøgelsens formål, begæres oplysningerne bragt i anonymiseret form.  

 Angivelsen af navne er uden betydning for forbrugerne, men vil alene være  

 interessant for konkurrerende virksomheder.
Monopoltilsynet har til det af klagerne, Brock & Michelsen A/S, J.
C.  

 Filtenborg A/S, Lutimex ApS, Menrad Optik ApS og NOCO Brilleoptik A/S,  

 anførte bl.a. bemærket følgende:
 Tilsynet finder det af afgørende betydning ved beskrivelsen af  

 strukturforholdene at kunne offentliggøre nøjagtige tal for  

 størrelsesforholdene på de virksomheder, der må antages at have betydning for  

 markeds- og konkurrenceforholdene i de enkelte brancher.
De fem selskaber, der står bag klagen, forhandler alle brillestel og har  

 tilsammen en markedsandel på dette delmarked på omkring 42 pct., og de  

 tilhører alle markedets 6 største udbydere.
Tre af selskaberne - J.
C.  

 Filtenborg A/S, Brock & Michelsen A/S og NOCO Brilleoptik A/S -  

 forhandler endvidere brilleglas og har tilsammen en markedsandel på ca. 53  

 pct. af dette delmarked samtidig med, at de alle er blandt de 6 største  

 udbydere.
Oplysningerne om selskabernes omsætning er derfor en væsentlig  

 forudsætning for at give en dækkende kortlægning af strukturforholdene i  

 branchen.
Det er i denne forbindelse tilsynets opfattelse, at monopollovens § 19,  

 stk. 2, fastlægger, hvad der kan offentliggøres af undersøgelsesresultater,  

 og at årsregnskabslovens §§ 25 og 49 ikke umiddelbart kan forstås som en  

 indskrænkning i denne offentliggørelsesadgang.
Tilsynet har hverken i  

 årsregnskabslovens tekst eller i bemærkningerne til lovforslaget kunne finde  

 holdepunkter for, at de nævnte oplysninger kan anses for  

 forretningshemmeligheder, og tilsynet finder endvidere, at  

 offentliggørelsesadgangen efter monopolloven må afgrænses efter andre  

 kriterier end dem, der er anvendt i årsregnskabsloven.
For så vidt angår årsregnskabslovens anvendelse af udtrykket særlige  

 konkurrencemæssige hensyn hvorved er tilsigtet en beskyttelse af selskaberne  

 mod den skadevirkning, der kan opstå, såfremt konkurrerende virksomheder får  

 adgang til oplysninger om forretningernes omfang m.v., bemærker tilsynet, at  

 formålet med tilsynets undersøgelsesvirksomhed bl.a. er at skabe den størst  

 mulige gennemsigtighed på markedet, og at en sådan gennemsigtighed ifølge  

 sagens natur vil kunne øve indflydelse på de enkelte virksomheders økonomiske  

 stilling i konkurrencen med andre virksomheder.
Men da de øvrige virksomheder  

 er underlagt samme krav om offentlighed omkring deres økonomiske forhold  

 (omsætning og markedsandel), og da formålet med den større gennemsigtighed er  

 at skabe en mere aktiv konkurrencesituation på markedet, skal der helt  

 usædvanlige omstændigheder til, for at hensynet i årsregnskabsloven kan  

 tillægges afgørende vægt sammenlignet med de hensyn, der ønskes tilgodeset i  

 henhold til monopolloven.
Som det fremgår af selskabernes ankeskrivelse har  

 klagerne ikke påberåbt sig sådanne særlige omstændigheder.
Endvidere har tilsynet gjort opmærksom på, at kun to af de omhandlede  

 selskaber - Menrad Optik ApS og NOCO Brilleoptik A/S - har benyttet sig af  

 bestemmelsen i årsregnskabslovens § 25 og alene anført bruttofortjenesten i  

 årsregnskabet.
To andre af klagerne - J.
C.
Filtenborg A/S og Brock &  

 Michelsen A/S - angiver nettoomsætningen i deres årsregnskaber, hvorimod  

 Lutimex ApS' nettoomsætning i regnskabet alene udgøres af  

 provisionsindtægter, hvorfor værdien af den samlede omsætning med brillestel  

 er uoplyst i dette selskabs årsregnskab.
Endelig har tilsynet - i relation til klagernes bemærkninger om, at den  

 nævnte tabel er uden betydning for undersøgelsens formål - understreget, at  

 det af udkastet til redegørelsen side 2 fremgår, at formålet er, at give en  

 beskrivelse af markedsstrukturen i optikbranchen, herunder at redegøre for  

 forsyningsforhold og struktur i såvel leverandør- som detailleddet . At  

 beskrive pris- og avanceforholdene i de enkelte omsætningsled samt at  

 redegøre for omkostnings- og indtjeningsforholdene i branchen.
Samt at give  

 en sammenfattende karakteristik af konkurrenceforholdene på markedet for  

 briller og kontaktlinser . Det fremgår heraf, at undersøgelsen ikke er  

 begrænset til forhold, som alene har betydning forbrugerne.
 Til det således foreliggende skal nævnet udtale:
I.
En undersøgelse efter monopollovens § 19, stk. 2, der har som formål at  

 belyse konkurrenceforholdene i en branche, bør være loyal og objektiv.
Danmarks Optikerforening har kritiseret det lægelige grundlag i  

 redegørelsens kapitel 1.3 om befolkningens brillebehov og har herunder  

 henvist til forskellige sagkyndiges udtalelser.
Nævnet kan ikke tage stilling  

 til uenigheden om disse spørgsmål, men finder, at der bør gives Danmarks  

 Optikerforening lejlighed til i dette afsnit at give udtryk for sit syn på  

 brillebehovet i tilslutning til Monopoltilsynets udredning.
Nævnet finder det uheldigt, at der på redegørelsens side 1, afsnit 4,  

 gives udtryk for en almindelig vurdering, der ikke fremtræder som en  

 konklusion af et fremlagt materiale.
Bemærkningerne om betydningen af  

 tilknytningen til sundhedssektoren i 1. linie i afsnit 5 på samme side findes  

 ikke at have det fornødne saglige grundlag.
 De foretagne prisundersøgelser, for hvilke der er redegjort på side 38 ff,  

 findes ikke at give fornøden basis for konklusionen på side 44 om forholdene  

 mellem priserne hos 2 navngivne firmaer, ej heller i den afsvækkede form,  

 hvori konklusionen fremtræder i tillægget til redegørelsen side 6. Nævnet har  

 herved navnlig lagt vægt på, at sammenligningen af de 2 firmaers priser  

 bygger på ganske få varenumre.
II. en brancheundersøgelse efter monopollovens § 19, stk. 2, har værdi ved  

 at belyse konkurrenceforholdene i branchen på grundlag af indsamlede  

 oplysninger.
Et væsentligt spørgsmål er, i hvilket omfang der i undersøgelsen  

 kan og bør medtages fortrolige oplysninger.
Sammenstillinger af generel statistisk art, som de findes på redegørelsens  

 side 15, 25 og 27, rejser ingen problemer af fortrolighedsmæssig karakter.  

 Det samme gælder redegørelser for finansielle forbindelser, der efter  

 aktieselskabslovens § 28 a er tilgængelige for enhver interesseret, samt  

 oplysninger, der kan uddrages af offentliggjorte regnskaber.
Diagrammerne på  

 redegørelsens side 29 og 30 findes derfor ikke at kunne kritiseres.
Bestemmelserne i årsregnskabslovens §§ 25, 43 og 49, der giver  

 virksomheder adgang til at udelade visse oplysninger af deres regnskaber, er  

 fastsat ud fra hensynet til at beskytte virksomheder, der befinder sig i en  

 situation, hvor de er særlig udsat for konkurrence.
Bestemmelserne kan ikke  

 anses for at være bindende for Monopoltilsynets afgørelse efter monopolloven  

 af hvilke oplysninger, der bør medtages i en brancheundersøgelse.  

 Regnskabsmateriale, der efter årsregnskabsloven kan hemmeligholdes, bør dog  

 kun offentliggøres for navngivne virksomheder, hvor dette har væsentlig  

 betydning for undersøgelsens værdi.
Tabellen på redegørelsens side 20 viser  

 omsætningstal specificeret på hovedgrupper for et antal importører, hvoraf  

 ingen har meget store markedsandele.
Tabellen bør ud fra de ovennævnte  

 synspunkter kun offentliggøres i anonymiseret form.
Derimod finder nævnet, at  

 det har betydning, at tabellerne på side 72-76, der bl.a. giver grundlag for  

 Monopoltilsynets formodning om, at de store kæder vinder markedsandele på  

 bekostning af de selvstændige forretninger , bringes i den angivne form.
III.
Monopoltilsynet og Danmarks Optikerforening har et forskelligt syn  

 på, hvordan avancebegrebet i detailledet på briller bør fastlægges.
Dette  

 skyldes den forskellige betydning, parterne tillægger undersøgelse og  

 vejledning, og dermed de omkostninger, der er forbundet med ydelsen af denne  

 service.
Nævnet anser det ikke for nødvendigt at tage stilling til denne  

 uenighed, men finder, at der bør gives optikerne adgang til i forbindelse med  

 Monopoltilsynets redegørelse for dettes avancebegreb i samme afsnit at  

 fremstillet sit syn på spørgsmålet.
 Herefter bestemmes:
 Monopoltilsynets redegørelse vil kunne offentliggøres, såfremt den ændres  

 og tilpasses i overensstemmelse med bemærkningerne i denne kendelse.
