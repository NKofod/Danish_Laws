 I medfør af § 22, stk. 1-3, i lov nr. 214 af 28. april 1993 om en  

 værditabsordning for boligejere m.v., samt § 21, stk. 1, i lov nr. 420 af 13.  

 juni 1990 om affaldsdepoter, fastsættes:
 § 1.  Følgende beføjelser i henhold til lov om en  

 værditabsordning for boligejere m.v. udøves af amtsrådene:
Stk. 2.  Amtsrådet videresender anmodninger om lån til  

 egenbetaling, der opfylder betingelserne i lovens § 10, stk. 1, til  

 Hypotekbanken i forbindelse med, at der anmodes om disponering af beløb til  

 det oprydningsprojekt, lånet vedrører.
Amtsrådet medsender det i § 10 nævnte  

 materiale.
 Stk. 3.  Amtsrådet sender kopi af anmodninger om  

 indbetaling af egenbetaling til Hypotekbanken.
 § 2.  Følgende opgaver og beføjelser udøves af  

 Miljøstyrelsen:
 Stk. 2.  Uanset bestemmelsen i § 1, nr. 2, træffer  

 Miljøstyrelsen afgørelse om, i hvilket omfang der skal iværksættes oprydning,  

 såfremt amtsrådet i forbindelse med udarbejdelse af skitseprojekt anslår, at  

 de samlede udgifter til oprydning og undersøgelser på en ejendom overstiger 1  

 mio. kr. incl. moms.
 Stk. 3.  Miljøstyrelsen sender kopi af anmodninger om  

 indbetaling af egenbetaling til Hypotekbanken.
Hypotekbankens opgaver § 3.  Kongeriget Danmarks Hypotekbank er ansvarlig for  

 den økonomiske administration af den årlige bevilling til oprydninger og  

 provenu fra egenbetalinger efter loven og varetager bl.a. følgende opgaver:
 § 4.  Disponering til konkrete undersøgelses- eller  

 oprydningsprojekter sker uden hensyntagen til provenuet fra egenbetalingen.
 Stk. 2.  Disponering af beløb til ydelse af lån, jf. §  

 3, stk. 1, nr. 3, skal ske samtidig med disponering af beløb til det projekt,  

 lånet vedrører.
Stk. 3.  Såfremt bevillingen for det pågældende år er  

 fuldt disponeret, optages disponeringsanmodningen på en venteliste i den  

 rækkefølge, anmodningerne modtages.
Disponeringen foretages da, så snart der  

 er bevillingsmæssig dækning herfor.
Stk. 4.  Hypotekbanken oplyser amtsrådet og  

 Miljøstyrelsen om den foretagne disponering efter indsendte anmodninger.
Kan  

 en disponering ikke foretages umiddelbart, oplyser Hypotekbanken om, hvornår  

 en disponering kan forventes foretaget, jf. stk. 3.
Stk. 5.  En disponering bortfalder, såfremt  

 Hypotekbanken ikke senest 18 måneder efter meddelelsen om den foretagne  

 disponering har modtaget en anmodning om udbetaling fra amtsrådet,  

 henholdsvis Miljøstyrelsen.
En disponering bortfalder dog ikke, såfremt  

 amtsrådet, henholdsvis Miljøstyrelsen forinden har meddelt Hypotekbanken, at  

 disponeringen skal opretholdes med henblik på udbetaling på et nærmere  

 angivet senere tidspunkt.
 § 5.  Udbetaling til dækning af amtsrådets afholdte  

 udgifter til undersøgelser sker, når undersøgelserne er afsluttet.
Stk. 2.  Udbetaling til dækning af amtsrådets afholdte  

 udgifter til oprydninger og skadeserstatninger sker i forbindelse med  

 afslutningen af det samlede projekt.
Såfremt amtsrådet skønner, at  

 oprydningsarbejdet strækker sig over mere end 3 måneder, sker der dog  

 udbetaling ved udgangen af hvert kvartal for de indtil da afholdte udgifter.  

 Der kan maksimalt udbetales 70 % af det disponerede beløb til oprydning,  

 førend oprydningsprojektet er afsluttet.
 Stk. 3.  Endelig afregning sendes til Hypotekbanken  

 senest 1 måned efter et projekts afslutning.
 Stk. 4.  Udbetaling til dækning af amtsrådets afholdte  

 udgifter til drift af andre foranstaltninger kan ske ved udgangen af hvert  

 kvartal for de indtil da afholdte udgifter.
Stk. 5.  Såfremt udgifterne til et projekt overstiger  

 det disponerede beløb, sker udbetaling af overskydende beløb kun, i det  

 omfang bevillingen for det pågældende år ikke er fuldt disponeret.
I modsat  

 fald finder bestemmelsen i § 4, stk. 3, tilsvarende anvendelse.
 § 6.  Hypotekbanken forestår den økonomiske  

 administration af egenbetalinger, herunder modtagelse af betalinger,  

 frigivelser og tilbagebetalinger.
Stk. 2.  Hypotekbanken sender en erindring til  

 grundejeren om indbetaling af egenbetaling ca. 4 uger før betalingsfristens  

 udløb.
Hypotekbanken underretter snarest pågældende amtsråd, henholdsvis  

 Miljøstyrelsen om indbetalte egenbetalinger.
 Stk. 3.  Hypotekbanken foretager frigivelse og  

 tilbagebetaling af egenbetaling til grundejeren efter anmodning fra  

 pågældende amtsråd, henholdsvis Miljøstyrelsen.
 § 7.  Tilsagn om lån til egenbetaling i henhold til  

 lovens § 10, stk. 2, meddeles af Hypotekbanken.
 Stk. 2.  Lån til betaling af egenbetaling administreres  

 af Hypotekbanken, jf. lovens § 10, stk. 3.
Diverse bestemmelser § 8.  Iværksættelse af undersøgelsesprojekter kan  

 først ske, når amtsrådet har modtaget bekræftelse fra Hypotekbanken på, at  

 beløbet til dækning af udgifterne er disponeret, jf. § 4, stk. 4.
 Stk. 2.  Iværksættelse af oprydningsprojekter samt  

 overtagelse af ejendomme kan først ske, når amtsrådet, henholdsvis  

 Miljøstyrelsen har modtaget bekræftelse fra Hypotekbanken på, at beløbet til  

 dækning af udgifterne er disponeret, og at egenbetaling er indbetalt.
 § 9.  Et tilsagn om oprydning skal indeholde oplysning  

 om, at oprydninger kun gennemføres, i det omfang der afsættes bevilling  

 hertil på de årlige finanslove.
 Stk. 2.  Anmodning til grundejeren om indbetaling af  

 egenbetaling skal indeholde oplysning om retsvirkningerne af indbetalingen,  

 jf. bestemmelserne i lovens § 9, stk. 3 og 4, samt om retsvirkningerne af for  

 sen indbetaling, jf. bestemmelserne i lovens § 9, stk. 2, og § 11, stk. 2.
 Stk. 3.  Indbetaling af egenbetaling sker til  

 Hypotekbanken.
 § 10.  Sammen med en anmodning om lån til  

 egenbetalingen fremsender grundejeren tingbogsattest, prioritetsoversigt samt  

 kopi af seneste ejendomsvurdering til amtsrådet.
 § 11.  Såfremt amtsrådet under behandlingen af en sag  

 vurderer, at andre forurenede ejendomme på samme depot bør ryddes op  

 samtidig, sender amtsrådet en indstilling herom til Miljøstyrelsen, medmindre  

 depotet er omfattet af en bekendtgørelse, hvorefter beføjelsen til at træffe  

 afgørelse om iværksættelse af afværgeforanstaltninger er henlagt til  

 amtsrådet.
 § 12.  I Københavns og Frederiksberg kommuner  

 varetager kommunalbestyrelsen de opgaver og beføjelser, som er henlagt til  

 amtsrådene.
Klage § 13.  Afgørelser, der er truffet af amtsrådene samt  

 Københavns og Frederiksberg kommunalbestyrelser i henhold til § 1, kan ikke  

 indbringes for anden administrativ myndighed.
 Stk. 2.  Afgørelser, der er truffet af Miljøstyrelsen i  

 henhold til § 2, kan ikke indbringes for anden administrativ myndighed.
 Stk. 3.  Afgørelser, der er truffet af Hypotekbanken i  

 henhold til § 7, kan ikke indbringes for anden administrativ myndighed.
Ikrafttrædelse § 14.  Bekendtgørelsen træder i kraft den 1. september  

 1993.
Miljøministeriet, den 23. august 1993 Svend Auken / Morten Palle Hansen Lov om en værditabsordning for boligejere m.v.
