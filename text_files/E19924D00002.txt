D.B.1 Opgørelse af indkomst fra udlandet for en her  

 bosat person D.B.2 Fradrag for udgifter ved arbejde i udlandet.
D.B.3 Specielle fradrag for udlændinge, der er  

 skattepligtige her til landet D.B.4 Indkomstopgørelsen ved indtræden og ophør af  

 skattepligt D.B.5. 30%-bruttoskatten af løn til højtlønnede udlændinge og udenlandske  

 forskere D.B.6 Indkomstopgørelse ved begrænset skattepligt D.B.7 Afsluttende ansættelse D.B.1 Opgørelse af indkomst fra udlandet for en her bosat person Globalindkomstprincippet Den danske indkomstbeskatning bygger på globalindkomstprincippet, og fuldt  

 skattepligtige personer er derfor skattepligtige her af den fulde indkomst og  

 formue, hvad enten den hidrører her fra landet eller fra udlandet, jf.
SL §§  

 4 og 12. Dersom en given udenlandsk indtægt er undergivet beskatning i  

 udlandet og også skal beskattes fuldt ud her, forekommer dobbeltbeskatning,  

 se herom afsnit D.C og D.E.
D.B.1.1 Opgørelsen af udenlandsk indkomst og formue Uanset om en udenlandsk indkomst skal medtages i den skattepligtige  

 indkomst eller ej, vil det som hovedregel være nødvendigt at opgøre den  

 udenlandske nettoindtægt.
* For så vidt angår udenlandske rente, udbytte og royaltyindtægter, der  

 ikke hidrører fra erhvervsmæssig virksomhed, betyder dette, at den pågældende  

 indtægt ved lempelsesberegningen kun skal reduceres med de direkte  

 hjemtagelsesomkostninger. * Den udenlandske indtægt skal opgøres efter de danske regler.
Udenlandske  

 skatter kan ikke fratrækkes.
En skatteyder havde fra Norge i henhold til de norske krigspensionslove  

 fået tillagt en løbende månedlig ydelse som følge af en under den 2.  

 verdenskrig pådraget lidelse.
Ydelserne kunne ikke sidestilles med de i LL §  

 7, litra h, omhandlende skattefrie ydelser i henhold til lov nr. 475 af 1.  

 okt. 1945 om erstatning til besættelsestidens ofre, idet skattefriheden i  

 henhold til nævnte bestemmelse i LL ikke omfatter løbende ydelser.
* Hvis en person, der er fuldt skattepligtig til Danmark og hjemmehørende  

 her, oppebærer lempelsesberettiget udenlandsk løndinkomst, skal denne  

 indkomst ved lempelsesberegningen reduceres med de fradrag, der knytter sig  

 til den udenlandske lønindkomst.
Dette vil f.eks. gælde udgifter til kost og  

 logi samt standardfradrag, se nærmere herom under afsnit D.B.2.  

 Lempelsesberegningen påvirkes af fradragsbegrænsningen i LL 9, stk. 1, se  

 herom under afsnit D.C.3. Akassebidrag anses ikke for at have en sådan  

 tilknytning til indkomsterhvervelsen, at disse skal fragå ved  

 lempelsesberegningen, jf.
TOLD*SKAT Nyt 1992.10.300 (LSR).  

 Fagforeningskontingenter anses derimod som udgangspunkt for at have en sådan  

 tilknytning til indkomsterhvervelsen, at kontingenterne skal reducere den  

 lempelsesberettigede lønindkomst.
Hvis der kun er oppebåret udenlandsk  

 lønindkomst i en del af indkomståret, skal den lempelsesberettigede indkomst  

 maksimalt reduceres med den forholdsmæssige del af kontingentet, der kan  

 henføres til udlandsopholdet.
Hvis det efter en konkret vurdering må antages, at medlemsskab af en dansk  

 fagforening er uden forbindelse med arbejdet i udlandet, skal  

 fagforeningsbidraget ikke fragå ved lempelsesberegningen, jf.
LSR 1984.159.
Den lempelsesberettigede udenlandske lønindkomst skal endvidere ikke  

 reduceres med fradrag for indskud på etableringskonto. * Ved fradrag for dobbelt husførelse må man henføre udgiften til den  

 indkomst, der kan betragtes som ekstraindkomst, og hvis hovedindkomsten  

 derfor er her i landet, må fradraget alene foretages i udlandsindkomsten.  

 Dette får altid betydning i exemptionsoverenskomster med  

 progressionsforbehold og får ligeledes betydning i de credittilfælde, hvor  

 nedslaget kun skal indrømmes med den forholdsmæssige andel af den udenlandske  

 skat, som falder på den danske indtægt, lsr.1957.47.
 For så vidt angår "pension" gælder, at folkepension ikke i  

 overenskomstmæssig henseende betragtes som pension, men som en social ydelse.
 Dersom en udenlandsk indtægt - opgjort efter de danske ligningsregler - er  

 negativ, vil den kunne fradrages ved opgørelsen af den skattepligtige  

 indkomst her, uanset hvilken art overenskomst til undgåelse af  

 dobbeltbeskatning, der er indgået med kildelandet, og uanset om der  

 foreligger en overenskomst med det pågældende land.
 Man må endvidere være opmærksom på, at hvis årsagen til manglende  

 skattebetaling i Tyskland f.eks. er den, at en "au-pair"-piges  

 indtægt har været så lav, at den vel er "beskattet", men grundet  

 bundfradrag ikke har medført påligning af skat, kan indtægten kun medtages  

 som skattepligtig "progressionsindtægt".
Dersom en herboende dansk skatteyder fra et svensk firma oppebærer  

 indtægter ved arbejde udført såvel i som uden for Sverige, har  

 Skattedepartementet i en konkret sag, hvor Sverige havde beskatningsretten,  

 udtalt, at med hensyn til den del af indtægter, der skulle henføres til  

 Sverige, kunne der som fordelingsfaktor, i mangel af tilstrækkelige  

 oplysninger, anvende antallet af arbejdsdage i Sverige i forhold til det  

 samlede antal arbejdsdage.
Dersom en repræsentant for et dansk firma alene  

 arbejder i Sverige, men dog f.eks. en gang om måneden aflægger rapport for  

 sin danske arbejdsgiver her, må Sverige antages at have den fulde  

 beskatningsret for så vidt angår vederlaget som repræsentant.
 Fastsættelsen af den indkomst, der kan beskattes her i landet for en  

 udenlandsk langturschauffør, kan ansættes på grundlag af antal kørte  

 kilometer i Danmark i forhold til antal kørte kilometer i alt, antal  

 arbejdstimer her i landet i forhold til antal arbejdstimer i alt eller efter  

 et skøn, Skat 1988.12.790.
 Ved fordeling af driftsudgifter på udenlandsk og dansk indtægt må man i  

 mangel af tilstrækkelige oplysninger fordele disse i forhold til f.eks.  

 bruttoindtægterne.
Pensioner * Beskatningen af udbetalinger fra udenlandske  

 pensions/forsikringsordninger følger som hovedregel følgende retningslinier:
Ordninger oprettet før den 18. feb. 1992 og rene risikoforsikringer eller  

 opsparingslignende livsforsikringer, der er oprettet den 18. feb. 1992 eller  

 senere, mens forsikringstageren ikke er fuldt skattepligtig til Danmark, og  

 som er skattebegunstiget i den stat, hvor forsikringstageren var  

 skattepligtig på indbetalingstidspunktet, jf.
PL § 53 A, stk. 4 og 53 A, stk.  

 6 og 7.
Løbende livsbetingede udbetalinger fra disse ordninger beskattes som  

 skattepligtig personlig indkomst, uanset betalingen kun sker over en  

 begrænset periode, jf.
PL § 50, stk. 3.
Alle andre udbetalinger fra ordningerne, herunder konvertering af løbende  

 ydelser til engangsydelser, beskattes ikke, ligesom evt. bonus og  

 rentetilvækst ikke beskattes så længe forsikringsbegivenheden ikke er  

 indtruffet, jf.
PL § 50, stk. 4.
Ændres en bestående ordning eller oprettes en ny ordning den 18. feb. 1992  

 eller senere uden at ovenfor nævnte betingelser er til stede, vil alle  

 udbetalinger, såvel kapitaludbetalinger som løbende livsbetingede  

 udbetalinger, være skattefri.
Til gengæld skal ordningens afkast medregnes i  

 forsikringstagerens skattepligtige indkomst som kapitalindkomst.
Afkastet  

 beregnes som forskellen mellem på den ene side forsikringens kapitalværdi ved  

 indkomstårets udgang med tillæg af udbetalinger i årets løb og på den anden  

 side forsikringens kapitalværdi ved indkomstårets begyndelse og med tillæg af  

 indbetalinger i årets løb.
 Forsikringens kapitalværdi medregnes i den formueskattepligtige værdi.
Udbetalinger fra udenlandske livsforsikrings og pensionsordninger, der  

 ikke er omfattet af PL, behandles efter SL.
Engangsudbetalinger er skattefri  

 efter SL § 5, litra b, medens løbende livsbetinget alderspension og  

 enkepension er skattepligtig indkomst i medfør af SL § 4, litra c, og PSL.
Bidrag til udenlandske livsforsikringer og pensionsordninger kan ikke  

 fratrækkes ved opgørelse af den skattepligtige indkomst, da de som nævnt ikke  

 er omfattet af PL.
Reglerne er dog fraveget ved  

 dobbeltbeskatningsoverenskomsterne med Storbritannien og Schweiz.
 Der henvises i øvrigt til afsnit A.C.2.1., A.C.2.3. og A.C.2.4.
Artister og musikere Specielt med hensyn til artisters og musikeres indkomstopgørelse må man  

 være opmærksom på, at fællesudgifter som f.eks. afskrivning på bil og  

 driftsmidler fordeles forholdsmæssigt, medens eksempelvis hoteludgifter  

 fratrækkes i den i forbindelse med udgiften erhvervede indtægt.
 Indtægt indtjent i udlandet, omregnes normalt efter gældende vekselkurs.  

 Hvor det godtgøres, at købekraften af i udlandet indtjente og forbrugte beløb  

 er væsentlig mindre end købekraften af det tilsvarende beløb i danske kroner  

 omregnet efter vekselkursen, vil der kunne indrømmes et nedslag, men  

 spørgsmålet må i hvert enkelt tilfælde forelægges for T&S.
Søfolk Udenlandsk sømandsindtægt, herunder sømandsindtægt på norske, svenske og  

 finske skibe giver ret til fradrag efter reglerne om særlige fradrag til  

 sømænd mv., under forudsætning af, at indtægten er indtjent på et udenlandsk  

 skib i udenrigsfart, jf. afsnit A.B.3.
Trainees Personer, der som led i deres uddannelse midlertidigt arbejder i udlandet,  

 og som kun modtager et arbejdsvederlag, der højst kan dække deres mest  

 nødvendige opholdsudgifter (trainees), kan ved indkomstopgørelsen se bort fra  

 sådant vederlag.
D.B.1.2 Indkomst indtjent og forbrugt i udlandet Indtægt indtjent og forbrugt i udlandet omregnes normalt efter gældende  

 valutakurs på erhvervelsestidspunktet, men der kan indrømmes et nedslag, når  

 købekraften af det i udlandet indtjente og forbrugte beløb godtgøres at være  

 væsentlig mindre end beløbet omregnet til danske kroner efter vekselkursen,  

 men spørgsmålet må i hvert enkelt tilfælde forelægges T&S.
 Den udenlandske indtægt, der hjemtages eller kan hjemtages (men opspares),  

 eller som forbruges i udlandet uden forbindelse med skatteyderens ophold der,  

 skal altid medregnes omregnet efter den officielle valutakurs.
 Hvis der er indrømmet standardfradrag for arbejde i udlandet, jf. afsnit  

 D.B.2.2., kan der ikke gives nedslag.
I lsr. 1981.83 fik en skatteyder medhold i, at beløb i østtysk valuta, som  

 var forbrugt eller hjemtaget, ikke kunne ansættes til den for varebetalinger  

 gældende kurs.
Heller ikke turistkursen kunne anses som en omregningskurs i  

 sædvanlig forstand.
Værdien blev herefter fastsat efter et skøn.
Ved skønnets  

 udøvelse blev der dog taget hensyn til den danske turistkurs for østmark.
D.B.1.3 Gaver fra udlandet Gaver skal normalt medtages ved indkomstopgørelsen, selv om giveren på  

 gavetidspunktet er bosat i udlandet.
Dette gælder dog ikke gaver fra nært  

 beslægtede, dvs. samlevende ægtefælle, forældre, børn, stedbørn osv., idet  

 disse gaver er omfattet af reglerne om gaveafgift.
D.B.1.4 Udenlandske ejendomme I de af Danmark indgåede dobbeltbeskatningsoverenskomster er det  

 sædvanligvis bestemt, at beskatningsretten til indkomst (overskud) af fast  

 ejendom tilkommer det land, hvor den faste ejendom er beliggende  

 (kildelandet). Det bliver herefter (bopælslandet) Danmark, der ved  

 skatteberegningen skal give nedslag (credit eller exemption) efter  

 overenskomstens bestemmelser.
 Hvis ejendommen er beliggende i et land, som Danmark ikke har  

 dobbeltbeskatningsoverenskomst med, indrømmes der nedslag i henhold til LL §  

 33 for indkomstskat, der er betalt til kildelandet.
 LL § 33 gælder ikke formueskat.
 Driftsresultatet for den udenlandske ejendom skal opgøres efter danske  

 ligningsregler, som om ejendommen var beliggende i Danmark.
F.eks. skal overskud/underskud vedrørende en fast ejendom i Sverige  

 opgøres, som om ejendommen var beliggende i Danmark.
Se endvidere kendelse  

 fra lsr. 1958.87, der drejede sig om en skatteyder, der havde indtægter fra  

 svenske beboelsesejendomme.
Han havde fradraget afskrivning i henhold til  

 svenske regler, men da disse ikke var hjemlet efter danske regler, kunne  

 fradraget ikke anerkendes.
Renteudgifter vedrørende den udenlandske ejendom  

 skal fragå i ejendommens over-/underskud.
 Ejendommens driftsresultat er det nettoresultat, der lægges til grund ved  

 lempelsesberegningen.
 Der bliver kun tale om at indrømme nedslag ved skatteberegningen i det  

 omfang, den udenlandske nettoindkomst efter renteudgifter er positiv.
 Hvis den udenlandske nettoindkomst er negativ efter renteudgifter, kan den  

 bringes til fradrag i den danske indkomstopgørelse uanset beskatningsretten  

 er tillagt kildelandet.
Fordelingen og henføring af drifts- og renteudgifter samt gælden i en  

 ejendom beliggende i udlandet får således en væsentlig betydning for det  

 forholdsmæssige nedslag i forbindelse med exemptionslande og det nedslag, der  

 skal sammenholdes med de betalte skatter i udlandet i forbindelse med  

 creditlande.
Om lempelsesformer henvises til kommentarerne til OECD's  

 modeloverenskomst artikel 22 og 23 i afsnit D.D.
 Exemptionslempelsen findes blandt andet i dobbeltbeskatningsaftalerne med  

 Frankrig, Spanien, Portugal, Tyskland, Schweiz og Østrig.
 Creditoverenskomst er bl.a. indgået med de nordiske lande, England, USA og  

 Italien.
Det må specielt bemærkes, at der er en række dobbeltbeskatningsaftaler,  

 der ikke omfatter formueskat, som f.eks.
Canada, England, Portugal og USA.
Der er imidlertid ikke indgået dobbeltbeskatningsaftale med lande som  

 f.eks.
Andorra, Gibraltar og Monaco, hvor LL § 33 evt. kan finde anvendelse.  

 Om betingelserne for anvendelsen af LL § 33 henvises til afsnit D.C.1.
D.B.1.4.1 Indtægtssiden Indkomst ved udlejning af udenlandske ejendomme i en del af året samt  

 lejeværdien er kapitalindkomst, jf.
PSL § 4, stk. 1, nr. 6. Udenlandske  

 ejendomme, der i hele året udelukkende benyttes til udlejning, er personlig  

 indkomst, jf. pkt. 11 a i skd.cirk. af 9. dec. 1986. Ejendomsregnskabet for  

 ejendomme i udlandet opgøres i princippet efter samme regler som for  

 ejendomme her i landet.
Lejeværdi Da de registrerede vurderinger på ejendomme i udlandet kun i de færreste  

 tilfælde vil være anvendelige som grundlag for procentmæssig beregnet  

 lejeværdi, kan lejeværdiansættelsen i praksis foretages efter et skøn, jf.  

 afsnit A.D.3.
 Hvis ejeren efter ejendommens art og anvendelse kunne anvende  

 procentreglerne, såfremt huset lå her i landet, skal der ved skønnet tages  

 hensyn til, hvorledes lejeværdi beregnes for et tilsvarende hus her i landet.
 Den beregnede lejeværdi for hele året nedsættes, hvis ejendommen har været  

 udlejet delvist, således at den kommer til at svare til rådighedsperioden,  

 dvs. den del af indkomståret, hvor ejeren har haft rådighed over  

 ferieboligen, uanset om han har gjort brug af sin beboelsesret eller ej.
D.B.1.4.2 Udgiftssiden De fradrag, der kan foretages i ovenstående indtægter, er de fradrag og  

 udgifter, som ville kunne foretages, hvis ejendommen var beliggende i  

 Danmark.
Standardfradrag Selv om der ikke for de her omhandlede ejendomme foreligger nogen dansk  

 ejendomsvurdering, antages det i almindelighed, at der kan indrømmes  

 standardfradrag, jf. afsnit A.D.3.
 Der kan ikke foretages standardfradrag for ejerlejligheder i udlandet, jf.  

 LL § 15 J, stk. 7, om danske ejerlejligheder.
Ejendomsskatter I lighed med danske ejendomsskatter kan udenlandske ejendomsskatter kun  

 fradrages i det omfang, de kan henføres til en eventuel erhvervsmæssig  

 anvendelse af ejendommen eller udlejning til beboelse.
 Har ejendommen været udlejet i en del af året, er der kun fradragsret for  

 den del af de udenlandske ejendomsskatter, som forholdsmæssigt svarer til  

 udlejningsperioden.
I øvrigt er det en forudsætning for fradrag, at der er tale om skatter,  

 som pålignes på et grundlag, og i det hele er af en karakter, der gør den  

 sammenlignelig med danske ejendomsskatter.
Om en udenlandsk ejendomsskat kan  

 godkendes beror på en konkret vurdering.
 Af foreliggende konkrete afgørelser kan nævnes: Skd.medd. nr. 10, s. 146)  

 den svenske kommuneskat af en fast ejendom "garantibelop" (2 pct.  

 af "taxeringsvarde" anset for en indkomstskat, og ikke en  

 ejendomsskat). Lsr.medd. 1985.125 (et beløb, benævnt "droits payes au  

 Tresor", betalt i forbindelse med køb af en ejerlejlighed i Frankrig,  

 kunne ikke sidestilles med en ejendomsskat, men havde karakter af  

 tinglysningsafgift). Skat 1986.6.406 (tilsvarende afgørelse vedrørende en  

 spansk engangsafgift, benævnt "Arbitrio de Plus-Valia").
40 pct.-fradraget Da ejendomsregnskabet for ejendomme i udlandet i princippet opgøres efter  

 samme regler som for ejendomme her i landet, vil også det i afsnit A.D.3.2.7  

 omtalte 40 pct.-fradrag kunne indrømmes for udenlandske ferieboliger, der  

 udlejes en del af året.
Med hensyn til de nærmere betingelser og vilkår -  

 herunder med hensyn til eventuelt valg af regnskabsmæssig opgørelse af de med  

 udlejningen forbundne udgifter - henvises til nævnte afsnit A.D.3.2.7.
Renteudgifter Ved opgørelsen af udenlandsk nettoindkomst, der lægges til grund ved  

 lempelsesberegningen, skal ejendommens renteudgifter fratrækkes i det omfang  

 den tilsvarende gæld vedrører den udenlandske ejendom.
 Renteudgifter må henføres til den udenlandske ejendom (indkomst), hvor det  

 konkret kan påvises/-sandsynliggøres, at den tilsvarende gæld er opstået i  

 forbindelse med erhvervelsen af den udenlandske ejendom, eller i forbindelse  

 med udgifter i øvrigt vedrørende ejendommen, f.eks. ombygningsudgifter.
Såfremt lånet således må siges at have dannet basis for finansieringen af  

 den udenlandske ejendom, er det uden selvstændig betydning, om ejendommen  

 tjener som sikkerhed for lånet, om der ved købet af ejendommen er afregnet  

 kontant over for sælgeren, eller om lånet er optaget i det land, hvor  

 ejendommen er beliggende, her i landet eller i tredjeland.
Ved vurderingen  

 af, hvorvidt et lån (helt eller delvist) må antages at vedrøre den  

 udenlandske ejendom, vil det bl.a. være af betydning, hvorvidt der kan  

 konstateres en nær tidsmæssig sammenhæng mellem låneoptagelsen og  

 erhvervelsen mv. af den pågældende ejendom.
 Den i afsnit D.B.6.1 beskrevne 80 pct.-regel, der gælder for begrænsede  

 skattepligtige af fast ejendom til Danmark, finder ikke tilsvarende  

 anvendelse ved opgørelsen af nettoindkomsten og -formuen af udenlandske  

 ejendomme.
I nogle tilfælde kan renteudgifter uden videre henføres til den  

 udenlandske ejendom.
Således har Landsskatteretten i kendelsen 1983.155  

 statueret, at renter af prioritetsgæld i to ejerlejligheder i Østrig skulle  

 fragå ved opgørelsen af den udenlandske indkomst.
Tilsvarende må som  

 udgangspunkt antages at gælde andre tilfælde, hvor den udenlandske ejendom  

 tjener som sikkerhed for lån, herunder f.eks. lån mod håndpant i  

 ejerpantebrev i den udenlandske ejendom.
 I et tilfælde, hvor der var optaget banklån i udlandet, der blev sikret  

 ved ejerpantebrev i udenlandske udlejningsejendomme for at betale  

 arveafgiften af de pågældende ejendomme, blev renteudgifterne ikke anset for  

 at vedrøre ejendommens opførelse, anskaffelse eller drift og skulle derfor  

 ikke fratrækkes ved opgørelsen af den udenlandske indkomst af ejendommene.
 Hvis gældsforholdet ikke konkret kan henføres til enten den udenlandske  

 eller den "danske" indkomst, kan der efter omstændighederne  

 foretages en skønsmæssig fordeling af den samlede gæld og renteudgifter på  

 henholdsvis den "udenlandske" og den "danske" andel.
 En sådan fordeling kunne eksempelvis foretages på grundlag af den  

 formueskattepligtige værdi af skatteyderens aktiver her i landet, respektive  

 udlandet, hvis dette findes rimeligt efter forholdene og aktivernes art.
Afskrivning Der kan foretages afskrivninger på erhvervsejendomme i udlandet efter  

 Afskrivningslovens regler.
Genvundne afskrivninger på en fast ejendom beliggende i udlandet, skal  

 medregnes ved opgørelsen af den skattepligtige særlige indkomst.
Hvis en  

 dobbeltbeskatningsaftale har tillagt beskatningsretten til fortjenesten til  

 det land, hvori ejendommen er beliggende, skal der i Danmark gives nedslag  

 efter overenskomstens metodebestemmelse.
Hvis der er tale om en  

 dobbeltbeskatningsoverenskomst, hvorefter fortjeneste vedrørende fast ejendom  

 lempes efter exemptionsmetoden (ny eller gammel metode, se D.C.3) kan der for  

 så vidt angår underskud fra erhvervsejendomme blive tale om genbeskatning i  

 henhold til LL § 33 D, se nedenfor under D.B.1.5.
D.B.1.5 Fast driftssted Genbeskatning Det skattemæssige resultat vedrører et udenlandsk fast driftssted opgøres  

 efter danske regler.
 Om principperne for den faktiske fordeling af indtægter og udgifter på  

 henholdsvis virksomheden i hjemlandet og det faste driftssted i udlandet  

 henvises til OECDModelaftalens artikel 7. Hvis en person i sin skattepligtige  

 indkomst har foretaget fradrag for underskud i et fast driftssted i en  

 fremmed stat, kan der i efterfølgende indkomstår blive tale om at genbeskatte  

 dette underskud efter reglerne i LL 33 D.
En sådan genbeskatning forudsætter, 1) at lempelse af dansk beskatning i henhold til en  

 dobbeltbeskatningsoverenskomst med det land, hvor det faste driftssted er  

 beliggende, sker efter exemption, ny eller gammel metode, se D.C.3.
2) at der i efterfølgende indkomstår er overskud i det faste driftssted,  

 eller at det faste driftssted ophører, afhændes eller omdannes til selskab.
I  

 de sidstnævnte situationer vil et ikke genbeskattet underskud dog højst  

 skulle medregnes med et beløb svarende til, hvad der for dette indkomstår  

 skal medregnes ved opgørelsen af almindelig eller særlig indkomst eller  

 skatteberegningen.
 3) at overskud i et fast driftssted i et efterfølgende indkomstår ikke har  

 nedbragt den negative indkomst, der kan overføres til en ægtefælle.
 4) at personen ikke i samme indkomstår, hvor der er underskud i det faste  

 driftssted, har haft andet skattepligtigt overskud fra samme stat, der  

 overstiger nævnte underskud.
 D.B.1.6 Beskatning af udenlandske aktiver og indtægt fra udlandet.
 Ligningsrådet har vedtaget en anvisning om beskatning af udenlandske  

 aktiver og indtægt fra udlandet.
 For skatteydere, der er bosat her i landet, skal der ved formuebeskatning  

 af aktiver anbragt i udlandet og ved indkomstbeskatning af indtægter fra  

 udlandet forholdes på følgende måde.
Formueopgørelsen Ved formueansættelsen må som udgangspunkt benyttes aktivets  

 omsætningsværdi i vedkommende land omregnet til dansk mønt efter den  

 valutakurs, der er gældende på det tidspunkt, som er afgørende for  

 formueangivelsen.
 Fast ejendom i udlandet medregnes til kontantværdien efter prisforholdene  

 pr. 1. jan. 1992 reduceret med eventuelle behæftelser, ansat til kursværdien,  

 og med et beløb i vedkommende fremmede mønt svarende til den  

 omsætningsafgift, som måtte blive forlangt i tilfælde af ejendommens salg.
I det udfundne beløb vil der kunne gives et nedslag efter de lignende  

 myndigheders skøn, når den skattepligtige godtgør, at der kun er begrænset  

 mulighed for udbyttets hjemtagelse og vanskeligheder for overførsel hertil af  

 selve kapitalen.
Spørgsmålet om nedslagets størrelse skal i tvivlstilfælde  

 forelægges for T&S.
 Såfremt den danske kapitalejer har en nærliggende mulighed for gennem  

 clearing at kunne hjemtage sin kapital helt eller delvis, må der ved  

 fastsættelsen af nedslaget også tages hensyn hertil.
 For så vidt angår den endelige fastsættelse af kapitalværdien af aktiver  

 anbragt i udlandet, henvises kapitalejerne til nærmere forhandling med de  

 skattelignende myndigheder.
For visse erhvervsejendomme kan der herudover gives nedslag i medfør af LL  

 §§ 18 B og C.
Se afsnit A.H.3.5.2.
 Er formue beskattet i udlandet kan der søges om nedsættelse af den danske  

 skat på skemaet S 530 A.
Indkomstopgørelsen A.
Tilgodehavender erhvervet i indkomståret 1992 Gevinst/tab fra udlandet på realiserede fordringer/gæld i fremmed valuta,  

 skal medregnes ved indkomstopgørelsen jfr.
KGL § 6.
 Ved opgørelsen af gevinst/tab skal både børs og valutakurssvingninger  

 medregnes, se afsnit A.D.2.
 Skattepligten for gevinst/tab fra udlandet af fordringer/gæld i danske  

 kroner reguleres af KGL § 7. Det afgørende for skattepligten er i disse  

 tilfælde, om fordringen/gælden opfyldte mindsterentekravet på  

 udstedelsestidspunktet, se afsnit A.D.2.
KGL § 8 B indeholder en særregel for beskatning af kursgevinster.
Den  

 sidestiller ophør af dansk skattepligt med realisation, hvorved beskatning af  

 kursgevinster bl.a. udløses ved fraflytning.
 Reglen er af hensyn til personer med kort ophold i Danmark modificeret  

 således, at den som udgangspunkt kun finder anvendelse hvis skattepligten  

 ophører efter at have bestået i mindst 5 år ud af de seneste 10 år.  

 Hovedreglen i § 8 B gælder dog altid i følgende 3 situationer:
 1: Når skattepligtige har erhvervet fordringer, gæld eller kontrakter fra  

 den skattepligtiges ægtefælle og denne opfylder betingelserne i KGL § 8 B  

 stk. 1.
 2: Når skattepligtige har erhvervet fordringer, gæld eller kontrakter ved  

 udlæg fra et dødsbo, og er indtrådt i boets skattemæssige stilling vedrørende  

 disse.
 3: Når skattepligtige er indtrådt i overdragerens skattemæssige stilling  

 efter KSL § 33 C.
 Der henvises i øvrigt til Skm. cirk. nr. 134 af 29. juli 1992.
 Andre indtægter fra udlandet (herunder renteindtægter) medregnes efter  

 kursen på den pågældende valuta på erhvervelsestidspunktet.
Såfremt den skattepligtige godtgør, at indtægten af valutamæssige grunde  

 ikke har kunnet hjemtages, kan det tillades, at indtægten medregnes til  

 indkomsten for erhvervelsesåret med et lavere, skønsmæssigt ansat beløb.
Det  

 er en betingelse herfor, at værdiansættelsen kan godkendes af  

 ligningsmyndighederne, og at den skattepligtige i en over for  

 ligningsmyndigheden afgivet erklæring forpligter sig til at tage senere  

 ændringer i tilgodehavendets værdi i betragtning ved indkomstopgørelsen.
Er indtægten beskattet i udlandet kan der søges om nedsættelse af den  

 danske skat på skemaet S 530 A.
Skemaet fremsendes til den kommunale  

 skatteforvaltning sammen med selvangivelsen.
B.
Tilgodehavender erhvervet før indkomståret 1992 I.
Tilgodehavender, der af valutamæssige grunde ikke tidligere har kunnet  

 hjemtages, men som har kunnet hjemtages i indkomståret 1992.
1. Er tilgodehavendet erhvervet af den skattepligtige efter det  

 indkomstår, der ligger til grund for skatteåret 1956/57, og har det været  

 medregnet til indkomsten, skal det medregnes til indkomsten for indkomståret  

 1992 med fradrag af tidligere indkomstbeskattede beløb.
Har den  

 skattepligtige i overensstemmelse med en af ham over for ligningsmyndigheden  

 afgiven erklæring ikke tidligere medregnet tilgodehavendet ved  

 indkomstopgørelsen, skal dette efterbeskattes efter de regler, der angives i  

 anvisningerne for tidligere år.
2. Er tilgodehavendet erhvervet af den skattepligtige i indkomstår, der  

 ligger til grund for skatteåret 1956/57 eller tidligere skatteår, og har de i medfør af de for disse skatteår gældende anvisninger ikke  

 tidligere været medtaget i indkomsten eller medtaget med et nedslag, skal de  

 principielt medregnes til indkomsten for indkomståret 1992. Hvis  

 tilgodehavenderne ikke tidligere har været medregnet ved indkomstopgørelsen,  

 kan der dog i hver enkelt tilfælde ved henvendelse til den kommunale  

 skattemyndighed fremsættes anmodning om at få indtægten fordelt over  

 skatteansættelserne for de år, i hvilke den er indtjent.
II.
Tilgodehavender, der af valutariske grunde endnu ikke har kunnet  

 hjemtages.
 Såfremt den skattepligtige har medregnet tilgodehavenderne i sin indkomst  

 for tidligere indkomstår med et nedslag, tages ændringerne i fordringernes  

 værdi i betragtning ved indkomstopgørelsen.
Har den skattepligtige ikke tidligere medtaget tilgodehavenderne i sin  

 indkomst, er han fortsat berettiget til at undlade at tage hensyn til disse  

 ved indkomstopgørelsen.
I tilfælde af den skattepligtiges død eller  

 fraflytning her fra landet, indsendes sagen til told og skatteregionen og i  

 København og Frederiksberg kommune til vedkommende skattedirektorat til  

 afgørelse af eventuel efterbeskatning.
 D.B.2 Fradrag for udgifter ved arbejde i udlandet.
 * En fuld skattepligtig person, der udfører arbejde i udlandet, er  

 berettiget til ligningsmæssige fradrag, hvis vedkommende ikke har fået dækket  

 sine udgifter efter regning eller fået udbetalt godtgørelse til dækning af  

 disse efter reglerne i T&S cirk. 1992-3, jf. afsnit A.B.1.7.
 Der kan blive tale om fradrag for kost og logi, befordring, fagligt  

 kontingent/Akassebidrag samt standardfradrag.
De nærmere regler fremgår af det følgende.
Der kan iøvrigt henvises til  

 Told- og Skattestyrelsens publikation "Om skat og arbejde i  

 udlandet".
 D.B.2.1 Kost og logi.
 For kost og logi kan der blive tale om fradrag for dokumenterede udgifter  

 efter SL § 6 a, fradrag beregnet på grundlag af Ligningsrådets satser efter  

 SD-cirk. 1988-65 eller differencefradrag efter punkt 6.3. i T&S cirk.  

 1992-3.
 Fradrag er betinget af, at der er tale om udgifter, der har forbindelse  

 med arbejdet, samt at der er pligt til at medtage den i udlandet erhvervede  

 løn i den danske indkomstopgørelse, se afsnit D.D.2, artikel 4.
 Dokumenterede udgifter. (SL § 6 a).
 Ved fradrag efter SL § 6 a skal udgifterne kunne dokumenteres eller i  

 rimelig grad sandsynliggøres, se TOLD*SKAT Nyt 1991.21.1210 (v) og TfS  

 1992.242 (Skatteministerens svar på spørgsmål fra Folketingets Skatteudvalg).
 Der skal således foreligge udgiftsbilag i form af eksempelvis hotel og  

 restaurationsregninger og lignende.
 Hvis der er udbetalt skattefri rejsegodtgørelse, udgør fradraget  

 differencen mellem de dokumenterede udgifter og den modtagne godtgørelse.
Ligningsrådets satser. (SD-cirk. 1988-65.) Der skal være afholdt udgifter, men den fuldt skattepligtige behøver ikke  

 at dokumentere størrelsen heraf.
 Landsskatteretten har fastslået, at en person, der under arbejde på et  

 dansk fiskefartøj ud for Kenya fik fri kost og logi om bord og fri transport  

 mellem Danmark og Kenya, ikke var berettiget til at fradrage udgifter til  

 kost og logi, se TOLD*SKAT Nyt 1992.17.513.
Tilsvarende gælder, hvis arbejdsgiveren har stillet logi til rådighed for  

 den skattepligtige.
Hvis logiet er stillet til rådighed af arbejdsgiveren mod  

 betaling, kan der kun indrømmes fradrag efter Ligningsrådets logisats, hvis  

 betalingen må skønnes at dække arbejdsgiverens omkostninger hertil.
 Reglerne finder ikke anvendelse på skattepligtige, der i deres hverv  

 transportere varer/personer, eller arbejder om bord på skibe/fiskefartøjer, i  

 luftfartøjer eller i fartøjer og installationer, der anvendes i tilknytning  

 til efterforskning og udnyttelse af naturforekomster (olie, gas mv.).
 For lønmodtagere, der er omfattet af punkt 5.3 5.5. incl. i T&S cirk.  

 1992-3, kan der dog indrømmes fradrag efter de for disse særligt fastsatte  

 satser.
 Der kan ikke stilles krav om, at udgifterne skal være afholdt i  

 forbindelse med rejse eller udstationering i arbejdsgiverens tjeneste, se TfS  

 1992.140, hvor Landsskatteretten fandt, at en skatteyder, der vikarierede for  

 en slægtning i dennes job på Færøerne i nogle måneder, var berettiget til  

 fradrag for kost og logi.
 Derfor kan der også indrømmes fradrag, hvis den skattepligtige har  

 arbejdet for en udenlandsk arbejdsgiver.
 Skattepligtige, der alene beskattes i Danmark efter grænsegængerreglerne i  

 protokollen til den nordiske dobbeltbeskatningsaftale, kan tilsvarende opnå  

 fradrag efter Ligningsrådets satser, men kun i forbindelse med overnatning.  

 Grænsegængere, der dagligt rejser til og fra arbejdet i Sverige, kan derfor  

 ikke opnå fradrag for kost.
Fradraget beregnes på grundlag af Ligningsrådets satser for udbetaling af  

 skattefri rejsegodtgørelse, jf.
T&S-cirk. 1992.3 og afsnit A.B.1.7.2. I  

 den forbindelse er Finansministeriets satser vedrørende offentlige ansatte  

 optaget i Ligningsvejledningens bilagsdel.
Fradraget kan sammen med standardfradraget nedenfor under D.B.2.2. ikke  

 overstige den udenlandske løn, som skal medregnes i den danske  

 indkomstopgørelse.
Begrænsningen gøres først gældende efter de samlede  

 opgjorte fradag er reduceret med bundfradraget efter LL § 9, stk. 1, jf.  

 afsnit D.B.1.1.
 Har den skattepligtige modtaget skattefri rejsegodtgørelse, kan der kun  

 opnås fradrag efter reglerne om differencefradrag efter punkt 6.3. i T&S  

 cirk. 1992.3 nedenfor.
Hvis den skattepligtige under rejse i udlandet helt eller delvist har fået  

 dækket sine udgifter efter regning, jf.
LL § 9, stk. 7, kan der ikke  

 indrømmes fradrag beregnet på grundlag af Ligningsrådets satser.
 Ved delvis dækning af udgifterne efter regning efter LL § 9, stk. 7, er  

 den skattepligtige derfor henvist til at foretage fradrag for de  

 dokumenterede eller sandsynliggjorte merudgifter, som ikke er dækket af  

 arbejdsgiveren, og som overstiger en eventuel udbetalt skattefri godtgørelse  

 (den såkaldte 60%godtgørelse), jf. afsnit A.B.1.6.2.
 Fradraget for såvel kost som logi nedsættes med 1/3 ved arbejde på  

 Grønland og Færøerne og med 1/4 ved arbejde andetsteds efter 28 dages ophold  

 samme sted.
 Hvis der arbejdes samme sted hen over 1. jan., skal fradraget for det nye  

 år fortsat foretages med det reducerede beløb.
Fravær på grund af ferie og lignende kan uanset varighed ikke medføre, at  

 en ny 28 dages periode begynder.
Derimod kan en ny 28 dages periode begynde,  

 hvis opholdet det pågældende sted afbrydes som følge af arbejde andetsteds i  

 mindst 5 dage og fraværet nødvendiggør logiskifte.
 Differencefradrag efter punkt 6.3 i T&S cirk. 1992-3.
 Har arbejdstageren fået udbetalt skattefri rejsegodtgørelse med et lavere  

 beløb end Ligningsrådets satser, kan der gives fradrag svarende til  

 differencen mellem det beløb, der kunne have været udbetalt, og det beløb,  

 der faktisk er udbetalt.
En person, der arbejdede om bord på et fiskefartøj, blev nægtet fradrag  

 for et differencebeløb udregnet på grundlag af statens takster, jf.
TOLD*SKAT  

 Nyt 1992.17.513. Landsskatteretten lagde i den forbindelse vægt på, at den  

 pågældende ikke havde rejst på tilsvarende måde som offentligt ansatte.
 D.B.2.2 Standardfradrag.
 Lønmodtagere kan få standardfradrag, hvis de har haft et uafbrudt ophold i  

 udlandet på mindst 60 hele døgn inden for et kalenderår.
 Fradraget kan indrømmes samtidig med, at der indrømmes fradrag for kost og  

 logi efter Ligningsrådets satser, jf. afsnit D.B.2.1.
 Det er uden betydning om lønnen er erhvervet hos en dansk eller udenlandsk  

 arbejdsgiver.
Offentligt ansatte, der modtager skattefri rejsegodtgørelse efter SL § 5 d  

 eller ydelser efter LL § 7 r (udetillæg mv.) og lønmodtagere, der  

 transportere varer, personer mv., arbejder på skibe/fiskefartøjer (TOLD*SKAT  

 Nyt 1992.17.513) eller som udfører privat husligt arbejde, kan ikke få  

 standardfradrag.
Dette gælder også SAS personale under udstationering.
 Tilsvarende vil danske grænsegængere ikke kunne opnå standardfradrag.
 Standardfradraget dækker samtlige udgifter i forbindelse med arbejdet i  

 udlandet, bortset fra fagligt kontingent, Akassebidrag, befordring mellem  

 bopælen i Danmark og arbejdsstedet i udlandet og udgifter til kost og logi.
 Standardfradraget dækker derfor også udgifter til lokaltransport i  

 arbejdslandet.
Ved arbejde i Vesteuropa, d.v.s.
Finland, Tyskland, Østrig, Italien og de  

 vest herfor liggende lande udgør fradraget 55 kr. pr. fulde eller opgjorte  

 døgn.
Til Vesteuropa henregnes endvidere Færøerne og Grønland.
Ved arbejde  

 udenfor Vesteuropa udgør fradraget 140 kr. pr. opgjorte eller fulde døgn.
 Ferie i udlandet eller arbejdsløshedsperioder kan ikke medregnes ved  

 opgørelsen af udlandsopholdets varighed.
 Lønmodtageren kan i stedet for fradrag med det faste beløb vælge at  

 fratrække dokumenterede merudgifter.
 Eksportmedarbejdere.
 For eksportmedarbejdere er det tilstrækkeligt for at få standardfradrag,  

 at der inden for indkomståret samlet har været tale om ophold i udlandet i  

 mindst 100 døgn.
 Eksportmedarbejdere omfatter lønmodtagere, der for en dansk arbejdsgiver  

 udfører arbejde i udlandet med sigte på at opnå salg til udlandet af  

 arbejdsgiverens varer og tjenesteydelser eller at opfylde sådanne aftaler.
 Lønmodtagere, der forestår transport af varer, og medlemmer af et selskabs  

 direktion eller bestyrelse bortset fra medarbejdervalgte repræsentanter er  

 ikke omfattet af begrebet eksportmedarbejdere.
En person, der var ansat i et selskab som projektleder for opførelse af  

 produktionsvirksomheder forskellige steder i udlandet, blev af  

 Landsskatteretten anset for at være eksportmedarbejder.
Han var derfor  

 berettiget til standardfradrag, se TfS 1992.97.
Eksportmedarbejdere kan få standardfradrag samtidig med, at der er  

 udbetalt skattefri rejsegodtgørelse, jf.
LL § 9 E, stk. 1, 1. punktum, og TfS  

 1992.97.
Ved opgørelsen af de 100 døgn kan eksportmedarbejderen medregne ophold i  

 udlandet, når de enkelte ophold har varet i mindst 24 timer.
Efterfølgende  

 påbegyndte døgn regnes med som hele døgn.
 D.B.2.3 Befordring.
 Fradrag for befordring mellem bopælen i Danmark og arbejdsstedet i  

 udlandet kan gives efter reglerne i LL § 9 B (skiftende arbejdssteder) eller  

 LL § 9 C (bopæl/arbejdsplads), jf. reglerne i afsnit A.F.3.
 Der kan kun gives særskilt fradrag for udgifter til lokaltransport, hvis  

 der ikke gives standardfradrag.
 D.B.2.4 Fagligt kontingent og A-kassebidrag.
Der kan gives fradrag for fagligt kontingent og Akassebidrag efter  

 reglerne i afsnit A.F.1.16. * D.B.3 Specielle fradrag for udlændinge, der er skattepligtige her til  

 landet D.B.3.1 Forøgede leveomkostninger (teknikerfradrag) Ved indkomstansættelsen for udlændinge, hvis ophold her i landet på  

 forhånd må antages at blive af kortere varighed, kan der gives fradrag i den  

 skattepligtige indkomst for forøgede leveomkostninger i forbindelse med  

 opholdet.
Det vil typisk dreje sig om personer, der af deres udenlandske  

 arbejdsgiver er udsendt her til landet i anledning af en konkret opgave.  

 Fradraget kan gives både til fuldt og begrænset skattepligtige personer.
Der  

 skal ansøges om fradrag i hvert enkelt tilfælde.
 Ansøgninger herom behandles i told- og skatteregionerne og  

 skattedirektoraterne i København og på Frederiksberg.
Når betingelserne for fradragets indrømmelse er til stede, gives der  

 fradrag på 8.000 kr. årligt med tillæg af 5% af bruttolønnen incl. alle  

 tillæg.
Fradraget kan ikke overstige 25% af den således opgivne bruttoløn.
 Fradraget kan kun indrømmes for en periode af 2 år fra skattepligtens  

 indtræden.
 Fradraget kan under visse betingelser også omfatte den skattepligtiges og  

 familiens udgifter til ind- og udrejse (ved henholdsvis opholdets begyndelse  

 og ophør), for familiens vedkommende dog kun hvis opholdet her i landet varer  

 et år eller derover.
Efter Ligningsrådets anvisning kan teknikerfradraget kun indrømmes, når  

 det må antages, at opholdets varighed ikke vil komme til at overstige 3 år.  

 Hvis opholdet varer mere end 3 år, skal fradraget tilbagekaldes.
Dette skal  

 tilkendegives ansøgeren samtidig med meddelelsen om, at fradraget indrømmes.  

 Landsskatteretten har i nogle kendelser godkendt fradrag svarende til  

 satserne for teknikerfradrag, uanset at opholdet varede mere end 3 år.  

 Ligningsrådet har derfor vedtaget, at tilbagekaldelse af teknikerfradrag  

 fremtidig kun skal finde sted, såfremt der ved ansøgningen om teknikerfradrag  

 forsætlig eller ved grov uagtsomhed er afgivet urigtige eller vildledende  

 oplysninger, herunder om opholdets forventede varighed.
Endelig skal det præciseres, at teknikerfradrag kun kan indrømmes, såfremt  

 de pågældende under udstationeringen fortsat aflønnes direkte af vedkommende  

 udenlandske arbejdsgiver.
Eksempelvis vil udbetaling af løn fra en filial her  

 i landet ikke opfylde kravet om aflønning direkte af den udenlandske  

 arbejdsgiver.
Det er muligt at få fradrag efter reglerne om dobbelt  

 husførelse samtidig med teknikerfradraget.
D.B.3.2 Dobbelt husførelse Personer, der har midlertidig bolig og arbejde her i landet, men som  

 samtidig opretholder bolig for familien i hjemlandet, er berettiget til  

 fradrag for dobbelt husførelse, se om disse regler i afsnit A.F.1.6.
Der gives fradrag efter reglerne for dobbelt husførelse for en periode  

 svarende til de første 24 måneders ophold her i landet. 24 måneders perioden  

 regnes fra tidspunktet for tilflytning til Danmark, uanset om den pågældende  

 forud har haft et tilsvarende ophold i et andet land.
Der gives ikke fradrag  

 for en periode, hvor den pågældende ikke har været gift.
Det er ikke nogen  

 betingelse for fradragsret, at den pågældende ægtefælle er skattepligtig her  

 i landet.
Det er derimod en forudsætning for indrømmelse af fradrag, at den  

 skattepligtige ved forevisning af vielsesattest eller lignende dokumenterer,  

 at han er gift, samt at han sandsynliggør, at han opretholder forbindelsen  

 med ægtefællen.
Det er endvidere en forudsætning, at den pågældende ægtefælle opretholder  

 selvstændig husførelse i hjemlandet.
Det forhold, at ægtefællen bor sammen  

 med f.eks. mandens forældre, udelukker ikke, at hustruen kan anses for at  

 opretholde selvstændig husførelse, idet forholdet ofte er det, at forældrene  

 forsørges af den erhvervsaktive generation.
 Der kan ikke foretages fradrag for dobbelt husførelse, hvis begge  

 ægtefæller opholder sig her i landet, medens f.eks. børnene opholder sig i  

 hjemlandet, medmindre det klart godtgøres, at opholdet her i landet er  

 midlertidigt, og ægtefællerne dokumenterer, at have udgifter til  

 opretholdelse af den bolig i hjemlandet, som de fraflyttede.
 Der gives heller ikke fradrag for dobbelt husførelse, hvis den pågældende  

 - i overensstemmelse med hjemlandets lovgivning - har flere hustruer og den  

 ene hustru opholder sig her, medens den anden opholder sig i hjemlandet.  

 Opholder begge hustruer sig i hjemlandet, kan fradrag foretages, men der  

 gives kun et fradrag.
Personer fra den her omhandlede persongruppe opholder sig ofte i  

 hjemlandet i kortere eller længere perioder på grund af ferie og lignende.  

 Der skal ikke ske reduktion af fradraget, såfremt opholdet i hjemlandet ikke  

 har varet over 2 måneder.
Overstiger opholdet 2 måneder, må den midlertidige  

 opretholdelse af dobbelt husførelse på grund af erhverv i almindelighed anses  

 for afbrudt i den pågældende periode.
D.B.3.3 Forpligtelseserklæringer Personer, der har midlertidig bolig og arbejde her i landet, men som  

 samtidig opretholder bolig for familien i hjemlandet, har fradrag for ydelser  

 i henhold til forpligtelseserklæringer, se afsnit A.F.
 Det er muligt samtidig at opnå fradrag for dobbelt husførelse (såfremt  

 hustruen opretholder selvstændig husførelse i hjemlandet) og fradrag i  

 henhold til forpligtelseserklæring (f.eks. over for forældre og/eller  

 søskende).
D.B.4 Indkomstopgørelsen ved indtræden og ophør af skattepligt Der henvises til PSL § 14 samt pkt. 90 i skd.cirk. nr. 22 af 9. dec. 1986  

 om PSL.
D.B.4.1 Opgørelse af periodeindtægten Løn I henhold til bekendtgørelse til KSL nr. 1100 af 11. dec. 1992 om  

 opkrævning mv. af indkomst- og formueskat skal A-indkomst, herunder løn under  

 ferie efter ferieloven optjent inden skattepligtens ophør, senest beskattes  

 på tidspunktet for skattepligtens ophør, d.v.s. uafhængigt af  

 udbetalingstidspunktet.
Se nærmere herom i afsnit A.B.1.
Dette modificeres dog, hvis retserhvervelsestidspunktet først indtræder  

 efter den fulde skattepligt er ophørt.
Der kan f.eks. være tale om tantiemer  

 fastsat på en generalforsamling efter at skattepligten er ophørt eller  

 gratialer, hvis størrelse ikke er kontrakt- eller kutymemæssigt fastsat, men  

 ensidigt beror på arbejdsgiverens bestemmelse.
I disse tilfælde vil der ikke  

 blive tale om fuld skattepligt af de pågældende vederlag, som derimod vil  

 kunne beskattes efter reglen om begrænset skattepligt i KSL § 2, stk. 1,  

 litra a.
Der skal indeholdes A-skat på udbetalingstidspunktet.
I tilfælde, hvor et løn- eller tantiemekrav har været bestridt, således at  

 kravets berettigelse og størrelse afgøres ved dom, retsforlig eller voldgift  

 efter skattepligten er ophørt, vil det tilkendte beløb ikke være begrænset  

 skattepligtigt efter KSL § 2, stk. 1, litra a, uanset relationen til det  

 tidligere ansættelsesforhold i Danmark.
Den ikke omtvistede del af kravet vil  

 dog være fuldt eller begrænset skattepligtigt efter ovennævnte  

 retningslinier.
Renter I LL § 5 B er der fastsat regler om fuld periodisering af renteindtægter  

 og renteudgifter ved til- og fraflytning til udlandet.
Reglerne gælder både  

 forudforfaldne og bagudforfaldne renteindtægter og renteudgifter.
 Reglerne sikrer, at de renteindtægter og -udgifter, der vedrører  

 skattepligtsperioden i tilflytnings- og fraflytningsåret, medtages ved  

 indkomstopgørelsen.
Loven har virkning for renteindtægter og -udgifter, der forfalder den 18.  

 feb. 1987 eller senere.
Hvis skattepligten er indtrådt før denne dato, gælder  

 loven dog ikke for bagudforfaldne renteudgifter.
 Loven omfatter alene de renter, der vedrører skattepligtsperioden i  

 tilflytnings- og fraflytningsåret.
Fast ejendom En fast ejendom anses i praksis for en sådan økonomisk enhed, at  

 periodiseringen for så vidt angår samtlige indtægter og udgifter, herunder  

 renteudgifter, foretages efter et rent "refusionsprincip"  

 (opgørelse efter dageantal), uden hensyn til forfaldstidspunkter.
 En skatteyder, der flyttede her til landet (og blev fuldt skattepligtig  

 her) den 1. aug. 1977, købte den 1. sept. 1977 et enfamiliehus.  

 Driftsresultatet af den faste ejendom og herunder fradrag for renter af  

 prioritetsgæld - skulle ved ansættelsen af delårsindkomsten opgøres efter et  

 rent refusionsprincip uden hensyn til forfaldstidspunkter, i det foreliggende  

 tilfælde med skæringsdag henholdsvis 1. sept. og 31. dec. 1977. Under hensyn  

 til, at skattepligtsperioden i det foreliggende tilfælde udgør 153 dage,  

 medens ejendommen i den nævnte periode har været i den pågældendes besiddelse  

 i 122 dage, vil helårsindkomsten - for så vidt angår såvel prioritetsrenter  

 som ejendommens driftsresultat i øvrigt - være at beregne således, at de  

 relevante indtægter og udgifter vedrørende de 122 dage multipliceres med  

 365/153.
3 pct.'s fradrag 3 pct.'s fradraget efter LL § 8 F gives alene i den skattepligtige  

 indkomst og fragår således ikke ved opgørelsen af den personlige indkomst  

 eller kapitalindkomsten.
Beregningsgrundlaget er indkomstårets personlige  

 indkomst før regulering efter overgangsreglerne i PSL §§ 21-24. Fradraget kan  

 for indkomståret 1992 ikke overstige * 3.800 kr.
 Omfatter indkomståret en kortere periode end 1 år, udgør fradraget 3 pct.  

 af den personlige indkomst, dog højst 1/12 af grundbeløbet (3.800 kr.) for  

 hver måned, ved hvis begyndelse skattepligten foreligger.
 3 pct.'s fradraget gives til alle, såvel fuldt som begrænset  

 skattepligtige, der har personlig indkomst.
D.B.4.2 Afpasning til helårsindtægt Hvis indkomstansættelsen for en person omfatter en kortere periode end et  

 år, skal såvel den skattepligtige indkomst som den personlige indkomst og  

 kapitalindkomsten omregnes således, at den kommer til at svare til et helt  

 års indkomst, jf.
PSL § 14 og pkt. 90 i skd.cirk. nr. 22 af 9. dec. 1986 om  

 PSL.
 Indtægter og udgifter, der kun oppebæres/afholdes en enkelt gang om året  

 eller få gange om året, må ikke påvirke indkomsten med et større beløb, end  

 hvad der i alt kan forventes indvundet/afholdt i et helt år.
Engangsindtægter Som éngangsindtægter, der medregnes i årsindkomsten uden omregning  

 kan nævnes - spekulationsgevinster - indkomstskattepligtige gaver - aktieudbytte - tantiemer - feriepenge, optjent i året før skattepligtens ophør, lsr. 1978.95.
 Overskuddet af en virksomhed, som blev solgt inden ejerens skattepligt til  

 Danmark ophørte i forbindelse med hans fraflytning til Spanien den 1. april,  

 skulle ikke omregnes til helårsindkomst ved opgørelsen af skattetilsvaret for  

 fraflytningsåret, idet det opgjorte overskud for skattepligtsperioden efter  

 de foreliggende oplysninger svarede til det normale overskud for et helt år,  

 Skat 1985.9.256.
 Overskuddet fra 2 solgte landbrugsejendomme i klagerens ejertid blev anset  

 for en éngangsindtægt, da det ansås for godtgjort, at afhændelsen af  

 ejendommene var sket uden sammenhæng med udrejsen til udlandet. (Skat  

 1987.8.597).
Obligationsrenter og andre renteindtægter, der skal medregnes inden for  

 skattepligtsperioden, jf.
LL § 5B, omregnes, således at indtægten svarer til  

 et års renteindtægt af pågældende obligationsbeholdning, tilgodehavende  

 o.s.v., jf. skd. 62.246.
Indtægter, der skal omregnes For andre indtægter foretages en forholdsmæssig afpasning af indkomsten  

 således at denne omregnes til helårsindkomst.
Dette gælder ifølge praksis  

 f.eks.:
- vederlag, der var honorar for udført arbejde, lsr. 1962.92 - løn oppebåret af lærer i 11 måneder, lsr. 1966.8 - bestyrelseshonorar til et medlem, der var udtrådt af bestyrelsen på  

 datoen for skattepligtens ophør.
 - beløb, udbetalt som overarbejdsbetaling.
 - feriepenge, optjent i det år, hvor skattepligten ophører (uanset om  

 ferien er afholdt i eller uden for perioden).
 Overskudsandel af et interessentskab for 6 måneder skulle omregnes til  

 helårsindkomst, da salget af andelen antoges at have sammenhæng med udrejsen  

 til udlandet. (Skat 1987.8.597).
 Over- eller underskud af fast ejendom opgøres for hele året og deling af  

 årsresultatet sker i forhold til dageantallet uanset de forskellige  

 indtægters og udgifters forfaldstid, se bl.a. lsr.1982.77.
Engangsudgifter Af éngangsudgifter, som ikke skal omregnes, kan nævnes:
 - kapitalindskud vedr. en rente- eller rateforsikring.
* ægtefællefradrag efter LL § 9 F, jf.
TOLD*SKAT Nyt 1992.22.711. * Underskud, fremført fra tidligere indkomstår med fuld eller begrænset  

 skattepligt, sidestilles med éngangsudgifter, der ikke skal omregnes.
 Underskud fra en periode med begrænset skattepligt modregnes i indkomst i  

 en anden periode i samme kalenderår med fuld skattepligt, før omregning til  

 helårsindkomst i henhold til PSL § 14, lsr. 1983.58 og Skat 1988.2.89. Se i  

 øvrigt afsnit A.A.3.3.
 Underskud fra en periode med fuld skattepligt skulle modregnes i overskud  

 i en anden periode i samme kalenderår med begrænset skattepligt, før der  

 skete fremførsel af tidligere års underskud. (Skat 1987.8.599).
En tilflytter skal opgøre sit afskrivningsgrundlag til værdien i handel og  

 vandel på tilflytningstidspunktet, lsr. 1978.96. Landsskatteretten udtalte i  

 øvrigt videre, at der i tilflytningsåret kun kan foretages en forholdsmæssig  

 afskrivning for den første partielle beskatningsperiode.
Saldoværdien  

 reduceres kun med det tilsvarende beløb.
En tilflytters afskrivning på en bil  

 blev ligeledes kun godkendt med den del af den sædvanlige afskrivning, der  

 svarede til skattepligtsperioden, jf.
Skat 1988.2.85.
Ved beregningen af uudnyttet skatteværdi af personfradrag, jf.
PSL § 10,  

 stk. 4, foretages omregning til helårsindkomst, uanset om den skattepligtige  

 indkomst er 0 kr. eller negativ.
 Hvor skatteyderen anvender forskudt indkomstår gælder særlige regler om  

 opgørelsen ved skattepligtsophør, se KSL afsnit X og KSL cirkulære nr. 135 af  

 4/11 1988, kap. 6.
 Indkomstopgørelsen foretages under ét i det indkomstår, hvor  

 skatteyderen skifter skattemæssigt hjemsted, således at Danmark alene har  

 status som kildeland en del af indkomståret, Skat 1988.8.496.
D.B.4.3 Skatteberegningen - personfradrag Skatten beregnes af de opgjorte helårsindkomster (skattepligtig indkomst,  

 personlig indkomst og kapitalindkomst) efter PSL § 6-8 a og nedsættes med  

 skatteværdien af personfradraget, jf.
PSL § 9. Den endelige skat, der skal  

 betales, udregnes ved at nedsætte den beregnede helårsskat efter forholdet  

 mellem delårsbeløbene og helårsbeløbene, jf.
PSL § 14.
Det er en forudsætning for overførsel af uudnyttet skatteværdi af  

 personfradrag mellem ægtefæller, at ægtefællerne er samlevende ved  

 indkomstårets udløb, jf.
PSL § 10 stk. 4 og afsnit A.A.5.
 En hustrus personfradrag for perioden indtil fraflytning til udlandet  

 kunne overføres til manden i medfør af PSL § 10, stk. 4, da ægtefællerne, der  

 fraflyttede samtidig, var sambeskattede (nu samlevende) på tidspunktet for  

 deres fraflytning til udlandet, skd. 32.105.
 I et tilfælde, hvor mandens og hustruens skattepligt ophørte på  

 forskellige datoer, kunne der ske overførsel af den ene ægtefælles uudnyttede  

 fradrag til den anden ægtefælle, idet "indkomstårets udgang" i  

 denne forbindelse måtte forstås som udløbet af indkomståret for den først  

 fraflyttede ægtefælle, skd. 30.254 og 35.7.
Hvor samlivet i skattemæssig henseende indtræder i årets løb, som følge  

 af, at den ene ægtefælle tilflytter, kan der kun overføres en forholdsmæssig  

 del af den tilflyttede ægtefælles personfradrag til den anden ægtefælle, da  

 den tilflyttede ægtefælle efter PSL § 14, kun ville have fået godskrevet en  

 forholdsmæssig del af personfradraget ved sin skatteberegning, jf.
Skat  

 1987.7.523.
 Se Skat 1985.2.55 om nedsættelse af personfradrag efter KSL § 37C (nu PSL  

 § 11), når den skattepligtige har modtaget ydelser efter bistandsloven og  

 indkomstansættelsen omfatter en kortere periode end et år.
D.B.5. 30%-bruttoskatten af løn til højtlønnede udlændinge og udenlandske  

 forskere D.B.5.1 Grundlæggende betingelser.
Kontrakt af begrænset varighed * I henhold til lov nr. 489 af 24. juni 1992, der blandt andet indsætter  

 en ny § 48 E i KSL omfatter ordningen personer, der i forbindelse med  

 tiltrædelse af et lønnet arbejde hos en dansk arbejdsgiver for en  

 kontraktsfastsat periode på mellem 6 og 36 måneder samtidig bliver fuldt  

 skattepligtige her.
 Personens nationalitet og statsborgerskab er uden betydning for  

 anvendelsen af 30%ordningen.
 Kravet om, at fuld skattepligt skal indtræde i forbindelse med  

 påbegyndelsen af ansættelsesforholdet, anses for opfyldt, hvis  

 ansættelsesforholdet påbegyndes efter den kortere periode, der sædvanligvis  

 medgår til flytning og indretning af bolig.
Krav til arbejdsgiverens subjektive skattepligt Som danske arbejdsgivere anses arbejdsgivere omfattet af KSL § 1 eller §  

 2, stk. 1, litra d, SSL § 1, § 2, stk. 1, litra a eller § 3 samt FBL § 1. Det  

 er samtidig en forudsætning, at arbejdsgiveren har hjemting i Danmark, jf.  

 afsnit D.A.2.1. (lønindtægt).
 Hvis en person af sin udenlandske arbejdsgiver er arbejdsudlejet til en  

 dansk arbejdsgiver, kan 30%ordningen ikke finde anvendelse.
Hvis lønmodtageren er ansat i et interessentskab, skal samtlige  

 interessenter være danske arbejdsgivere, jf. ovennævnte opremsning, ligesom  

 interessentskabet skal have hjemting her.
Hvis lønmodtageren er direkte ansat  

 hos en udenlandsk interessent, skal denne have hjemting i Danmark.
Kravet om  

 hjemting gælder ikke, hvis lønnen udbetales af en befuldmægtiget med hjemting  

 her i landet, jf.
KSL § 46, stk. 4.
 Det er endelig en betingelse, at hvis der er tale om en udenlandsk  

 arbejdsgiver med fast driftssted her i landet, skal kontraktsvederlaget kunne  

 henføres som en driftsudgift til det faste driftssted.
Kravet til vederlagets størrelse Det er endvidere en betingelse, at personens vederlag i penge, jf.
KSL §  

 43, stk. 1, se nærmere nedenfor under 5.3, skal udgøre et grundbeløb på  

 mindst 36.700 kr. hver måned.
Grundbeløbet reguleres efter PSL § 20. For 1991  

 udgør beløbet herefter kr. 41.700 pr. måned og for 1992 kr. 42.600 pr. måned.
De pågældende beløb skal være optjent for hver løbende måned for sig,  

 således at det ikke i sig selv er tilstrækkeligt, at gennemsnitsindtjeningen  

 pr. måned for den samlede kontraktsperiode incl. eventuel bonus og andre  

 engangsbeløb opfylder nævnte beløbskrav.
Derimod er udbetalingstidspunkterne  

 uden selvstændig betydning.
 Selv om vederlaget i penge overstiger de nævnte beløbsgrænser, kan  

 personen ikke opdele vederlaget, således at det overskydende beløb vælges  

 beskattet efter almindelige regler.
Særligt om forskere Endvidere gælder, at en person, der skal drive forskning her i landet  

 uanset vederlagets størrelse vil være omfattet af ordningen, såfremt det  

 forskningsprojekt, hvortil personen knyttes, er godkendt af et forskningsråd.  

 Det er en betingelse for et forskningsråds godkendelse af et  

 forskningsprojekt, at forskningsopgaven er afgrænset og defineret.
Endvidere  

 skal den pågældende forskers deltagelse i forskningsprojektet være af  

 afgørende betydning for dettes gennemførelse.
Tidligere skattepligt til Danmark Hvis personen tidligere har været fuldt skattepligtig til Danmark, vil det  

 dog være en betingelse for at blive omfattet af 30%skatten, at personen kan  

 godtgøre, at den tidligere status som fuldt skattepligtig ikke er bragt til  

 ophør med henblik på 30%beskatning.
Dette kan kræves bekræftet i en tro og  

 love erklæring til skattemyndighederne.
 Forbud mod andel i ledelse, mv.
Endelig må en person ikke på noget tidspunkt inden for de seneste 5 år  

 forud for ansættelsen have eller have haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået.
Der henvises herom til KSL § 43, stk. 2,  

 litra i, 36. pkt., der finder tilsvarende anvendelse.
Nævnte forbud gælder  

 ikke alene de seneste 5 år forud for ansættelsesforholdets påbegyndelse, men  

 gælder også under det løbende ansættelsesforhold, således at bruttobeskatning  

 med 30% ophører fra det tidspunkt, hvor lønmodtageren som ovenfor beskrevet  

 får andel i en virksomheds ledelse eller kapital, se nærmere herom under  

 afsnit D.B.5.5.
Dødsboer For dødsboers vedkommende gælder, at hvis afdøde har valgt indkomst  

 bruttobeskattet med 30%, bliver skatten endelig ved den skattepligtiges død,  

 jf.
KSL § 14 A.
 D.B.5.2 Løbende betingelser.
De formelle betingelser for at iværksætte 30%-træk Bruttobeskatning med 30% sker efter lønmodtagerens eget valg.
Beslutningen  

 herom skal foretages inden en kontraktsperiodes udløb.
Tidligere indeholdt  

 A-skat vil i givet fald dels blive godskrevet lønmodtageren som betalt  

 30%-skat, dels blive udbetalt som overskydende skat.
I forbindelse med et ansættelsesforholds påbegyndelse kræves der ikke  

 nogen særlig godkendelse fra skattemyndighederne om, at en person kan anses  

 for omfattet af ordningen.
Arbejdsgiveren kan umiddelbart indeholde 30% af  

 bruttolønnen, idet han efter KSL § 69 og § 74 hæfter for mang lende indeholdelse, henholdsvis ifalder ansvar, hvis betingelserne for  

 30%-træk ikke er opfyldt.
 Såfremt arbejdsgiveren, henholdsvis lønmodtageren, er i tvivl om, hvorvidt  

 betingelserne for 30%-beskatning er opfyldt, kan der rettes henvendelse til  

 skattemyndighederne med henblik på at få en accept af, at der kan ske  

 bruttotræk med 30%.
 Skattemyndighederne kan dog i den forbindelse anmode lønmodtageren om at  

 udstede en tro og love erklæring om, at han opfylder betingelserne i KSL § 48  

 E.
 Hvis arbejdsgiveren får en sådan accept fra arbejdsgiverkontrol, dvs.  

 told- og skatteregionen, vil han normalt ikke kunne pådrage sig hæftelse  

 /ansvar efter KSL §§ 69 og 74.
Betingelserne for opdeling af den samlede 36 mdr. periode Når et ansættelsesforhold, hvor 30%-beskatning har fundet sted, ophører,  

 og hvor varigheden har været mindre end 36 måneder, vil en person inden for  

 en frist på 1 måned have mulighed for at indgå en tilsvarende kontrakt af en  

 varighed, der maksimalt andrager forskellen mellem 36 måneder og summen af  

 tidligere kontraktsperioder.
Det grundlæggende krav om, at en kontrakt mindst  

 skal have en varighed på 6 måneder, skal også være opfyldt for en  

 efterfølgende kontrakt, således at 30%-beskatning ikke kan finde anvendelse,  

 hvis summen af de tidligere omfattede kontraktsperioder overstiger 30  

 måneder.
I forbindelse med indgåelse af en ny kontrakt inden for en frist på 1  

 måned stilles der ikke krav om, at skattepligten her til landet indtræder i  

 forbindelse med ansættelsesforholdets påbegyndelse.
Hvis en ny kontrakt, der  

 opfylder betingelserne i KSL § 48 E, stk. 1 eller 2, ikke er indgået inden  

 for nævnte frist på 1 måned, vil den lønindkomst, der tidligere er blevet  

 bruttobeskattet med 30%, blive efterbeskattet som øvrig indkomst, jf.  

 nedenfor under afsnit D.B.5.5, med mindre personen inden for samme frist har  

 bragt sin fulde skattepligt til ophør ved en reel fraflytning.
Hvis en person således er fraflyttet Danmark inden udløbet af nævnte  

 frist, vil han påny kunne vende tilbage og oprette en ny ansættelseskontrakt,  

 forudsat det samlede maksimum på 36 måneder ikke overskrides.
Muligheden for  

 at blive omfattet af 30%-ordningen bortfalder dog, når der er forløbet 10 år  

 fra påbegyndelsen af den første ansættelseskontrakt.
Forlængelse op til 12 mdr. uden 30%-beskatning Uanset at summen af kontraktsperioder omfattet af ordningen ikke kan  

 overstige 36 måneder, kan den ansættelseskontrakt, der udløber samtidig med  

 den samlede periode på 36 måneder, forlænges i op til 12 måneder uden at  

 efterbeskatning skal finde sted.
Lønnen i forlængelsesperioden vil dog blive  

 beskattet efter almindelige regler.
Den løn, der tidligere er blevet  

 bruttobeskattet med 30%, vil blive efterbeskattet som øvrig indkomst, hvis  

 personen ikke senest 1 måned efter forlængelsesperiodens ophør har bragt sin  

 fulde skattepligt til Danmark til ophør i forbindelse med en egentlig  

 fraflytning.
 D.B.5.3 Beregningsgrundlaget.
Vederlag i penge, jf.
KSL § 43, stk. 1 Grundlaget for beregningen af 30%-skatten er personens vederlag i penge i  

 henhold til en ansættelseskontrakt, der opfylder de krav, der er beskrevet  

 under afsnit D.B.5.1. Ved vederlag i penge forstås Aindkomst i henhold til  

 KSL § 43, stk. 1, excl. værdi af fri kost og logi.
Der vil f.eks. være tale  

 om vederlag i penge i alle tilfælde, hvor en arbejdsgiver betaler private  

 udgifter for en ansat.
Derimod vil naturalieydelser direkte fra  

 arbejdsgiveren, f.eks. fri kost og logi, fri bil og så videre ikke indgå i  

 beregningsgrundlaget, hvorimod sådanne ydelser beskattes som øvrig indkomst,  

 jf. nedenfor under afsnit D.B.5.4.
 Fratrædelsesgodtgørelser og gratialer, mv. omfattet af LL § 7, litra w,  

 der tidligere var særlig indkomst, er fra 1. jan. 1992 som hovedregel  

 Aindkomst, og vil derfor være omfattet af ordningen efter KSL § 43, stk. 1.  

 Det samme gælder andre engangsbeløb som f.eks. provision, bonus og tantieme.
Ikke skattepligtige ydelser Beløb, der efter gældende lovgivning slet ikke er skattepligtig indkomst  

 for modtageren, indgår ikke i beregningsgrundlaget, f.eks. skattefri  

 godtgørelser i henhold til LL § 9, stk. 5, 7 og 8 samt pensionsindbetalinger  

 på de såkaldte arbejdsgiverpensionsordninger, jf.
PBL § 19. Er der tale om  

 pensionsordninger oprettet i udlandet, vil indbetalinger dog skulle indgå i  

 beregningsgrundlaget.
Ingen fradrag I øvrigt kan beregningsgrundlaget ikke reduceres med nogen form for  

 fradrag, heller ikke de lønmodtagerfradrag, der direkte knytter sig til  

 lønindkomsten som f.eks. befordringsfradrag og fradrag for dobbelt  

 husførelse.
Sådanne lønmodtagerfradrag kan heller ikke foretages i øvrig  

 indkomst, jf. nedenfor under afsnit D.B.5.4. For så vidt angår bidrag til  

 fagforening og Akasse gælder for fagforeningsbidrags vedkommende, at disse  

 anses for at knytte sig til lønindkomsten, medmindre det efter en konkret  

 vurdering må antages, at medlemsskabet af en fagforening er uden forbindelse  

 med erhvervelsen af den aktuelle lønindkomst.
Dette kan navnlig være tilfældet, hvis en person omfattet af  

 bruttobeskatningsordningen opretholder medlemsskab i en fagforening i  

 hjemlandet under opholdet i Danmark, se f.eks.
LSR 1984.159 om den den  

 omvendte situation.
 Derimod vil Akassebidrag i alle tilfælde skulle anses for at være uden  

 forbindelse med den aktuelle lønindkomst, således at der er mulighed for  

 fradrag i øvrig indkomst.
30%-skatten kan ikke reduceres med værdien af personfradrag, jf.
PSL § 10,  

 stk. 6.
Ingen selvangivelsespligt Indkomstskattepligten af vederlag i penge i henhold til  

 ansættelseskontrakter omfattet af KSL § 48 E er endeligt opfyldt ved den  

 indeholdte 30%-skat og vederlaget skal heller ikke selvangives bortset fra  

 tilfælde, D.B.5.4 hvor der sker efterbeskatning, jf. nedenfor under afsnit  

 D.B.5.5.
 D.B.5.4 Øvrig indkomst.
Naturalieydelser direkte fra arbejdsgiveren Bortset fra det vederlag i penge, der udbetales i henhold til en  

 ansættelseskontrakt omfattet af KSL § 48 E, vil en persons øvrige indkomst og  

 formue skulle selvangives og beskattes efter sædvanlige regler.
Til øvrig  

 indkomst henregnes også naturalieydelser, der modtages direkte fra  

 arbejdsgiveren som vederlag i henhold til en ansættelseskontrakt omfattet af  

 KSL § 48 E, f.eks. værdi af kost og logi, selvom der er tale om Aindkomst  

 efter bestemmelsen i KSL § 43, stk. 1.
Fradragsbegrænsningen I adgangen til at foretage fradrag i øvrig indkomst gælder alene den  

 begrænsning, at de lønmodtagerfradrag, der knytter sig direkte til det  

 vederlag, der bruttobeskattes med 30%, ikke kan foretages.
Denne begrænsning  

 gælder f.eks. befordringsfradrag, fradrag for flytteudgifter, fradrag for  

 dobbelt husførelse og fradrag for bidrag til fagforening med den  

 modifikation, der er beskrevet under afsnit D.B.5.3., men derimod ikke  

 fradrag for Akassebidrag og pensionsindbetalinger til privattegnede danske  

 ordninger, jf.
PL § 18.
 For så vidt angår sådanne pensionsordninger, der er oprettet i udlandet,  

 vil der dog ikke være mulighed for fradrag, bortset fra visse ordninger  

 oprettet i Schweiz og England, jf. de pågældende landes  

 dobbeltbeskatningsoverenskomster med Danmark, artikel 28.
 Om Akassebidrag henvises til afsnit D.B.5.3.
 Bortset herfra opgøres øvrig indkomst samt formue som for andre fuldt  

 skattepligtige, d.v.s. under anvendelse af PSL regler om personfradrag,  

 underskud, overførsel til ægtefælle heraf, mv.
 Hvis den pågældende person fortsat er fuldt skattepligtig til sit  

 hjemland, vil dobbeltbeskatningssituationen skulle løses som beskrevet under  

 DD 2, artikel 4.
D.B.5.5 Efterbeskatning Hvornår foretages efterbeskatning Ved efterbeskatning forstås, at indkomst og fradrag, der er behandlet  

 efter reglerne om bruttobeskatning med 30%, i stedet for medregnes i den  

 skattepligtige indkomst efter sædvanlige regler.
Tidligere indeholdt 30%-skat  

 behandles som foreløbig betalt A-skat for de pågældende indkomstår, jf.
KSL §  

 48 E, stk. 5 og 7.
Årsagen til efterbeskatning kan enten være, at lønmodtageren selv vælger  

 dette, jf.
KSL § 48 E, stk. 8, eller at han ikke har overholdt fristerne for  

 indgåelse af ny kontrakt/ophør af skattepligt, eller at en eller flere af de  

 grundlæggende betingelser for at være omfattet af ordningen ikke længere er  

 opfyldt, eller at det efterfølgende viser sig, at en eller flere af de  

 grundlæggende betingelser ikke har været opfyldt med virkning fra  

 ansættelsesforholdets påbegyndelse.
Efterbeskatning efter eget valg Hvis den skattepligtige selv vælger efterbeskatning, kan det enten ske med  

 virkning for hele den ansættelsesperiode kontrakten vedrører, eller alene med  

 virkning for den resterende del af ansættelsesperioden, således at  

 30%-beskatningen for den hidtidige periode opretholdes.
I sidstnævnte  

 tilfælde skal den skattepligtige overholde fristerne henholdsvis indgåelse af  

 ny kontrakt/ophør af fuld skattepligt, jf. nærmere ovenfor under afsnit  

 D.B.5.2., idet bemærkes, at fristerne regnes fra det tidspunkt, hvor  

 ansættelsesforholdet faktisk ophører, og altså ikke allerede fra det  

 tidspunkt, hvor vederlaget ikke længere ønskes beskattet med 30%. Inden for  

 det samme ansættelsesforhold kan den skattepligtige ikke påny vælge sig  

 tilbage til 30%-beskatning.
Efterbeskatning ved ophør af grundlæggende betingelser Hvis en af de grundlæggende betingelser for at være omfattet af ordningen  

 ophører med at være opfyldt, f.eks. fordi lønmodtageren får andel i ledelsen  

 eller kontrol med kapitalen i virksomheden, vil der ikke længere være tale om  

 et ansættelsesforhold i KSL § 48 E's forstand. 30%-beskatningen vil da ophøre  

 med fremtidig virkning, hvorimod beskatningen med 30% vil kunne opretholdes  

 for den hidtidige periode, hvis lønmodtageren inden 1 måned enten er  

 fraflyttet Danmark eller har indgået en ny kontrakt, der opfylder  

 betingelserne i KSL § 48 E, jf. ovenfor under afsnit D.B.5.2. Nævnte frist  

 regnes allerede fra det tidspunkt, hvor en grundlæggende betingelse for at  

 være omfattet af ordningen ophører med at være opfyldt.
Beskatning med 30% vil under alle omstændigheder ikke kunne opretholdes  

 for den hidtidige periode, hvis kontraktforholdet ophæves inden der er  

 forløbet 6 måneder.
Tilsvarende gælder, hvis en grundlæggende betingelse for  

 at være omfattet af ordningen ophører med at være opfyldt inden der er  

 forløbet 6 måneder fra ansættelsesforholdets påbegyndelse.
 Efterbeskatning kan ske uafhængigt af 3-års fristen i  

 skattestyrelseslovens § 35, stk. 1.
 D.B.5.6 Ikrafttrædelse.
 Bruttobeskatningsordningen gælder for ansættelseskontrakter, der indgås  

 fra og med den 27. juni 1992 og finder anvendelse på det vederlag, der  

 optjenes efter kontraktens ikrafttræden.
Afkortning af 36-mdr. perioden I ændringsloven (lov nr. 489 af 24. juni 1992) er der dog i § 5, stk. 3 og  

 4 fastsat særlige overgangsbestemmelser.
I henhold til § 5, stk. 3 gælder, at  

 hvis en persons fulde skattepligt til Danmark er indtrådt inden den 27. juni  

 1992, fraviges betingelsen om, at en ansættelseskontrakt skal være indgået i  

 forbindelse med indtræden af fuld skattepligt.
 Konsekvensen er dog, at den maximale periode på 36 måneder, hvor en person  

 kan være omfattet af ordningen, reduceres med perioden fra skattepligtens  

 indtræden og frem til indgåelsen af den første ansættelseskontrakt.
 Denne undtagelsesregel finder kun anvendelse i forbindelse med det første  

 ansættelsesforhold, der er omfattet af ordningen og gælder slet ikke, hvis  

 der er tale om et ansættelsesforhold ved en offentlig institution.
Tilbagevirkende kraft til 1/6-91 Den anden overgangsregel i ændringslovens § 5, stk. 4 går ud på at  

 vederlag tilbage fra den 1. juni 1991 kan blive omfattet af ordningen, hvis  

 en ansættelseskontrakt indgået inden den 27. juni 1992 er bekræftet ved en  

 fornyet kontrakt senest den 27. juli 1992. Den nye kontrakt skal, bortset fra  

 fastsættelsen af vederlaget være en videreførelse af den tidligere kontrakt,  

 der skal have opfyldt de øvrige betingelser i KSL § 48 E, stk. 1 og 2. Heller  

 ikke denne undtagelsesregel gælder for ansættelsesforhold ved offentlige  

 institutioner. * D.B.6 Indkomstopgørelse ved begrænset skattepligt D.B.6.1 Indkomstopgørelsen Ved indkomstopgørelsen skal kun medtages de indtægter, der begrunder  

 skattepligten, og i denne indkomst kan der (kun) fradrages udgifter i det  

 omfang, de vedrører disse indtægter, KSL § 2, stk. 2 og lsr. 1973.96. * For  

 så vidt angår begrænset skattepligtig lønindkomst betydet dette, at der  

 udover de sædvanlige lønmodtagerfradag, kan foretages fradrag for bidrag til  

 fagforening, medmindre det efter en konkret vurdering må antages, at  

 medlemsskab af den pågældende fagforening må anses for at være uden  

 forbindelse med erhvervelsen af lønindkomsten.
Dette vil navnlig kunne være  

 tilfældet, hvis den begrænsede skattepligtige opretholder medlemsskab af en  

 fagforening i hjemlandet, jf. lsr. 1984.159 analogt.
Derimod kan Akassebidrag  

 slet ikke fradrages, jf.
PBL § 54.
Af samme bestemmelse følger, at begrænset skattepligtige ikke kan  

 fratrække bidrag til private pensionsordninger omfattet af PBL § 18. Derimod  

 vil begrænset skattepligtige være omfattet af bortseelsesretten i forbindelse  

 med arbejdsgiverordninger, der er omfattet af PBL § 19. * En begrænset skattepligtig kan endvidere ikke fratrække underholdsbidrag  

 til en herboende fraskilt hustru, skd. 32.93.
 En i udlandet bosat pensionist var begrænset skattepligtig af hele den  

 pension, som han modtog fra et dansk aktieselskab, selv om han havde givet  

 afkald på halvdelen af den til fordel for sin tidligere ægtefælle.
 En begrænset skattepligtig kunne ikke ved opgørelsen af den skattepligtige  

 indkomst og formue fradrage renter og afdrag til et familiefond, som han  

 ønskede at oprette i udlandet.
 Er skattepligtsperioden kortere end et år skal der omregnes til  

 helårsindkomst efter reglerne i afsnit D.B.4.2.
 Er en skatteyder begrænset skattepligtig alene fordi han har indtjent  

 lønbeløb i flere forskellige perioder, skal der foretages omregning til et  

 fuldt års indtægt for hver arbejdsperiodes løn, lsr.1974.2. Det kan dog  

 undtagelsesvis forekomme, at omregning ikke skal finde sted, f.eks. hvis  

 arbejdsperioderne vedrører et fast ansættelsesforhold hos den danske  

 arbejdsgiver, lsr. 1979.92.
LL § 9 F Fradrag Af LL § 9 F fremgår, at personer, der er skattepligtige efter KSL § 2,  

 stk. 1, litra a (lønindtægt), og som er gift ved udløbet af indkomståret, for  

 indkomståret 1992 kan fradrage et grundbeløb på * 31.500 kr. ved opgørelsen  

 af den skattepligtige indkomst.
Beløbet reguleres efter PSL § 20. Fradraget  

 gives kun i indkomst omfattet af KSL § 2, stk. 1, litra a, og kan ikke  

 overstige sådan indkomst.
 Det er en betingelse, at den skattepligtige er samlevende med ægtefællen  

 ved udgangen af indkomståret, og at ægtefællen ikke for dette år har opnået  

 skattenedsættelse gennem personfradrag efter PSL § 10.
* Fradraget kan ikke reduceres, hvis indkomstansættelsen vedrører en  

 kortere periode end et år, jf.
TOLD*SKAT Nyt 1992.22.711. * Indtægt af fast ejendom - rentefradrag Indtægten af fast ejendom må beregnes på sædvanlig måde, således at  

 driftsomkostninger, herunder skatter og renter, kan fradrages, derimod ikke  

 beregnede renter af egenkapital jf. lsr. 1983.121. * Dette betyder bl.a., at  

 SL § 4, litra b, om skønsmæssig ansættelse af lejeværdi kan bringes i  

 anvendelse, hvis den faktiske lejeindtægt ikke svarer til den objektive  

 markedsleje. * Ligningsrådet har vedtaget, at der for begrænset skattepligtige ejere af  

 fast ejendom her i landet kan godkendes fradrag i formueopgørelsen for  

 almindelig prioritetsgæld samt for anden gæld mod sikkerhed i ejerpantebrev i  

 vedkommende ejendom indtil en samlet behæftelse på 80% af ejendommens  

 handelsværdi ved indkomstårets udløb.
Yderligere gæld tillades ikke  

 fradraget, medmindre den skattepligtige dokumenterer, at den samlede  

 behæftelse alene vedrører ejendommens anskaffelse, drift eller forbedring.
 Den nævnte begrænsning af den gæld, der kan fradrages ved  

 formueopgørelsen, udmåles fortsat som 80% af ejendommens handelsværdi, selv  

 om både ejendom og gæld nu skal ansættes til kontantværdien i  

 formueopgørelsen.
Såfremt et lån er optaget i fremmed valuta, vil ændringer i valutakursen  

 medføre en forøgelse eller nedgang i gældsforpligtelsen.
I det omfang denne,  

 opgjort efter valutakursen på låneoptagelsens tidspunkt, var placeret inden  

 for 80% af ejendommens aktuelle handelsværdi, vil en forøgelse af gælden som  

 følge af ændring af valutakursen ikke være omfattet af begrænsningen af  

 fradraget i formueopgørelsen.
Ved indkomstopgørelsen kan kun fradrages renter af den gæld som efter det  

 anførte kan fradrages i formueopgørelsen.
Fradragsretten for renter begrænses  

 for det eller de sidste lån i prioritetsrækken.
Avance ved salg af fast ejendom En i udlandet bosat person, der ejer fast ejendom her i landet og som  

 følge heraf er begrænset skattepligtig efter KSL § 2, stk. 1, litra e, skal  

 beskattes af avance ved salg af ejendom (skd. 14.151 og 18.153).
Flere indtægtsarter samtidig Hvis en skatteyder er begrænset skattepligtig efter flere af  

 bestemmelserne i § 2, stk. 1a, b, d og e, skal der foretages en samlet  

 opgørelse af indtægterne.
Er indkomsten fra een af indkomstkilderne negativ,  

 kan denne bringes til fradrag i en positiv indkomst fra en anden  

 indkomstkilde.
Hvis en person er begrænset skattepligtig som ejer af en fast ejendom  

 eller erhvervsvirksomhed med fast driftssted her i landet og i årets løb  

 under kortvarige ophold her i landet oppebærer A-indkomst, således at der  

 bliver tale om skattepligt også efter § 2, stk. 1a, skal der foretages en  

 indkomstansættelse af erhvervs- eller ejendomsindtægten med tillæg af de  

 inden for samme periode faktisk oppebårne A-indtægter.
Selv om  

 skattepligtsperioderne for indkomsterne er forskellige, skal  

 periodeindtægterne altså alligevel opgøres samlet, og omregning skal alene  

 foretages på grundlag af den længste skattepligtsperiode, skd. 19.16.
 I de årlige bek. om forskudsregistrering mv. er det bestemt i hvilken  

 kommune en begrænset skattepligtig skal forskudsregistreres, og hvor flere  

 kommuner kommer på tale træffer T&S bestemmelse om i hvilken kommune  

 forskudsregistreringen skal ske.
Udbytteindtægt Begrænset skattepligtige udbytteindtægter beskattes med 30 pct.
Personer, der er begrænset skattepligtige af udbytteindtægter, er som  

 hovedregel fritaget for pligten til at selvangive denne indkomst.
Fritagelsen  

 gælder dog ikke, hvis den skattepligtige har modtaget maskeret udbytte eller  

 har modtaget afståelsessummer omfattet af LL. § 16B stk. 2. Baggrunden herfor  

 er, at der i disse to tilfælde ikke i forbindelse med udbetalingen foretages  

 indeholdelse.
* Selvangivelsesligten gælder dog heller ikke i de sidstnævnte tilfælde,  

 hvis der er opnået dispensation efter LL § 16 A, stk. 2, eller § 16 B, stk.  

 6, se afsnit D.A.2.6. * For begrænset skattepligtige er udbytteskatten i alle tilfælde en endelig  

 skat.
Dette betyder, at udbytte ikke skal tillægges andre indtægter, hvoraf  

 den pågældende skatteyder måtte være begrænset skattepligtig, ligesom  

 aktieudbytte ikke kan modregnes i en eventuel negativ indkomst fra andre  

 indkomstkilder, der begrunder begrænset skattepligt for den pågældende.
Udlejning af arbejdskraft For personer, der er begrænset skattepligtige af vederlag i henhold til  

 bestemmelserne om arbejdsudleje, gælder tilsvarende regler som omtalt foran  

 vedrørende udbytteindtægt.
Royalty Indkomstskattepligten for begrænset skattepligtige royaltymodtagere er  

 endeligt opfyldt ved den betalte royaltyskat.
Renteindtægter Renteindtægter, som er knyttet til virksomhed med fast driftssted her i  

 landet omfattet af KSL § 2, stk. 1d, skal som hidtil indgå ved opgørelsen af  

 virksomhedens overskud.
Men for alle øvrige begrænset skattepligtige  

 renteindtægter er indkomstskattepligten endeligt opfyldt ved den erlagte skat  

 på 30 pct.
Sømænd Der henvises til afsnit A.B.3 i ligningsvejlednings alm. del.
D.B.6.2 Skatteberegningen Den begrænset skattepligtige betaler statsskat efter den sædvanlige skala,  

 medens han betaler kommuneskat med den gennemsnitlige samlede kommunale og  

 amtskommunale udskrivningsprocent, som for 1992 andrager * 29 pct.
Dette gælder dog ikke for begrænset skattepligtige aktionærer, personer  

 der er udlejet som arbejdskraft her, begrænset skattepligtige  

 royaltymodtagere og begrænset skattepligtige modtagere af renteindtægter, der  

 ikke er knyttet til et fast driftssted, idet disse personer betaler en bruttoskat  

 på 30 pct., jf. ovenfor.
Personfradrag For personer, der er skattepligtige efter KSL § 2 af indtægter som  

 omhandlet i KSL § 43, stk. 1 eller stk. 2, litra b, c, d og f nedsættes de  

 beregnede skatter med skatteværdien af et personfradrag efter PSL § 10, stk.  

 1-2, jf. stk. 6.
 Hvis den skattepligtige ved indkomstårets udløb ikke er samlevende med en  

 ægtefælle eller har indgået ægteskab i indkomstårets løb og endvidere ved  

 udgangen af det kalenderår, hvori skatten betales, opfylder aldersbetingelsen  

 efter lov om social pension for at modtage folkepension eller modtager eller  

 får forskud på førtidspension eller modtager invaliditetsydelse med bistands-  

 eller plejetillæg, nedsættes de beregnede skatter med skatteværdien af et  

 forhøjet personfradrag (for enlige pensionister) efter PSL § 10, stk. 2, jf.  

 stk. 6.
Er begge ægtefæller begrænset skattepligtige får de som hidtil hver sit  

 personfradrag ved skatteberegningen.
Hvis den ene eller begge er pensionister  

 (jf. foran) får de et hhv. to pensionistfradrag (for gifte), hvis de faktisk  

 samlever ved indkomstårets udløb, jf.
PSL § 10, stk. 6, 2. punktum.
 Mulighed for overførsel af uudnyttet personfradrag mellem ægtefæller, jf.  

 PSL § 10, stk. 4, forudsætter efter KSL § 4, stk. 6, at de begge er fuldt  

 skattepligtige her til landet.
 Hvis skatteyderen dels har indtægter, der berettiger til personfradrag, og  

 dels andre indtægter, gives der fuldt personfradrag i de samlede beregnede  

 skatter.
 Se iøvrigt pkt. 28 i skd.cirk. nr. 22 af 9. dec. 1986 om PSL.
D.B.6.3 Formueskat Ifølge KSL § 2, stk. 8, omfatter formueskattepligten for begrænset  

 skattepligtige kun formue, hvorfra de under stk. 1, litra d  

 (erhvervsvirksomhed) og e (fast ejendom) nævnte indtægter hidrører, ligesom  

 gæld og andre byrder kun kan fratrækkes i det omfang, de hviler på denne  

 formue.
 En i udlandet bosat skatteyder, der ejede anpart af en udlejningsejendom  

 her i landet, var ikke formueskattepligtig af indskud i Grundejernes  

 investeringsfond, da det bundne beløb ikke kunne henføres til ejendommens  

 driftskapital, jf. lsr. 1970, 85.
 En i udlandet bosat skatteyder, der ejede to ubebyggede grunde her i  

 landet, blev formueskattepligtige af to grunde, selv om de ikke havde  

 afkastet indtægt i det pågældende år, Skat 1990.8.631.
D.B.6.4 Selvangivelsespligten Personer, der er begrænset skattepligtige af indtægter som omhandlet i KSL  

 § 2, stk. 1 a, b, d og e, er pligtige at selvangive disse indtægter.  

 Personer, der er skattepligtige i henhold til KSL § 2, stk. 1d og e, er  

 endvidere pligtige at selvangive den formue, hvorfra de skattepligtige  

 indtægter hidrører.
D.B.7 Afsluttende ansættelse Efter bek. nr. 347 af 28. juni 1988 om afsluttende ansættelse skal der  

 indgives en selvangivelse for perioden fra det seneste indkomstår og indtil  

 ophøret af skattepligten.
Det gælder, når - skattepligten ophører efter KSL § 1 af anden årsag end ved død - begrænset skattepligt ophører efter KSL § 2, stk. 1 d eller e, medmindre  

 den pågældende samtidig bliver fuldt skattepligtig efter KSL § 1 - en person bliver hjemmehørende i en fremmed stat, Færøerne eller  

 Grønland efter bestemmelserne i en dobbeltbeskatningsoverenskomst.
D.B.7.1 Frist Selvangivelsen skal indgives inden udløbet af den kalendermåned, der  

 følger efter den måned, hvor skattepligten ophører.
Når skattepligten ophører  

 i henhold til KSL § 1, stk. 1, nr. 2, regnes fristen dog først fra det  

 tidspunkt, hvor det godtgøres, at betingelsen for at blive skattepligtig til  

 den fremmede stat er opfyldt.
 Hvis selvangivelsen ikke er indgivet for det seneste indkomstår, omfatter  

 fristen også denne selvangivelse.
 Der kan i særlige tilfælde indrømmes udsættelse med indgivelsen af  

 selvangivelsen.
D.B.7.2 Indhold Selvangivelsen skal omfatte de skattepligtige indkomster, herunder særlig  

 indkomst og skattepligtig formue fra udgangen af det seneste indkomstår og  

 indtil ophøret af skattepligten.
