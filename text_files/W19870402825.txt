 Bygge- og Boligstyrelsen afgjort, at boligstøttemodtager først kunne  

 anses at have tilsidesat oplysningspligt vedr. udbetalte feriepenge på det  

 tidspunkt, støttemodtageren var klar over, at arbejdsforholdet ville ophøre,  

 idet støttemodtageren fra dette tidspunkt burde have vidst, at optjente  

 feriepenge kunne påvirke den faktiske indkomst for det pågældende  

 boligstøtteår.
 Boligstyrelsen har i dag skrevet følgende til: N.N.
 »Boligstyrelsen har fra Amtsankenævnet for Århus Amt modtaget Deres  

 skrivelse af 15. oktober 1986, hvori De klager over nævnets afgørelse af 26.  

 september 1986.
Ved denne afgørelse tiltrådte nævnet kommunens beslutning om at kræve  

 tilbagebetaling af for meget udbetalt boligsikring i perioden 1. januar - 30.  

 november 1983 under henvisning til, at den faktiske indkomst opgjort efter  

 socialindkomstlovens principper væsentligt overstiger det anvendte  

 beregningsgrundlag, og under hensyn til, at De har tilsidesat Deres  

 oplysningspligt.
Nævnet fandt imidlertid ikke at kunne tage stilling til  

 størrelsen af tilbagebetalingskravet, idet nævnet fandt, at feriepenge på  

 henholdsvis 6.926,40 kr. og 7.054,00 kr., der er udbetalt Dem og N.N. i  

 forbindelse med ophør af arbejde, ved en periodeopdeling af den faktiske  

 indkomst først kan indgå i indtægtsopgørelsen fra den 1. i måneden efter, at  

 henholdsvis De og N.N. er blevet bekendt med, at arbejdsforholdet ville  

 ophøre.
Amtsankenævnet har derfor hjemvist sagen til fornyet behandling i  

 kommunen.
I Deres skrivelse har De gjort gældende, at det ikke kan være rigtigt, at  

 socialindkomsten for et tilfældigt år påvirkes af feriepenge for 2 år.
De  

 finder derfor, at beregningsgrundlaget primært bør opgøres excl. feriepenge  

 for 1983, og sekundært at beregningsgrundlaget opgøres excl. feriepenge for  

 1982.
I denne anledning skal man meddele, at Amtsankenævnets afgørelse efter §  

 63, stk. 2, i lov om individuel boligstøtte ikke kan indbringes for anden  

 administrativ myndighed.
Boligmimisteren, Boligstyrelsen, kan dog optage en  

 sag til behandling, når det skønnes, at sagen er af principiel betydning.
Man skal videre meddele, at husstandsindkomsten efter boligstøttelovens §  

 7 skal opgøres efter reglerne i lov om socialindkomst.
Ifølge  

 socialindkomstlovens § 2, nr. 1, henregnes til socialindkomsten enhver  

 indkomst, der henføres til eller indgår i den skattepligtige almindelige  

 indkomst.
Endvidere skal man meddele, at efter § 38, stk. 3, i lov om individuel  

 boligstøtte skal boligstøttemodtageren oplyse boligstøttekontoret om alle  

 forhold, der kan medføre nedsættelse eller bortfald af boligstøtten, herunder  

 bl.a. om væsentlige og varige stigninger i boligstøttemodtagerens eller  

 husstandens indkomstforhold.
Har boligstøttemodtageren undladt at give  

 meddelelse herom, eller i øvrigt mod bedre vidende uberettiget oppebåret  

 boligstøtte, skal han eller hans dødsbo tilbagebetale det beløb, der er  

 oppebåret med urette, jfr. lovens § 41.
 Når der er tale om en indkomstfremgang på mindst 10.000 kr. i den faktiske  

 husstandsindkomst i forhold til det anvendte beregningsgrundlag (den  

 forventede fremtidige indkomst), skal der efterfølgende foretages en  

 regulering, hvorved det for meget udbetalte kræves tilbagebetalt.
 Boligstyrelsen finder på denne baggrund ikke, at de spørgsmål, De har  

 rejst i Deres klageskrivelse, er af principiel betydning, og man kan derfor  

 ikke foretage sig videre i sagen, for så vidt angår dette spørgsmål.
 Boligstyrelsen finder imidlertid, at spørgsmålet om, fra hvilket tidspunkt  

 De har tilsidesat oplysningspligten for så vidt angår de feriepenge, der er  

 blevet udbetalt i forbindelse med arbejdsophør, er af principiel betydning.
 Det er således Boligstyrelsens opfattelse, at De først kan anses for at  

 have tilsidesat Deres oplysningspligt vedrørende de omhandlede feriepenge på  

 det tidspunkt, De var klar over, at arbejdsforholdet ville ophøre, idet De  

 fra dette tidspunkt burde have vidst, at optjente feriepenge i 1983 kunne  

 påvirke den faktiske indkomst for 1983.
