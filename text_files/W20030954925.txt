Kendelse fra Pressenævnet i sag nr. 2003-6-85 En mand har ved brev af 8. september 2003 anmodet om  

 genoptagelse af Pressenævnets sag nr. 69/2003, som nævnet traf afgørelse i  

 den  

 3. september 2003.
 Pressenævnet udtalte følgende:
 Pressenævnet bemærker indledningsvis, at nævnet ikke har  

 kompetence i forhold til grundlovens bestemmelser, og denne del af klagen  

 afvises derfor.
 Et massemedie har som led i den redaktionelle proces på egen  

 hånd ret til at forkorte manuskripter til læserbreve og debatindlæg, såfremt  

 skribentens opfattelse trods sådanne forkortelser fremstår som uforvansket.
Pressenævnet finder, at der i denne sag trods den skete  

 forkortelse ikke er sket en forvanskning af indholdet af klagerens seerbrev.  

 TV  

 2 har herefter ikke tilsidesat god presseskik. Klageren har blandt andet til støtte for sin anmodning om  

 genoptagelse af sagen anført, at det er groft krænkende og nedladende, at et  

 så  

 omfattende og velunderbygget klageskrift kan affærdiges uden nævnets  

 vurdering,  

 men kun med gengivelse af indklagedes egen forklaring.
Nævnet overtræder  

 derved  

 egne etiske regler, som nævnet ifølge medieansvarslovens § 34 er bestemt til  

 at  

 varetage.
Nævnet tager i kendelsen ikke stilling til den omstændighed, at  

 redaktøren trods klagers overholdelse af reglerne overreagerede med diverse  

 forkortelser ned til 113 ord, hvor det tilladte var 150 ord.
Klager har svært  

 ved at se logikken i at forkorte et debatindlæg, der opfyldte  

 reglerne.
Klageren har videre anført, at nævnet undlader at tage stilling  

 til den omstændighed, at indklagede gav klager ret til at ytre sig frem for  

 at  

 bruge sin ret til at fravælge indlægget.
Et debatindlæg bør være udtryk for  

 indsenderens synspunkter, og ikke redaktørens.
Det henhører under de  

 demokratiske rettigheder og deraf den grundlovssikrede ytringsfrihed.
 Endelig finder klageren det grotesk, at nævnet med afvisningen  

 af den del af klagen, der vedrører grundloven, kan give sig selv kompetence  

 til  

 at overtræde den grundlovssikrede ytringsfrihed.
 I sagens behandling har følgende nævnsmedlemmer deltaget: Niels  

 Grubbe, Finn Rowold, Ulrik Holmstrup og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmålet om eventuel genoptagelse af sagen.
 Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
 Da klageren ikke er fremkommet med sådanne nye oplysninger,  

 finder Pressenævnet ikke grundlag for at genoptage sagen.
 Afsagt den 22. september 2003.
