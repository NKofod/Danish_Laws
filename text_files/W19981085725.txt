Dagen efter kontaktede kvinden egen læge, som indlagde hende  

 på sygehus.
Ved indlæggelsen konstateredes taleforstyrrelse og  

 venstresidig skævhed af ansigtet som følge af delvis lammelse af  

 ansigtsmusklerne.
Endvidere påvistes let nedsat kraft i venstre  

 hånd samt abnorm tårefleks på venstre side (Babinskis  

 refleks). Ved en CT-skanning påvistes senere en lille blodprop i  

 højre hjernehalvdel.
Manglende diagnosticering af blodprop i lunger  

 eller hjerne Patientklagenævnet fandt ikke anledning til at  

 kritiseres vagtlægen, idet det af journalnotatet fremgår, at  

 kvinden henvendte sig med hævelse og ømhed i venstre side af  

 ansigtet.
Vagtlægen foretog på denne baggrund en relevant  

 objektiv undersøgelse af kvinden, hvor han fandt ømhed svarende  

 til venstre kæbehule og muligvis let lammelse af ansigtsmusklerne  

 på venstre side.
 Nævnet fandt dog, at det havde været  

 hensigtsmæssigt, om vagtlægen havde foretaget nærmere  

 undersøgelser af kvinden for at vurdere, om der forelå andre  

 årsager til ansigtslammelsen end en bihulebetændelse.  

 Nævnet lagde vægt på, at vagtlægen ved sin  

 undersøgelse af kvinden fandt ansigtslammelse i den ene side, og at  

 dette symptom kunne give anledning til en undersøgelse af hendes  

 reflekser, blandt andet på storetæerne (Babinski-refleks).
