Arbejdsformidlingskontorerne Af undervisningsministeriets bekendtgørelse nr. 629 af 20. december 1985  

 om tilskud fra Arbejdsgivernes Elevrefusion for oprettelse eller forøgelse af  

 antallet af lære- og praktikpladser m.v. § 8, stk. 1, fremgår det, at  

 tilskuddet fordeles mellem virksomhederne efter varighed af praktikopholdende  

 i de enkelte virksomheder, når der er tale om kombinationsaftaler.
Direktoratet kan meddele, at udbetalingerne til virksomhederne skal ske i  

 henhold til bekendtgørelsens § 12. D.v.s. at første praktikvirksomhed kan få  

 sin andel af støtten udbetalt 6 måneder efter ansættelsesforholdets  

 begyndelse, dog tidligst ved prøvetidens udløb.
I tilfælde hvor virksomhedens  

 praktikforpligtigelse ophører inden der er gået 6 måneder, kan støtten  

 udbetales når denne praktikperiode er udløbet.
 For efterfølgende praktikvirksomheder gælder, at tilskudet forfalder til  

 udbetaling 6 måneder efter ansættelsesforholdets begyndelse i første  

 praktikvirksomhed, dog tidligst ved prøvetidens ophør og først ved  

 elevens/lærlingens faktiske påbegyndelse på pågældende virksomhed.
 I forbindelse med forhøjet tilskud henvises til reglerne i  

 bekendtgørelsens § 13, stk. 4.
 P.D.V.
 E.B.
