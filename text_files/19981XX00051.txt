Skriftlig fremsættelse (20. oktober  

 1998) By- og boligministeren (Jytte Andersen):
 Herved tillader jeg mig for Folketinget at  

 fremsætte:
 Forslag til lov om ændring af lov om almene  

 boliger samt støttede private andelsboliger m.v. (ændrede  

 finansieringsregler, andelsboligkvote for 1999, forsøg med boliger til  

 udsatte grupper m.v.).
(Lovforslag nr.
L 46).
Hovedformålene med finansieringsreformen er for det  

 første at opnå lavere støtteomkostninger for staten ved  

 nybyggeri ved en langsigtet styrkelse af den almene boligsektors  

 selvfinansiering samt en mere fleksibel finansieringsmåde.
For det  

 andet at øge mulighederne for en bedre prioritering og aktivering af  

 midlerne indenfor det støttede byggeri med henblik på at  

 reducere behovet for offentlig støtte til at hjælpe problemramte  

 afdelinger og på at sikre sektoren øgede midler til en styrket  

 bypolitisk indsats i boligområderne fremover.
Endelig for det tredje at  

 undgå fremtidige huslejespænd ved en ændret finansiering og  

 beboerbetaling.
Den foreslåede selvfinansieringsmodel er udformet  

 sådan, at lejeniveauet ikke umiddelbart berøres af  

 ændringerne.
En væsentlig effekt af lovforslaget er, at den  

 decentrale opsamling af midler ude i de enkelte boligorganisationer delvist  

 erstattes af en mere omfordelende indbetaling til  

 Landsbyggefonden/nybyggerifonden.
 Hovedelementerne i lovforslaget er:
 En ændring af lånetype, hvor der åbnes op for en  

 bredere vifte af realkreditlån til finansiering af nybyggeri baseret  

 på nominallån med mulighed for løbende rentetilpasning.  

 Princippet ved ændring af lånetype er, at nyetablerede almene  

 boliger skal finansieres med de billigst mulige realkreditlån.
En ændret beboerbetaling til dækning af kapitaludgifterne  

 som følge af den ændrede finansiering, hvor betalingen adskilles  

 fra den underliggende låneoptagelse og relateres til  

 anskaffelsesudgiften.
Beboerbetalingen vil i de første 25 år  

 stort set svare til beboerbetalingen efter de gældende regler, mens  

 udviklingen herudover vil afhænge af inflationsudviklingen.
 Etablering af en nybyggerifond i Landsbyggefonden, der skal yde  

 støtte til ydelser på lån optaget til finansiering af nyt  

 alment byggeri med henblik på at styrke sektorens selvfinansiering.
 Det sikres, at Landsbyggefonden får bedre muligheder for at  

 opfylde sin forpligtigelse bl.a. overfor afdelinger med  

 påtrængende behov for støtte.
 I forlængelse heraf foreslås bedre muligheder  

 for statslig styring samt en hensigtsmæssig prioritering af de midler,  

 der indbetales til Landsbyggefonden.
 Lovforslaget indeholder endvidere et forslag om en  

 midlertidig 3-årig forsøgsordning med tilskud til udvikling af  

 nye boligtyper for særligt udsatte grupper samt forslag til  

 andelsboligkvote for 1999 på uændret 1.000 boliger.
Forslaget indebærer på kort sigt statslige  

 merudgifter.
Men på længere sigt sikrer forslaget, at sektoren  

 gradvist bliver selvfinansierende, og når reformen slår fuldt  

 igennem, vil staten opnå en betydelig nettobesparelse.
Administrativt  

 vil forslaget have konsekvenser for tilretning af edb-system.
Forslaget  

 forventes ikke at have væsentlige erhvervsmæssige konsekvenser og  

 forslaget har ikke EU-retlige aspekter eller miljømæssige  

 konsekvenser.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
