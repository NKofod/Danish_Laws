 Fundet at placeringen og udnyttelsen af en campingvogn på en grund i  

 perioden fra slutningen af maj til 1. september var omfattet af byggeloven.
Byggestyrelsen har i dag skrevet følgende til hr.
Johannes Mors Larsen,  

 Tranekærvej 133, Kås, 9440 Åbybro:
»Byggelovsklage vedrørende matr.nr. 96 y, Nr.
Bratbjerg, Tranum  

 sogn.
I skrivelse af 24. oktober 1981 har De klaget over den afgørelse,  

 Nordjyllands amtsråd har truffet om fjernelse af en campingvogn opstillet på  

 Deres sommerhusgrund i Nr.
Bratbjerg.
De anfører i Deres skrivelse af 24. oktober 1981, at der ikke er sket en  

 opstilling af vognen, men kun en henstilling og brug af denne i en kortere  

 periode.
På denne baggrund mener De ikke, at byggelovens § 2, stk. 3, kan  

 finde anvendelse som hjemmel for kravet om fjernelse af campingvognen.
Ved telefonisk henvendelse til byggestyrelsen den 9. november 1981 har De  

 bedt om, at byggestyrelsen ikke træffer afgørelse i sagen, før man har læst  

 Deres klageskrivelse til Nordjyllands amtsråd.
Byggestyrelsen har fra  

 Nordjyllands amtsråd modtaget en kopi af Deres skrivelse, modtaget i  

 amtsrådet den 6. juli 1981.
De anfører heri, at campingvognen er placeret på grunden den 25. maj 1981  

 og vil blive fjernet på forlangende og ellers pr. 1. september 1981, samt at  

 vognen ikke vil blive udlejet eller udlånt.
De henviser endvidere til, at der  

 er problemer med at bebygge grunden på grund af et eksisterende læhegn og et  

 endnu ikke plantet skelhegn, og anmoder på denne baggrund om dispensation til  

 at beholde campingvognen på grunden.
 Som meddelt i byggestyrelsens skrivelse af 4. november 1981 har man  

 anmodet Nordjyllands amtsråd om en udtalelse over Deres klage.
 Amtsrådet har i skrivelse af 30. november 1981 udtalt, at man fastholder  

 den trufne afgørelse.
 Til Deres orientering vedlægges kopi af amtsrådets svar.
 Om forståelsen af byggelovens § 2, stk. 3, skal byggestyrelsen udtale  

 følgende:
Efter byggestyrelsens opfattelse finder byggeloven anvendelse på  

 campingvogne, uanset om de er opklodsede eller ej, når udnyttelsen ikke er af  

 rent forbigående art.
Benyttelsens varighed er dog kun et af de momenter, der  

 indgår i vurderingen af, om en transportabel konstruktion skal sidestilles  

 med en egentlig bygning.
Andre momenter, der indgår i vurderingen, vil være  

 campingvognens placering på grunden samt den faktiske anvendelse af vognen.
 På denne baggrund kan det ikke generelt angives, hvilket tidsrum der må  

 være forløbet, før benyttelsen ophører med at være af rent forbigående art,  

 men af forarbejderne til loven fremgår, at en benyttelse, der strækker sig  

 over mere end seks uger, i hvert fald ikke kan anses for at være af rent  

 forbigående art.
 Under henvisning til, at De har oplyst, at De agtede at lade campingvognen  

 være placeret på Deres grund i perioden fra slutningen af maj til 1.  

 september, finder byggestyrelsen, at udnyttelsen må anses for omfattet af  

 byggeloven og derfor kræver kommunalbestyrelsens tilladelse efter byggeloven.
