Nr BTL 89 Betænkning over Forslag til lov om ændring af lov om leje og lov om  

 midlertidig regulering af boligforholdene (Lejefastsættelse i en- og  

 tofamilieshuse og ejerlejligheder, der udlejes tidsbegrænset)   

 Nr L 89 1990-91, 2. samling Afgivet af Boligudvalget Afgivet: 19910402 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Bankierfirma Dansk Pantebrevssalg af 1975 ApS, Landsforeningen for ejere af udlejningsejendomme, Lejernes Landsorganisation, Lejernes Landsorganisation, Horsens afdeling, og Lejernes Landsorganisation, Randers afdeling.
 Der er af boligministeren og af et mindretal stillet ændringsforslag,  

 hvorom der henvises til de ledsagende bemærkninger.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

forkastelse ved 3. behandling.
Mindretallet kan dog stemme for de  

 under nr. 1, 2, 4, 5, 6, 7, 9, 10, 11 og 12 stillede ændringsforslag.
Et flertal inden for mindretallet (Socialdemokratiets medlemmer af  

 udvalget) pegede under 1. behandling på, at lovforslaget ikke hjælper  

 mennesker til at blive boende i deres bolig.
Dette formål er så væsentligt  

 for Socialdemokratiet, at vi med beslutningsforslag nr.
B 80 i folketingsåret  

 1988-89 lagde op til en afvigelse fra lejelovgivningens almindelige regler om  

 lejefastsættelse i de tilfælde, hvor man kunne hjælpe ejere til at blive  

 boende i deres boliger som lejere på særlige lejevilkår.
 I andre tilfælde finder Socialdemokratiet ikke grund til at forvride  

 lejelovgivningen, sådan som det er tilfældet med regeringens forslag.
Socialdemokratiet anerkender Det Radikale Venstres lydhørhed over for en  

 række væsentlige kritikpunkter rejst af Socialdemokratiet under 1.  

 behandling.
Lydhørheden har manifesteret sig ved ændringsforslag stillet af  

 Det Radikale Venstre.
Der er en del forhold, der ikke er taget højde for med  

 ændringsforslagene.
Dette gælder bl.a. spørgsmål om lejernes rettigheder ved  

 tvangsauktion og om lejers forkøbsret.
Endvidere er det uklart, hvad det er  

 for forhold, der betinger en gennemførelse af lovforslaget nu i en  

 midlertidig udformning.
Med en eventuel gennemførelse af de stillede  

 ændringsforslag vil det samlede lovforslag blive mindre ubehageligt end  

 regeringens udspil.
 Imidlertid finder Socialdemokratiet, at der er tale om en udvikling i den  

 forkerte retning, hvorfor Socialdemokratiet fortsat vil stemme imod  

 lovforslaget.
 Et andet mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller lovforslaget til vedtagelse med de  

 af boligministeren stillede ændringsforslag.
 Et tredje mindretal (Det Radikale Venstres medlem af udvalget)  

 indstiller lovforslaget til vedtagelse med de under nr. 1, 2, 4, 5, 6,  

 7, 9, 10, 11 og 12 stillede ændringsforslag.
Ændringsforslag Til § 1 Af et mindretal (RV), tiltrådt af et mindretal (S og SF):
 1) Før den foreslåede ændring, der bliver nr. 1, indsættes som nyt  

 nummer:
 »01. I § 47, stk. 2, affattes 2. pkt. således:
»Ved sammenligningen ses bort fra lejemål omfattet af kapitel VIII A  

 og § 53, stk. 3-6.«» 2) Det foreslåede § 53, stk. 3, affattes således:
»Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 14. april 1991 og udløber senest  

 den 31. december 1994, når lejeforholdet angår en beboelseslejlighed i en  

 ejendom, der pr. 15. april 1991 alene består af denne beboelseslejlighed, jf.  

 dog stk. 6. Det er dog en betingelse, at lejligheden tidligere har været  

 beboet af udlejeren, eller at udlejeren inden for de seneste 3 år som  

 panthaver har erhvervet den som et led i retsforfølgning mod ejendommen.  

 Lejeforhøjelse kan kræves på grundlag af aftale om regulering af lejen med  

 bestemte beløb til bestemte tidspunkter eller efter nettoprisindeks og kan  

 gennemføres alene ved udlejerens skriftlige meddelelse herom til  

 lejeren.« Af boligministeren, tiltrådt af et mindretal (KF, V, FP, CD  

 og KRF):
 3) I det foreslåede § 53, stk. 3, ændres datoen »31.  

 marts« til: »14. april«, og »1. april« ændres til:  

 »15. april«.
 Af boligministeren, tiltrådt af udvalget:
 4) I det foreslåede § 53, stk. 6, ændres datoen »1.  

 april« til: »15. april«.
 5) I det foreslåede § 53, stk. 6, indsættes efter »2  

 beboelseslejligheder« ordene: »med tilhørende sædvanlige  

 udenomsrum«.
Til § 2 Af et mindretal (RV), tiltrådt af et mindretal (S og SF):
 6) Før den foreslåede ændring, der bliver nr. 1, indsættes som nyt  

 nummer:
 »01. I § 5, stk. 1, indsættes som 2. pkt.:
»Ved sammenligningen ses bort fra lejemål omfattet af § 5, stk. 3,  

 og § 15 a.«» 7) Det foreslåede § 15 a, stk. 1, affattes således:
»Reglerne i §§ 5-14 kan fraviges i en tidsbestemt lejeaftale, der  

 indgås efter den 14. april 1991 og udløber senest den 31. december 1994, når  

 lejeforholdet angår en beboelseslejlighed i en ejendom, der pr. 15. april  

 1991 alene består af denne beboelseslejlighed, jf. dog stk. 2. Det er dog en  

 betingelse, at lejligheden tidligere har været beboet af udlejeren, eller at  

 udlejeren inden for de seneste 3 år som panthaver har erhvervet den som et  

 led i retsforfølgning mod ejendommen.
Lejeforhøjelse kan kræves på grundlag  

 af aftale om regulering af lejen med bestemte beløb til bestemte tidspunkter  

 eller efter nettoprisindeks og kan gennemføres alene ved udlejerens  

 skriftlige meddelelse herom til lejeren.« Af boligministeren, tiltrådt af et mindretal (KF, V, FP, CD  

 og KRF):
 8) I det foreslåede § 15 a, stk. 1, ændres datoen »31.  

 marts« til: »14. april«, og datoen »1. april« ændres  

 til: »15. april«.
 Af boligministeren, tiltrådt af udvalget:
 9) I det foreslåede § 15 a, stk. 2, ændres datoen »1.  

 april« til: »15. april«.
 10) I det foreslåede § 15 a, stk. 2, indsættes efter  

 »2 beboelseslejligheder« ordene: »med tilhørende sædvanlige  

 udenomsrum«.
 Af et mindretal (RV), tiltrådt af et mindretal (S og SF):
 11) I den foreslåede § 15 a indsættes som stk. 4:
»Stk. 4. Huslejenævnet kan på lejerens begæring tage stilling til, om  

 en aftale indgået i medfør af stk. 1 er rimelig, jf. § 36 i lov om aftaler og  

 andre retshandler på formuerettens område.« Af boligministeren, tiltrådt af udvalget:
Til § 3 12) Datoen »1. april« ændres til: »15. april«.
Bemærkninger Til nr. 1 Ændringsforslaget tilsigter udtrykkeligt at fastslå, at der ved bedømmelse  

 af det lejedes værdi i lejemål omfattet af den almindelige lejeregulering  

 ikke kan tages hensyn til lejens størrelse og øvrige vilkår i lejemål  

 omfattet af lovforslaget.
Disse sidstnævnte lejemål kan således ikke indgå i  

 sammenligningsgrundlaget for lejefastsættelsen i øvrige lejemål.
Til nr. 2 Det foreslåede 1. pkt. svarer til det fremsatte lovforslag.
I ændringsforslagets 2. pkt. er forslaget begrænset til at gælde de  

 tilfælde, hvor lejligheden tidligere har været beboet af udlejeren, eller  

 hvor udlejeren som panthaver har erhvervet den som led i retsforfølgning mod  

 ejendommen.
Baggrunden herfor er, at det ikke findes rimeligt, at f.eks.  

 ejere af udlejede ejerlejligheder, når en ejerlejlighed bliver ledig, skal  

 kunne overdrage ejerlejligheden - f.eks. til et anpartsselskab, som ejes  

 eller kontrolleres af ejeren - med den konsekvens, at køberen ikke skal være  

 underkastet de hidtil gældende regler om lejeregulering.
På tilsvarende måde  

 findes det ikke rimeligt, at en panthaver, som overtager en ejendom på  

 tvangsauktion, skal kunne overdrage ejendommen til personer, som ved  

 udlejning ikke er underkastet den almindelige lejeregulering.
I så fald må  

 det befrygtes, at nogle af sådanne købere vil gøre udlejning af de pågældende  

 ejendomme til et egentligt erhverv og i denne forbindelse misbruge den fri  

 adgang til lejefastsættelse, som lovforslaget åbner mulighed for.
 Baggrunden for det foreslåede 3. pkt. er omtalt i forbindelse med  

 bemærkningerne til ændringsforslag nr. 7.
Til nr. 3, 4, 8 og 9 Af tidsmæssige grunde foreslås det at udskyde lovens  

 ikrafttrædelsestidspunkt til den 15. april 1991, således at loven kommer til  

 at gælde for tidsbestemte lejeaftaler, der indgås efter den 14. april 1991 og  

 udløber senest den 31. december 1994.
Til nr. 5 og 10 Den foreslåede tilføjelse »med tilhørende sædvanlige udenomsrum«  

 er ikke udtryk for en nydannelse, men alene en udtrykkelig angivelse af den  

 normale forståelse af begrebet »beboelseslejlighed« på  

 lejelovgivningens område, hvorefter der til en beboelseslejlighed jo godt kan  

 være tilknyttet sædvanlige udenomsrum, f.eks. pulterrum.
 Den foreslåede bestemmelse omfatter således kun ejendomme med to  

 beboelseslejligheder og ikke ejendomme, hvor der herudover befinder sig  

 erhverv eller udlejede enkeltværelser.
Til nr. 6 Der henvises til bemærkningerne til ændringsforslag nr. 1.
Til nr. 7 For så vidt angår de 2 første punktummer henvises til bemærkningerne til  

 ændringsforslag nr. 2.
 Til ændringsforslagets 3. pkt. bemærkes følgende:
Lovforslagets § 15 a, stk. 1, 2. pkt., har følgende indhold: »Aftaler  

 om lejeforhøjelser indgået ved lejeforholdets begyndelse kan gennemføres uden  

 yderligere varsel.« Denne regel åbner adgang til at indgå aftaler om  

 lejeforhøjelser uden nogen som helst begrænsninger.
Efter lovforslagets regel  

 vil en udlejer i lejeaftalen kunne indsætte en adgang til lejeforhøjelse  

 f.eks. med en bestemt procentdel hvert kvartal.
Endvidere vil det i  

 lejeaftalen kunne fastsættes, at der skal kunne foretages lejeforhøjelse  

 begrundet i stigninger i ydelser på lån i den pågældende ejendom.
Sådanne  

 ydelser vil udelukkende i kraft af udlejerens egne dispositioner kunne stige  

 markant, hvorved lejen, som måske ved lejeaftalens indgåelse er relativt  

 lille, vil kunne stige til et helt urimeligt beløb.
Det findes derfor  

 rimeligt, at der i loven fastsættes grænser for udlejerens adgang til at  

 gennemføre lejeforhøjelser - grænser, som enten er overskuelige for lejeren  

 ved lejeaftalens indgåelse, eller som er knyttet til objektive kriterier.
Det  

 er derfor foreslået, at lejeforhøjelser kun skal kunne gennemføres som følge  

 af aftaler om lejeforhøjelse enten med bestemte beløb til bestemte  

 tidspunkter (trappeleje) eller efter nettoprisindeks.
 I overensstemmelse med gældende regler herom foreslås det endelig, at  

 sådanne lejeforhøjelser til gengæld skal kunne gennemføres uden sædvanlig  

 varslingsprocedure, dvs. blot ved udlejerens skriftlige meddelelse herom til  

 lejeren.
Til nr. 11 De nye regler om fri lejedannelse vil først og fremmest kunne tænkes  

 misbrugt i regulerede kommuner, hvor der er huslejenævn.
Som et værn imod  

 helt urimelige aftaler om lejens størrelse foreslås det, at huslejenævnet på  

 lejerens begæring skal kunne tage stilling til aftalens rimelighed, især for  

 så vidt angår lejens størrelse.
Er lejen urimelig høj, skal huslejenævnet  

 således kunne nedsætte lejen.
Når huslejenævnet gøres kompetent, hænger det sammen med den omstændighed,  

 at et sagsanlæg ved boligretten er mere besværligt, mere tidskrævende og  

 dyrere end tvisteløsning ved huslejenævnene, som er hurtig, nem og billig.  

 Disse forhold hører også med til en effektiv lejerbeskyttelse.
En tilsvarende  

 bestemmelse findes allerede i gældende ret, nemlig i § 31, stk. 1, i lov om  

 midlertidig regulering af boligforholdene.
Ifølge denne bestemmelse kan  

 huslejenævnet vedrørende lejemål om enkeltværelser til beboelse ikke blot  

 nedsætte lejen efter § 49 i lov om leje, men huslejenævnet kan tillige  

 foretage ændring af øvrige vilkår, såfremt de findes urimelige.
Det skal  

 tillige fremhæves, at huslejenævnets afgørelse kan indbringes for boligretten  

 af begge parter.
Til nr. 12 Som nævnt i bemærkningerne til nr. 3 og 8 foreslås loven at gælde for  

 lejeaftaler, der indgås efter den 14. april 1991. Loven vil således ikke  

 omfatte en lejeaftale, der indgås inden den 15. april 1991, selv om aftalen  

 eventuelt først træder i kraft efter dette tidspunkt.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til boligministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse.  

 Mindretallet kan dog stemme for de stillede ændringsforslag.
Ændringsforslag Af et mindretal (RV), tiltrådt af et flertal (det øvrige  

 udvalg):
Til § 1 1) Det under nr. 2 foreslåede § 53, stk. 3, 2. pkt.,  

 affattes således:
»Det er dog en betingelse, at lejligheden tidligere har været beboet  

 af udlejeren, eller at det godtgøres, at lejligheden er erhvervet med egen  

 beboelse for øje, eller at udlejeren som panthaver har erhvervet den som led  

 i retsforfølgning mod ejendommen.« Til § 2 2) Det under nr. 2 foreslåede § 15 a, stk. 1, 2.  

 pkt., affattes således:
»Det er dog en betingelse, at lejligheden tidligere har været beboet  

 af udlejeren, eller at det godtgøres, at lejligheden er erhvervet med egen  

 beboelse for øje, eller at udlejeren som panthaver har erhvervet den som et  

 led i retsforfølgning mod ejendommen.« Bemærkninger Til nr. 1 og 2 Ved ændringsforslagene udvides lovens anvendelse til også at gælde  

 tilfælde, hvor lejligheden ikke har været beboet af udlejeren, men hvor det  

 dokumenteres, at denne er erhvervet med egen beboelse for øje.
Udlejeren vil  

 i den forbindelse skulle godtgøre, at den manglende indflytning i boligen  

 skyldes efterfølgende omstændigheder, der har fået forudsætningerne for  

 erhvervelsen af boligen til at briste, som f.eks. ophør af parforhold,  

 ændringer i den arbejdsmæssige situation eller ihærdige, men forgæves forsøg  

 på at afhænde den hidtidige bolig.
Med lovtekstens anvendelse af ordet  

 »godtgøres« fremhæves det, at der stilles strenge krav i så  

 henseende til beviset fra udlejerens side.
