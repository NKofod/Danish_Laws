Vejledning  

 om rapportering af utilsigtede hændelser i sygehusvæsenet 1. Indledning Vejledningen knytter sig til Sundhedsstyrelsens  

 bekendtgørelse nr. 1018 af 10. december 2003 om rapportering af utilsigtede  

 hændelser i sygehusvæsenet (herefter kaldet bekendtgørelsen). Vejledningens  

 formål er at præcisere indholdet af bekendtgørelsen.
2. Rapporteringssystemet 2.1 Formål Rapporteringssystemet for utilsigtede hændelser har til  

 formål at indsamle, analysere og formidle viden om årsager til  

 risikosituationer.
Systemet kan både forholde sig til menneskelige og  

 tekniske  

 fejl samt til organisatoriske forhold, der påvirker forekomsten af  

 utilsigtede  

 hændelser i forbindelse med behandling eller ophold på et sygehus.
Rapporteringssystemet skal understøtte den eksisterende  

 kvalitetsudvikling, som finder sted på sygehusene og særligt udvalgte  

 hændelser  

 skal, som et supplement hertil rapporteres til en centralt database i  

 Sundhedsstyrelsen, jf. pkt. 5 i denne vejledning.
Rapporteringssystemet skal  

 samtidig  

 understøtte udviklingen af et miljø på sygehusene, hvor det bliver muligt for  

 personalet at håndtere utilsigtede hændelser og drage læring heraf.
 Rapporteringssystemet består af 2 dele: Lokale  

 rapporteringssystemer og et nationalt rapporteringssystem (database).
2.1.1. Lokale systemer De lokale systemer skal dels anvendes umiddelbart i den  

 lokale kvalitetsudvikling af behandlingen, herunder patientsikkerheden dels  

 videregive oplysninger om utilsigtede hændelser til det nationale  

 rapporteringssystem/den centrale database i Sundhedsstyrelsen.
2.1.2 Sundhedsstyrelsens  

 database På grundlag af databasens oplysninger vil Sundhedsstyrelsens  

 melde tilbage til sundhedsvæsenet om særlige eller ofte forekomne  

 risikosituationer mhp. at opnå læring.
Sundhedsstyrelsen vil endvidere  

 udarbejde  

 faglige udmeldinger og vejledninger på patientsikkerhedsområdet til støtte  

 for  

 amtskommunernes varetagelse af de sundhedsfaglige behandlingsopgaver.
3. Definitioner 3.1 Utilsigtet hændelse Ved en utilsigtet hændelse forstås en begivenhed, der er en  

 følge af behandling eller ophold på sygehus, og som ikke skyldes patientens  

 sygdom, og som samtidig enten er skadevoldende eller kunne have været  

 skadevoldende, men forinden blev afværget eller på grund af andre  

 omstændigheder  

 ikke indtraf (næsten hændelse). Utilsigtede hændelser omfatter  

 både på  

 forhånd kendte og ukendte hændelser og fejl, jf. bekendtgørelsens § 1, stk.  

 1.
3.2 Sundhedsperson Ved sundhedspersoner forstås personer, der er autoriserede i  

 henhold til særlig lovgivning til at varetage sundhedsfaglige opgaver og  

 personer, der handler på disses ansvar, jf. bekendtgørelsens § 1, stk. 2.  

 Dette  

 indebærer, at også ikke-autoriserede sundhedspersoner, som fx. social- og  

 sundhedsassistenter, plejere, sygehjælpere og uuddannet plejepersonale er  

 omfattede af reglerne.
3.3 Behandling Ved behandling forstås undersøgelse, diagnosticering,  

 sygdomsbehandling, genoptræning, sundhedsfaglig pleje og sundhedsfaglige  

 forebyggelsestiltag overfor den enkelte patient, jf. bekendtgørelsens § 1,  

 stk.  

 3.
3.4 Sygehus Ved sygehuse forstås behandlingsinstitutioner, hvor  

 behandling jf. pkt. 3.3, kan finde sted under indlæggelse, hvor der er  

 minimum  

 5 sengepladser, og hvor der er døgnbemanding med sundheds- personale samt  

 fast  

 tilknyttede læger, jf. bekendtgørelsens § 1, stk. 4.
4. Vejledningens  

 anvendelsesområde De i denne vejledning nævnte opgaver for amtskommunerne  

 påhviler tillige for Hovedstadens Sygehusfællesskab, Københavns og  

 Frederiksberg Kommuner, Bornholms Regionskommune og private sygehuse, jf.  

 bekendtgørelsens § 2.
5. Utilsigtede hændelser  

 omfattede af rapporteringspligten I første omgang vil følgende typer af utilsigtede hændelser  

 være omfattede af rapporteringspligten til Sundhedsstyrelsen :
 Klinisk betydende  

 hændelser opstået i forbindelse med medicinering.  

  

 Hermed menes hændelser opstået ved ordination, dispensering, administration  

 eller  

 dokumentation.
 Klinisk  

 betydende hændelser opstået i forbindelse med operative/invasive indgreb.  

 Hermed menes hændelser relaterede til forberedelse, gennemførelse og  

 opfølgning  

 af operative indgreb og undersøgelsesprocedurer, som indebærer gennembrydning  

 af hud eller slimhinder eller indførelse af apparatur gennem de naturlige  

 legemsåbninger.
Andre hændelser  

 af alvorlig karakter.  

  

 Ved alvorlig karakter forstås, at hændelsen resulterede i betydelig øget  

 udrednings/behandlingsintensitet,  

 herunder eksempelvis overflyttelse til anden afdeling/afsnit.
I denne  

 sammenhæng vil en hændelse endvidere have alvorlig karakter, såfremt den vil  

 kunne forekomme op til flere gange indenfor et år på det pågældende hospital  

 under uændrede omstændigheder.
Såvel faktuelle hændelser som næsten-hændelser er  

 omfattede af rapporteringsforpligtigelsen.
Kendte komplikationer og  

 bivirkninger skal ikke rapporteres.
Amtskommunerne kan herudover efter eget valg indhente  

 oplysninger om andre hændelsestyper.
Disse vil ikke være  

 rapporteringspligtige  

 til Sundhedsstyrelsen.
6. Sundhedspersonernes  

 forpligtelse En sundhedspersons forpligtelse til at rapportere  

 utilsigtede hændelser, som forekommer i forbindelse med en patients  

 behandling  

 eller ophold på sygehus, herunder ambulant- og skadestuebehandling, omfatter  

 hændelser, som sundhedspersonen direkte observerer i forbindelse med, at  

 hændelsen  

 finder sted, herunder såvel hændelser, som sundhedspersonen selv er  

 impliceret  

 i, som hændelser, den pågældende observerer hos andre.
Endvidere omfatter  

 rapporteringspligten hændelser, som en sundhedsperson efterfølgende bliver  

 opmærksom på i forbindelse med udøvelse af sin faglige virksomhed, jf.  

 bekendtgørelsens § 3, stk. 1.
7. Sundhedspersonernes  

 rapportering til amtskommunerne Sundhedspersonerne kan rapportere elektronisk via  

  

 www.dpsd.dk  

  

 eller ved brug af en papirformular  

 udarbejdet af Sundhedsstyrelsen.
Papirformularen kan printes ud fra  

 hjemmesiden  

  

 www.dpsd.dk  

. Rapportering skal ske til den  

 amtskommune, der driver sygehuset, på den af amtskommunen angivne adresse.  

 Adressen vil være tilgængelig på  

  

 www.dpsd.dk  

  

 Har hændelsen fundet sked på et privat sygehus, skal rapporteringen ske til  

 det  

 pågældende sygehus, jf. bekendtgørelsens § 4, stk. 1.
 Rapporteringen skal ske snarest muligt og senest 7 dage  

 efter, at sundhedspersonen har observeret eller på anden måde er blevet  

 opmærksom  

 på hændelsen, jf. bekendtgørelsens § 3, stk. 3.
8. Sagsbehandlingen af  

 rapporterne i amtskommunerne Amtskommunerne modtager, registrerer og analyserer rapporter  

 om utilsigtede hændelser til brug for forbedring af patientsikkerheden og  

 behandlingen samt med henblik på rapportering af oplysninger til  

 Sundhedsstyrelsen.
Den nærmere organisering vil være betinget af dels lokale  

 forhold, herunder bl.a. i hvilket omfang rapporteringssystemet integreres i  

 allerede eksisterende kvalitetstiltag, dels af de erfaringer, som  

 tilvejebringes gennem de første måneders drift af rapporteringssystemet.
 Amtskommunerne kan, som følge af det kendskab man har lokalt  

 til den rapporterende sundhedspersons identitet, til brug for sin behandling  

 af  

 rapporteringen indhente supplerende oplysninger hos vedkommende  

 sundhedsperson  

 eller den pågældende afdeling.
8.1 EDB-systemet Sundhedsstyrelsen stiller vederlagsfrit et EDB-system til  

 rådighed for den amtskommunale sagsbehandling.
Systemet indeholder elementer  

 for følgende arbejdsgange:
  

 	  

 Visitation   

 	  

 Indhentelse af  

 supplerende oplysninger   

 	  

 Risikovurdering   

 	  

 Analyse   

 	  

 Årsagsklassifikation   

 	  

 Forslag til og  

 opfølgning af på lokale tiltag   

 	  

 Forslag til  

 nationale tiltag   

 	  

 Anonymisering I det omfang, amtskommunen ønsker at anvende sit eget system  

 til varetagelse af opgaverne i forbindelse med rapporterede hændelser,  

 tilbyder  

 Sundhedsstyrelsen at foretage den nødvendige konvertering i forbindelse med  

 indlæsning i styrelsens software.
Tilbudet forudsætter, at der foreligger et  

 datablad, der beskriver datastrukturen i det lokale system.
9. Rapportering til  

 Sundhedsstyrelsen 9.1 Omfanget af rapporteringen Amtskommunernes og private sygehuse, skal videresende  

 rapporterne om de rapporteringspligtige utilsigtede hændelser til  

 Sundhedsstyrelsen, jf. pkt. 5.
 Rapporteringerne skal indeholde:
De af  

 sundhedspersonen rapporterede oplysninger Eventuelt  

 yderligere modtagne eller indhentede oplysninger til belysning af hændelsen Oplysninger om  

 resultatet af amtskommunens vurderinger og konklusioner, jf. bekendtgørelsens  

 §  

 5.
 Amtskommunernes og de private sygehuses rapportering til  

 Sundhedsstyrelsen skal ske snarest muligt efter, at amtskommunerne og de  

 private sygehuse har færdiggjort sagsbehandlingen i anledning af den enkelte  

 utilsigtede hændelse, dog senest 90 dage efter, at rapporteringen er modtaget  

 fra sundhedspersonen, jf. bekendtgørelsens § 5.
9.1.1 Supplerende oplysninger Sundhedsstyrelsen kan til brug for sit vejlederarbejde fra  

 amtskommunerne og de private sygehuse indhente supplerende oplysninger dels  

 om  

 hændelser, som styrelsen har modtaget rapportering om dels fra registre,  

 eksempelvis patientregistre, i det omfang Sundhedsstyrelsen finder, at der er  

 behov for uddybning af oplysningerne, jf. patientsikkerhedslovens § 4, stk. 3  

 og stk. 4, 9.2 Anonymisering Amtskommunernes og de private sygehuses rapportering til  

 Sundhedsstyrelsen skal ske i anonymiseret form.
Rapporteringen må ikke  

 indeholde navne, adresser, personnumre eller lignende oplysninger, som  

 umiddelbart giver mulighed for at identificere de involverede  

 sundhedspersoner  

 og patienter, jf. bekendtgørelsens § 6. Det anses for væsentligt for  

 patientsikkerhedssystemet funktion, at en sundhedsperson ikke afholdes fra,  

 men  

 tilskyndes til at afgive rapporteringer om utilsigtede hændelser.
De centrale  

 sundhedsmyndigheder har ikke behov for at have kendskab til sundhedspersoners  

 eller patienters identitet i forbindelse med den centrale vidensformidling.
9.3 Adressater til rapporter i  

 papirformat Amtskommunernes og de private sygehuse skal give  

 Sundhedsstyrelsen oplysning om den adresse, hvortil sundhedspersonens  

 rapportering om utilsigtede hændelser i papirformat skal sendes.
9.4 IT-kontaktperson Amtskommunerne og de private sygehuse skal til  

 Sundhedsstyrelsen angive en eller flere IT-kontaktperson for  

 rapporteringssystemet  

 for hver amtskommune og privat sygehus.
9.5 Rapportering til den  

 nationale database Amtskommunernes og de private sygehuses rapportering til  

 Sundhedsstyrelsen skal ske elektronisk.
Såfremt en amtskommunen anvender den  

 software, som styrelsen stiller til rådighed, vil overførelsen kunne ske  

 automatisk.
I det omfang, en amtskommune ønsker at anvende sit eget  

 system til varetagelse af opgaverne i forbindelse med rapporterede hændelser,  

 skal rapporteringen ske ved brug af en af Sundhedsstyrelsen udarbejdet  

 skabelon  

 i formatet  

 XML eller som  

 komma/semikolon  

 separeret fil (.csv). Såfremt det måtte være nødvendigt at foretage en  

 konvertering, vil Sundhedsstyrelsen tilbyde at denne foretages i forbindelse  

 med indlæsning i styrelsens software.
Se nærmere under pkt. 8.1.
10. Information til patienten Det er ikke med patientsikkerhedsloven pålagt  

 sundhedspersoner at give patienten meddelelse om utilsigtede hændelser, der  

 måtte være rapporteret til rapporteringssystemet.
 Det bemærkes dog, at enhver autoriseret sundhedsperson i  

 henhold til  

 lov om patientforsikring og lov om  

 erstatning for  

 lægemiddelskader har en  

 forpligtelse til at  

 informere skadelidte  

 herom, samt i fornødent omfang at bistå med anmeldelse til  

 Patientforsikringsforeningen eller til de private institutioner, hvortil  

 behandlingen af sager efter loven er henlagt, jf. patientforsikringslovens §  

 4a, såfremt den pågældende fra 1. januar 2004, i sin virksomhed bliver  

 bekendt  

 med skader, som må antages at kunne give ret til erstatning efter disse love.
11. Rapporteringssystemet er et  

 ikke-sanktionerende system Personer, som rapporterer en utilsigtet hændelse, kan ikke  

 som følge af rapporteringen underkastes disciplinære foranstaltninger af  

 ansættelsesmyndigheden tilsynsmæssige reaktioner af Sundhedsstyrelsen eller  

 strafferetlige sanktioner af domstolene, jf. patientsikkerhedslovens § 6.
Sundhedsstyrelsen vil som følge af bestemmelserne i  

 patientsikkerhedslovens § 6 ikke kunne indbringe sager for Sundhedsvæsenets  

 Patientklagenævn på grundlag af rapporteringer foretaget i medfør af  

 patientsikkerhedsloven.
Dette gælder, selvom Sundhedsstyrelsen til trods for  

 den anonymiserede rapportering måtte kunne identificere de involverede  

 sundhedspersoner.
12. Sundhedsstyrelsens  

 udmeldinger Sundhedsstyrelsen vil løbende vejlede sundhedsvæsenet om  

 patientsikkerhedsspørgsmål på baggrund af modtagne rapporter og andre  

 foreliggende oplysninger, jf. patientsikkerhedslovens § 4, stk.1, 2. pkt.  

 Disse  

 oplysninger vil Sundhedsvæsenet modtage i form af nyhedsbreve, OBS -  

 meddelelser  

 og temarapporter.
Det nærmere omfang og karakteren af de enkelte elementer i  

 udmeldingen vil skulle tilpasses den amtskommunale rapportering til det  

 centrale database.
Sundhedsstyrelsen skal endvidere afgive en årlig beretning  

 om rapporteringssystemet, hvor mere overordnede og generelle  

 problemstillinger  

 kan tages op, jf. patientsikkerhedsloven § 4, stk. 6.
13. Det nationale kontaktforum  

 for sundhedsvæsenets rapporteringssystem for utilsigtede hændelser Der er allerede mange initiativer i gang på kvalitetsområdet  

 i sundhedsvæsnet, bl.a. akkreditering, kliniske kvalitetsdatabaser og  

 indførelse af kvalitetsdeklarationer.
Herudover er der iværksat en række  

 projekter  

 med fokus på kvaliteten i sundhedsvæsenet, bl.a.
Den Gode Medicinske Afdeling  

 og Det Nationale Indikatorprojekt.
For at sikre sammenhæng med disse  

 initiativer og en effektiv implementering af en rapporteringsordning for fejl  

 og utilsigtede hændelser vil Sundhedsstyrelsen nedsætte et nationalt  

 kontaktforum.
13.1 Arbejdsgrupper under det  

 nationale kontaktforum Det nationale kontaktforum for Sundhedsvæsenets  

 rapporteringssystem kan nedsætte arbejdsgrupper og udvalg, for eksempel til  

 planlægnings- og udviklingsopgaver.
 Der nedsættes 2 permanente arbejdsgrupper, en faglig  

 arbejdsgruppe, hvor hændelsestyper, der er omfattet af rapporteringssystemet,  

 løbende underkastes evaluering samt en teknisk arbejdsgruppe, hvor igennem  

 den  

 videre udvikling af EDB-systemet til brug for rapportering af utilsigtede  

 hændelser  

 i sundhedsvæsenet bl.a. sikres konsistens og sammenhæng med sundhedsvæsenets  

 øvrige IT-struktur.
13.2 Arbejdsform Det nationale kontaktforum for sundhedsvæsenets  

 rapporteringssystem for utilsigtede hændelser mødes som udgangspunkt 2 gange  

 årligt og i øvrigt efter behov.
14. Evaluering og revision Etableringen af rapporteringssystemet for utilsigtede  

 hændelser er en stor og resursekrævende proces.
Sundhedsstyrelsen har derfor  

 valgt at  

 begynde implementeringen efter  

 en relativ enkel model, der senere kan udbygges i takt med, at der opnås  

 praktiske  

 erfaringerne med arbejdet omkring hændelsesrapportering, vidensformidling og  

 opbygning af en læringskultur blandt det kliniske personale.
Det må bl.a.  

 forudsættes, at der i  

 udviklingsprocessen  

 vil være et stort behov for koordinering og erfaringsudveksling dels internt  

 mellem amtskommunerne, dels mellem amtskommunerne og Sundhedsstyrelsen.
 Sundhedsstyrelsen  

 forventer derfor, at der vil blive behov for at revidere vejledningen  

 allerede  

 medio 2004. På baggrund af en evaluering af det lokale og centrale  

 implementeringsforløb  

 vil der ved revisionen blive taget stilling til en eventuel udvidelse af  

 antallet af rapporteringspligtige hændelses typer og tilknyttede oplysninger,  

 ligesom det vil blive vurderet, om der er behov for en eventuel præcisering  

 af  

 omfanget og karakteren af den amtskommunale rapportering til  

 Sundhedsstyrelsen.
15. Ikrafttræden Vejledningen træder i kraft den 1. januar 2004.
Sundhedsstyrelsen, den 19. december  

 2003 Michael von Magnus /Jørgen Hansen Bilag 1 1.
Indledning 2.
Rapporteringssystemet 2.1 Formål 2.1.1.
Lokale systemer 2.1.2.
Sundhedsstyrelsens database 3.
Definitioner 3.1 Utilsigtet hændelse 3.2 Sundhedsperson 3.3 Behandling 3.4 Sygehus 4.
Vejledningens anvendelsesområde 5.
Utilsigtede hændelser omfattede af rapporteringspligten 6.
Sundhedspersonernes forpligtelse 7.
Sundhedspersonernes rapportering til amtskommunerne 8.
Sagsbehandlingen af rapporterne i amtskommunerne 8.1 EDB-systemet 9.
Rapportering til Sundhedsstyrelsen 9.1 Omfanget af rapporteringen 9.1.1.
Supplerende oplysninger 9.2 Anonymisering 9.3 Adressater til rapporter i papirformat 9.4 IT-kontaktperson 9.5 Rapportering til den nationale database 10.
Information til patienten 11.
Rapporteringssystemet er et ikke-sanktionerende system 12.
Sundhedsstyrelsens udmeldinger 13.
Det nationale kontaktforum for sundhedsvæsenets  

 rapporteringssystem for utilsigtede hændelser 13.1 Arbejdsgrupper under det nationale kontaktforum 13.2 Arbejdsform 14.
Evaluering og revision 15.
