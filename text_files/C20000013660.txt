Vejledning om adgang til tilskud efter  

 sygesikringsloven til  

 varer og tjenesteydelser, der er købt eller leveret i et andet  

 EU-/EØS-land (Til samtlige kommuner, amtskommuner m.fl.) 1.	Indledning Ved en ændring af loven om offentlig sygesikring, jf. lov  

 nr. 467 af 31. maj 2000, er i § 15 a indsat en ny bestemmelse om, at  

 sundhedsministeren kan fastsætte regler og vilkår for, at den  

 offentlige sygesikring yder tilskud til visse varer og tjenesteydelser, der  

 er købt eller leveret i et andet EU-/EØS-land.
Denne  

 bemyndigelse er udnyttet ved udstedelse af Sundhedsministeriets  

 bekendtgørelse nr. 536 af 15. juni 2000, der træder i kraft den  

 1. juli 2000.
§ 15 a har ingen betydning for de gældende regler om  

 sygesikringstilskud til varer og ydelser, der købes eller modtages her  

 i landet.
Bestemmelsen har alene betydning for varer og tjenesteydelser,  

 der købes eller leveres i et andet EU-/EØS-land.
2.	Baggrunden for den nye bestemmelse I april 1998 traf EF-domstolen afgørelse i to sager, der  

 begge handlede om en EU-borgers ret til at opnå samme tilskud til varer  

 og tjenesteydelser (inden for sundhedsområdet), der er købt  

 eller modtaget i et andet EU-land, som når varen/tjenesteydelsen er  

 købt eller modtaget i det land, hvor borgeren er bosat.
EF-domstolen konkluderede bl.a., at reglerne i EF-traktaten om varernes og tjenesteydelsernes  

 frie udveksling, som udgangspunkt også gælder for ydelser inden  

 for den sociale sikring, herunder også sygeforsikringen, og at regler i medlemsstaternes lovgivning, der tilskynder de  

 forsikrede til at erhverve disse ydelser i hjemlandet frem for i andre  

 medlemsstater, er en hindring for den frie udveksling af varer og  

 tjenesteydelser mellem staterne.
En embedsmandsgruppe nedsat af Sundhedsministeriet har analyseret de  

 to domme nærmere i forhold til dansk lovgivning og vurderet hvilke  

 danske sundhedsydelser, der må betragtes som »tjenesteydelser« efter  

 EF-traktaten.
Embedsmandsgruppen har i en redegørelse fra september  

 1999 foreslået enkelte ændringer til sygesikringsloven, og disse  

 ændringer er nu gennemført.
3.	Hvem kan få det nye sygesikringstilskud Der kan ydes tilskud til personer, der er bosat her i landet, og  

 som er sygesikret i gruppe 1 eller gruppe 2. Desuden kan der ydes tilskud til  

 personer, som er dansk sygesikret uden dog at have fast ophold her i landet,  

 og som derfor er i besiddelse af et særligt sygesikringsbevis (OS  

 01.301). Det vil typisk være personer, som ifølge internationale  

 regler f.eks.
EF-forordning 1408/71 er omfattet af dansk social sikring.
4.	Hvilke »tjenesteydelser« kan der gives tilskud til Om en ydelse er en tjenesteydelse efter EF-traktatens regler,  

 afgøres efter vilkårene for dansk sygesikringstilskud og den  

 sikredes betaling for en ydelse her i landet.
En tjenesteydelse er en sundhedsydelse, der udføres med  

 fortjeneste for øje, og hvor den sikrede skal betale den  

 væsentligste andel af udgiften til ydelsen her i landet.
Det vil sige,  

 at den sikrede skal betale mere end halvdelen af udgiften til  

 sundhedsydelsen, fordi sygesikringens tilskud er mindre end 50%.
 Ud fra denne definition og efter de gældende vilkår for  

 sygesikringstilskud er følgende ydelser i loven »tjenesteydelser«, der kan  

 gives tilskud til:
-	tandeftersyn og tandbehandling, se dog pkt. 5, -	fysioterapeutisk behandling, se dog pkt. 5, -	kiropraktisk behandling, -	almen lægehjælp til gruppe 2-sikrede, -	speciallægehjælp til gruppe 2-sikrede.
5.	Hvilke ydelser kan der ikke gives tilskud til Der er ikke ret til tilskud til ydelser, hvor sygesikringens  

 tilskud er større end 50% af udgiften til ydelsen her i landet.
 Som eksempel på ydelser, der ikke kan gives tilskud til i et  

 andet EU-/EØS-land, kan nævnes den regelmæssige  

 diagnostiske undersøgelse, RDU, til personer i alderen 18-25 år  

 (sygesikringens tilskud udgør 65%) og lægeordineret  

 ridefysioterapi (sygesikringens tilskud udgør 4/5 af omkostningerne  

 til fysioterapi og rideskole).
Almen lægehjælp og speciallægehjælp er gratis  

 til gruppe 1-sikrede her i landet, ligesom fysioterapi til visse handicappede  

 personer og hospitalsbehandling i Danmark ydes vederlagsfrit til danske  

 sikrede.
Derfor kan der ikke gives tilskud til disse ydelser.
6.	Hvilke varer kan der gives tilskud til Tilskud efter sygesikringsloven kan gives til følgende  

 varer:
f f 7.	Lægemidler Der kan ikke ydes tilskud til lægemidler, der  

 købes i et andet EU-/EØS-land.
 En række sundhedspolitiske hensyn - særlig  

 ønsket om at kontrollere, at det nuværende lave danske forbrug  

 af lægemidler fastholdes - fører til, at der ikke kan ydes  

 tilskud til lægemidler, der købes i et andet  

 EU-/EØS-land.
 Den hidtil gældende regel i sygesikringsloven om, at der kan  

 ydes tilskud til et lægemiddel, der er købt i et andet nordisk  

 land end det, i hvilket det er ordineret, er ophævet med virkning fra  

 den 1. juli 2000.
8.	Den geografiske afgrænsning Der kan ydes tilskud til varer og tjenesteydelser, der er  

 købt eller leveret i et andet EU-/EØS-land - dvs.
Belgien,  

 Finland, Frankrig, Grækenland, Holland, Irland, Italien, Luxembourg,  

 Portugal, Spanien, Storbritannien og Nordirland, Sverige, Tyskland,  

 Østrig, Island, Liechtenstein og Norge.
9. 	Krav til den udenlandske behandler Ved behandling i Danmark kan der som hovedregel alene udbetales  

 tilskud efter sygesikringslovgivningen, såfremt den sikrede har  

 søgt behandling hos en læge, tandlæge m.fl., der er  

 tilsluttet en godkendt overenskomst.
Dette overenskomstkrav stilles ikke ved  

 behandling modtaget i et andet EU-/EØS-land.
 En læge, tandlæge, fysioterapeut eller kiropraktor kan  

 alene udøve erhverv i Danmark, såfremt den  

 pågældende er autoriseret af Sundhedsstyrelsen.
 Der er i EU gensidig anerkendelse af uddannelserne som læge,  

 speciallæge, herunder speciallæge i almen medicin,  

 tandlæge, fysioterapeut og kiropraktor.
Det nye sygesikringstilskud efter § 15 a kan kun ydes ved  

 behandling i et andet EU-/EØS-land, når behandleren i det  

 pågældende land har offentlig autorisation til at udføre  

 den givne behandling.
Det er den sikrede, som skal dokumentere, at  

 behandleren i det andet EU-/EØS-land er autoriseret i det  

 pågældende land, f.eks. ved at det af regningsmaterialet  

 fremgår, at behandleren er autoriseret.
10. 	Krav om lægehenvisning og lægeordination samt  

 begrænsning i antallet af konsultationer I sygesikringslovgivningen eller i overenskomster, der er udstedt  

 i medfør heraf, er der i flere tilfælde et krav om  

 lægehenvisning eller lægeordination, som forudsætning for  

 ret til sygesikringstilskud.
Krav om lægehenvisning eller  

 lægeordination gælder også for varer eller tjenesteydelser,  

 der er købt eller leveret i et andet EU-/EØS-land.
Der skal  

 således foreligge en lægehenvisning til fysioterapeutisk  

 behandling, også når der søges tilskud til  

 fysioterapeutisk behandling i et andet EU-/EØS-land.
I de tilfælde, hvor overenskomsterne med den offentlige  

 sygesikring indeholder begrænsninger i antallet af konsultationer eller  

 behandlinger for den offentlige sygesikrings regning, gælder disse  

 begrænsninger også for ydelser, der er leveret i et andet  

 EU-/EØS-land, jf.
Landsoverenskomst mellem Sygesikringens  

 Forhandlingsudvalg og Dansk Kiropraktorforening, § 18a, stk.2.
11. 	Fravigelse af blanketkrav I sygesikringslovgivningen eller i overenskomster, der er  

 afsluttet i medfør heraf, er det i visse tilfælde fastsat, at  

 ydelse af et tilskud er betinget af, at der anvendes særlige  

 afregningsblanketter, ordinationsblanketter eller andet blanketmateriale.
Der  

 stilles ikke krav om brug af særlige blanketter ved ydelse af tilskud  

 til varer og tjenesteydelser, der er købt eller leveret i et andet  

 EU-/EØS-land.
12. 	Beregning og udbetaling af tilskud Den sikrede skal i første omgang selv betale den  

 udenlandske behandler for behandlingen og kan derefter søge  

 bopælskommunen /den kommune, der har udstedt et særligt  

 sygesikringsbevis (OS 01.301) om tilskud efter sygesikringsloven.
I de tilfælde, hvor tilskud fra sygesikringen til ydelser her i  

 landet, udbetales som et fast kronetilskud, skal dette også  

 udbetales, når varen eller tjenesteydelsen er købt eller leveret  

 i et andet EU-/EØS-land.
Det faste kronetilskud udbetales uanset  

 hvilken pris, der faktisk er betalt for varen eller tjenesteydelsen i det  

 andet EU-/EØS-land.
Tilskuddet kan dog aldrig overstige den faktiske  

 pris, der er betalt for den pågældende vare eller tjenesteydelse  

 i udlandet.
Se punkt 14, eksempel nr. 1.
I de tilfælde, hvor tilskud efter sygesikringsloven ydes med  

 en procentsats, beregnes denne procentsats, som om varen eller  

 tjenesteydelsen var købt eller leveret her i landet.
Tilskuddet kan  

 dog højest udgøre det beløb, der kan ydes til en  

 tilsvarende vare eller tjenesteydelse, der er købt eller leveret her i  

 landet.
Se punkt 14, eksempel nr. 2.
 Afregning og udbetaling af tilskud sker på grundlag af  

 dagskursen for den pågældende valuta for den dag, der sker  

 afregning i kommunen.
13. 	Krav til ansøgningen om tilskud Når en sikret søger kommunen om tilskud,  

 påhviler det den sikrede at fremlægge det bilagsmateriale, der er  

 nødvendigt for, at kommunen kan træffe afgørelse om  

 udbetaling af sygesikringstilskud.
R Det er derfor nødvendigt, at sikrede viser en beskrivelse af  

 den foretagne ydelse/behandling.
Ligeledes må det fremgå, hvad  

 det er for en vare, der er købt.
Som eksempel kan nævnes, at det  

 ved tandbehandling i et andet EU-/EØS-land af regningsmaterialet skal  

 fremgå, hvilken form for tandfyldning der er udført  

 (ikke-kombineret, kombineret eller dobbeltkombineret).
 Hvis kommunen ikke umiddelbart har mulighed for at foretage en  

 sammenligning, påhviler det den sikrede at fremskaffe yderligere  

 oplysninger vedrørende varen eller ydelsen.
R R Den sikrede skal sørge for, at oplysningsmaterialet foreligger  

 på et sprog, som kommunens medarbejdere umiddelbart har mulighed for at  

 forstå.
14.	Eksempler på udbetaling af tilskud Det bemærkes, at de priser, der er anført i  

 nedennævnte eksempler for behandling i udlandet, er fiktive.
 Eksempel 1:
 Lægebehandling af gruppe 2-sikret i Tyskland.
Sikrede har den 3. juli 2000 konsulteret en læge i Tyskland og  

 har betalt lægen 40 D-mark for konsultation og 80 D-mark for fjernelse  

 af en negl på højre lillefinger.
Ved en omregningskurs på  

 3,94 DKK bliver det i alt 472,80 DKK.
 Sikrede søger kommunen om tilskud fra sygesikringen til  

 lægebehandlingen i Tyskland.
 Efter de gældende faste takster i overenskomsten for almen  

 lægegerning udbetaler kommunen sikrede et tilskud til konsultation  

 på 157 DKK (ydelsesnr. 0101) og et tillægsydelsestilskud på  

 251,11 DKK (ydelsesnr. 2115) på grundlag af den fremlagte dokumentation  

 for konsultationen og behandlingen.
 Eksempel 2:
 Tandbehandling i Sverige.
 Sikrede har den 5. juli 2000 fået foretaget en tandrensning og  

 en kombineret tandfyldning i Sverige, og sikrede har betalt tandlægen  

 henholdsvis 300 SEK og 180 SEK for denne behandling.
 Ved en omregningskurs på 0,86 DKK bliver det i alt 412,80  

 DKK.
 Sygesikringens tilskud til tandrensning i Danmark udgør 40 % af  

 de gældende takster for tandlægehjælp (ydelsesnr. 1301),  

 hvilket er 91,71 DKK.
 40 % af prisen for tandrensningen hos den svenske tandlæge er  

 120 SEK, hvilket omregnet udgør 103,20 DKK.
Da tilskuddet fra sygesikringen til tandrensning højst kan  

 svare til det danske tilskudsbeløb, nemlig 91,71 DKK, udbetaler  

 kommunen dette beløb.
Endvidere udbetaler kommunen et fast tilskud  

 på 67,47 DKK til tandfyldning (ydelsesnr.1502/1552), så der i alt  

 udbetales 159,18 DKK.
Det forudsættes, at den nødvendige  

 dokumentation for behandlingen foreligger.
 Eksempel 3:
 Tandbehandling i Sverige.
Sikrede har fået foretaget en undersøgelse, der svarer  

 til en regelmæssig diagnostisk undersøgelse (RDU), hos en  

 tandlæge i Sverige, og har for dette betalt den svenske tandlæge  

 180 SEK.
Med en omregningskurs på 0,86 DKK svarer dette til 154,80 DKK.  

 Sikrede har samtidig fået foretaget et omfattende kronearbejde og  

 implantater og har for denne behandling betalt den svenske tandlæge  

 20.000 SEK.
 Sygesikringens tilskud til den regelmæssige diagnostiske  

 undersøgelse (RDU) udgør 40 % af den gældende takst for  

 tandlægehjælp (ydelsesnr.1140), hvilket udgør 65,93  

 DKK.
 40% af prisen hos den svenske tandlæge for en  

 undersøgelse, der svarer til en regelmæssig diagnostisk  

 undersøgelse er 72 SEK, hvilket omregnet udgør 61,92 DKK.
Kommunen udbetaler 61,92 DKK til sikrede, nemlig 40% af den svenske  

 pris.
Det forudsættes, at den nødvendige dokumentation for  

 behandlingen foreligger.
 Da den danske sygesikring ikke yder tilskud til kronearbejde eller til  

 implantater, kan sikrede ikke få tilskud til denne behandling.
 Eksempel 4:
 Tandbehandling i Tyskland.
Sikrede har på grund af tandsmerter konsulteret en  

 tandlæge i Tyskland den 10. juli 2000, uden at det har udløst en  

 behandling.
Sikrede har for denne konsultation betalt den tyske  

 tandlæge 50 D-mark.
 Da der ikke ydes tilskud fra sygesikringen til  

 tandlægekonsultation uden behandling, kan sikrede ikke få tilskud  

 til denne konsultation, jf. de gældende betalingstakster for  

 tandlægehjælp (ydelsesnr. 3020).
15.	Ret til tilskud/refusion efter andre regler Danske sygesikrede kan - fra den offentlige rejsesygesikring eller  

 efter reglerne i EF-forordning 1408/71/nordiske regler om koordinering af den  

 sociale sikring for vandrende arbejdstagere m.fl. - have ret til at få  

 refunderet udgifter til sygehjælpsydelser modtaget i udlandet.
Den  

 indbyrdes sammenhæng mellem disse regler er, at det system, der stiller  

 borgerne mest gunstigt, har forrang.
Udgifter til lægebehandling, medicin m.m. ved pludselig sygdom  

 eller ulykkestilfælde under den første måneds ferie i  

 Europa, dækkes af den offentlige rejsesygesikring.
Ved ferie i et andet  

 nordisk land eller i Storbritannien gælder dog særlige  

 regler.
 Da den offentlige rejsesygesikring yder fuld dækning af visse  

 sygehjælpsudgifter, bør udgifter, der kan dækkes af den  

 offentlige rejsesygesikring, altid søges refunderet hos  

 Europæiske Rejseforsikring A/S, der administrerer  

 rejsesygesikringen.
 Når der nu indføres endnu en mulighed for at få  

 tilskud til visse varer og tjenesteydelser, der er købt eller leveret  

 i et andet EU-/EØS-land, kan der opstå situationer, hvor den  

 sikrede kan have ret til tilskud til/refusion af udgifter til sygehjælp  

 modtaget i udlandet både efter sygesikringsloven og efter  

 EF-reglerne/de nordiske regler.
 Den samme ydelse kan naturligvis ikke refunderes to gange efter  

 forskellige regelsæt.
 Den sikrede må selv afgøre, efter hvilke regler en  

 ansøgning om tilskud eller refusion skal behandles - enten efter de  

 nye sygesikringsregler, eller efter reglerne i EF-forordning 1408/71/de  

 nordiske regler.
 Det bemærkes, at muligheden for at opnå tilskud til en  

 vare eller tjenesteydelse gælder for alle personer, der er dansk  

 sygesikrede, også selvom de pågældende ifølge  

 reglerne i EF-forordning 1408/71 er omfattet af den sociale sikring i et  

 andet EØS-land (f.eks. en grænsearbejder, der arbejder i  

 Tyskland, men bor i Danmark).
 I bilag 1 er givet en kortfattet oversigt over de gældende  

 regler for tilskud til/refusion af udgifter til sygehjælp i  

 udlandet.
16.	Forældelse af refusionskrav EF-traktatens bestemmelser om fri udveksling af varer og  

 tjenesteydelser har været gældende her i landet siden Danmarks  

 indtræden i EF den 1. januar 1973. Det betyder, at en sikrets ret til  

 tilskud til varer og tjenesteydelser, der er købt eller leveret i et  

 andet EU-land, har været gældende siden den 1. januar 1973, eller  

 i et andet EØS-land siden den 1. januar 1994 (da  

 EØS-samarbejdet blev etableret den 1. januar 1994).
Personer, der før den 1. juli 2000 har købt varer og  

 tjenesteydelser efter sygesikringsloven, har derfor krav på tilskud  

 efter loven, i det omfang de kan dokumentere deres krav, og kravet ikke er  

 forældet efter dansk rets almindelige regler   dvs. efter 20 år.  

 Den 20-årige forældelse regnes fra det tidspunkt, hvor varen  

 eller ydelsen er købt eller leveret.
Tilskud fra sygesikringen  

 beregnes efter de takster og regler, der gjaldt på det tidspunkt, hvor  

 sikrede modtog behandlingen.
 Eksempel 5:
 Sikrede blev den 24. juni 1982 behandlet hos en tandlæge i  

 Tyskland.
Sikrede har gemt dokumentation for behandlingen og regningsmaterialet,  

 og søger den 2. august 2000 den aktuelle bopælskommune om  

 tilskud efter sygesikringsloven.
Kravet er ikke forældet, og den  

 aktuelle bopælskommune skal derfor beregne og udbetale tilskud efter de  

 regler, der gjaldt på det tidspunkt, hvor sikrede modtog  

 behandlingen.
 Eksempel 6:
 Sikrede, der altid har været gruppe 2-sikret, blev den 2.  

 august 1979 behandlet hos en speciallæge i Tyskland.
Sikrede hørte i august 1998 om EF-domstolens afgørelse i  

 de to sager om EU-borgeres ret til tilskud til tjenesteydelser, der er  

 købt i et andet EU-land.
Da han havde gemt dokumentation for  

 behandlingen og regningsmaterialet søgte han derfor den 1. september  

 1998 kommunen om tilskud efter sygesikringsloven for behandlingen hos  

 speciallægen i Tyskland den 2. august 1979. Kommunen afslog  

 ansøgningen med den begrundelse, at der ikke efter sygesikringsloven  

 var ret til tilskud til lægebehandling i Tyskland.
 Sikrede rettede atter henvendelse til kommunen den 3. juli 2000 med  

 anmodning om refusion af tilskud til speciallægebehandlingen den 2.  

 august 1979.
Den aktuelle bopælskommune udbetaler refusion efter de satser,  

 der gjaldt på det tidspunkt, hvor behandlingen blev foretaget.
Kravet  

 på tilskud er ikke forældet efter den 20 -årige  

 forældelse, idet der løber en ny forældelsesfrist på  

 20 år, regnet fra den 1. september 1998, hvor sikrede første  

 gang søgte om tilskud.
17.	Ankeadgang Kommunens afgørelser kan indbringes for Den Sociale  

 Ankestyrelse, jf. lov om offentlig sygesikring § 24,  

 stk. 5.
Bilag 1 Tilskud til/refusion af udgifter til sygehjælp i  

 udlandet   oversigtsnotat.
 For at vejlede borgere om mulighederne for helt eller delvist at få  

 betalt udgifter til sygehjælp modtaget under ophold i udlandet, skal  

 følgende forhold være oplyst:
 1.	Hvorfor var den pågældende i udlandet   formålet  

 med rejsen.
 2.	I hvilket land har den pågældende modtaget ydelser.
 3.	Hvor længe havde han/hun været i udlandet, da  

 vedkommende fik ydelser.
 4.	Hvilke ydelser er der tale om   f.eks. lægebehandling,  

 medicin, tandlægehjælp.
 Om der kan opnås tilskud til/refusion af udgifter til  

 sygehjælp m.m. modtaget i udlandet, kan efter den 1. juli 2000 vurderes  

 efter følgende regelsæt:
Den offentlige rejsesygesikring Ved ferie eller studierejser (hvori ikke indgår erhverv) i Europa  

 eller landene omkring Middelhavet kan udgifter til lægebehandling,  

 sygehusindlæggelse, lægeordineret medicin m.v. ved pludselig  

 sygdom eller ulykkestilfælde dækkes af den offentlige  

 rejsesygesikring.
Der ydes fuld dækning af udgifterne, ved  

 hospitalsindlæggelse dog alene udgifter svarende til indlæggelse  

 på almindelig sygehusklasse i det pågældende land.
 Rejsesygesikringen dækker udgifter, der opstår under den  

 første måned af rejsen.
Rejsesygesikringen dækker tillige evt. udgifter til  

 lægeordineret hjemtransport.
Rejsesygesikringen dækker ikke  

 udgifter til tandlægehjælp.
Den offentlige rejsesygesikring administreres af Europæiske  

 Rejseforsikring A/S.
Et skadetilfælde skal anmeldes til  

 Europæiske på en skadeanmeldelsesblanket senest 6 måneder  

 efter, at skadetilfældet indtraf.
EF-forordning 1408/71/Nordisk Konvention om Social Sikring Alle EØS-statsborgere og deres familiemedlemmer, der er dansk  

 sygesikret, har under midlertidigt ophold i et andet EU-/EØS-land ret  

 til akut sygehjælp fra opholdslandets offentlige sundhedsvæsen.  

 Hjælpen ydes på samme vilkår som til opholdslandets  

 borgere.
En eventuel egenbetaling i opholdslandet ved f.eks. almindelig  

 lægebehandling, gælder også for danske sikrede.
 Såfremt formålet med et midlertidigt ophold er arbejde eller  

 studium, eller hvis den sikrede er pensionist, gælder der særlige  

 regler.
Har en dansk sikret person betalt (mere end egenbetalingen) for  

 sygehjælp i et andet EU-/EØS-land, kan kommunen  

 efterfølgende undersøge mulighederne for at få hel eller  

 delvis refusion af udgifterne efter EF-reglerne.
Den originale og betalte  

 regning samt eventuelt bilagsmateriale sendes ved en blanket E 126 til  

 Sundhedsministeriet.
Ministeriet spørger herefter kontaktorganet i det  

 pågældende land om et beløb kan refunderes.
I  

 bekræftende fald udbetaler ministeriet refusionsbeløbet direkte  

 til den danske sikrede.
Bemærk at kommunerne selv kan sende blanket E 126 direkte til  

 kontaktorganet i Tyskland eller i de øvrige nordiske lande.
Et evt.  

 refusionsbeløb skal dog udbetales af Sundhedsministeriet.
 I kraft af reglerne i den nordiske konvention om social sikring  

 gælder de ovenfor omtalte regler for alle borgere, som er bosat og  

 sygesikret i et nordisk land, altså også borgere fra 3. lande,  

 når disse rejser mellem nordiske lande.
Tilskud efter sygesikringslovens § 15 a Efter ændring af sygesikringsloven kan der ydes tilskud til visse  

 varer og tjenesteydelser efter loven, som danske sikrede har købt  

 eller modtaget i et andet EU-/EØS-land.
Dette gælder uanset  

 formål og længde af opholdet i et andet EU-/EØS-land, blot  

 skal den pågældende være dansk sygesikret ved køb  

 eller modtagelse af ydelsen.
