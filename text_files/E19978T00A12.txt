A.12 Frihavnen A.12.1 Frihavnens funktion A.12.2 Betingelser for at drive erhvervsmæssig  

 virksomhed i frihavnen A.12.3 Lagerfunktioner A.12.4 Lagerregnskabet A.12.5 Tilførsel af varer A.12.6 Fraførsel af varer Formål Frihavnen er et særligt område i Københavns havn.
Frihavnen er ifølge EU's  

 terminologi en frizone.
Denne udgør en del af EU's toldområde; men med hensyn  

 til told, punktafgifter og moms anses den som beliggende udenfor EU's  

 toldområde.
Frihavnen er derfor adskilt fra den øvrige del af EU's toldområde  

 ved et hegn og ved kontrolleret ind- og udgang.
Som en frizone er frihavnen et sted, hvor der generelt forekommer en  

 koncentration af udenrigshandelsorienterede aktiviteter.
Frihavnen bidrager  

 gennem de gældende told procedurer og -ordninger til at fremme disse  

 udenrigshandelsaktiviteter, den videre distribution af varer inden for og  

 uden for EU.
Bestemmelserne om frizoner udgør derfor et betydningsfuldt  

 redskab i EU's og hermed den danske handelspolitik.
Varer, der er oplagt i frihavnen, betragtes, hvad angår told og afgifter  

 samt handelspolitiske foranstaltninger, som om de ikke befandt sig på EU's  

 toldområde, så længe varerne ikke er bragt i fri omsætning, henført under en  

 anden toldprocedure eller anvendt eller forbrugt i frihavnen.
Trafikken til  

 og fra frihavnen kan kun foregå søværts og gennem de etablerede og  

 kontrollerede ind- og udpassagesteder.
 Indhegningen af frihavnen skal være af en sådan beskaffenhed, at Told-Skat  

 ubesværet kan føre tilsyn umiddelbart uden for frihavnen, og at uretmæssig  

 vareførsel til eller fra frihavnen umuliggøres, ligesom personer og  

 transportmidler, der ankommer til eller forlader en frihavn, kan underkastes  

 toldkontrol.
Det legale grundlag Reglerne for frizoner(frihavne) findes i artiklerne 166-18 1 i  

 toldkodeksen, og i artiklerne 799-842 i gennemførelsesbestemmelserne.
 Endvidere findes regler om frihavnen i toldlovens §§ 41-48, samt i  

 toldbehandlingsbekendtgørelsens §§ 77-80.
A.12.1 Frihavnens funktion I frihavnen findes lagre, der tjener som opbevaringssted for  

 ikke-EU-varer.
Oplagring af EU-varer kan finde sted, både i tilfælde, hvor  

 disse er bestemt til eksport, men også i tilfælde, hvor varerne er bestemt  

 til senere overførsel til frit forbrug her i landet eller andre steder i EU.
 I frihavnen kan der ud over opbevaring af varer foretages aktiviteter af  

 industriel og kommerciel art Disse aktiviteter anmeldes forinden til Told-og  

 Skatteregion København 2 (Nord).
A.12.2 Betingelser for at drive erhvervsmæssig virksomhed i frihavnen TK art. 172, stk. 1 Enhver person og enhver virksomhed - i det efterfølgende benævnt den  

 erhvervsdrivende - som udøver virksomhed i frihavnen, det være sig oplagring,  

 bearbejdning, forarbejdning eller salg eller køb af varer, skal forinden  

 anmelde sig til Told- og Skatteregion København 2 (Nord).
stk. 3 Told- og Skatteregion København 2 (Nord) kan nægte erhvervsdrivende adgang  

 til at udøve virksomhed i frihavnen, når den pågældende erhvervsdrivende ikke  

 frembyder den nødvendige sikkerhed for overholdelse af reglerne for  

 frihavnen.
Told- og Skatteregion København 2 (Nord) registrerer erhvervsdrivende, der  

 lagerfører varer i frihavnen.
Disse erhvervsdrivende opnår efter ansøgning og  

 på visse betingelser skriftlig godkendelse fra Told- og Skatteregion 2 med  

 anførsel af den vareførsel og de aktiviteter, der er godkendt for den  

 pågældende erhvervsdrivende.
TK art. 205 Den erhvervsdrivende hæfter for told og afgifter på varer, som ikke findes  

 på lageret ved regionens kontrol.
Forsvinder der varer, og kan denne  

 forsvinden ikke begrundes tilfredsstillende over for toldmyndighederne, kan  

 disse anse varerne for forbrugt eller anvendt i frizonen.
 Der skelnes i praksis mellem et offentligt og et antal private lagre i  

 frihavnen.
TK art. 176 De erhvervsdrivende skal føre et lagerregnskab, der skal kunne godkendes  

 af told- og skatteregionen.
Alle varebevægelser skal bogføres i regnskabet.  

 Regnskabet skal sikre, at de gældende regler overholdes samt sætte told-og  

 skatteregionen istand til at identificere varerne og vise varebevægelserne.
Den erhvervsdrivende skal underrette Told- og Skatteregion København 2  

 (Nord) om ethvert tilfælde af varers bortkomst, som ikke kan tilskrives  

 naturlige årsager, jf.
GB art. 817, stk. 2 Varer kan opbevares i frihavnen uden tidsbegrænsning; for varer henhørende  

 under EU's landbrugspolitik gælder dog særlige regler, se C.3.3.
A.12.3 Lagerfunktioner TL § 45 I frihavnen er der oprettet et offentligt og et antal private lagre.
De  

 private lagre er dels lagre hos speditører, som oplagrer varer bestemt til  

 andre virksomheder og dels lagre hos et antal virksomheder, der lagerfører  

 egne varer.
 Der gælder samme regler for offentlige og private lagre.
Alle varer kan anbringes i frihavnen uanset varernes art, mængde,  

 oprindelse eller bestemmelse.
Undtaget herfra er dog varer omfattet af forbud  

 og restriktioner, som er begrundet i hensynet til den offentlige sædelighed,  

 orden og sikkerhed, beskyttelse af mennesker og dyrs liv og sundhed,  

 beskyttelse af planter, beskyttelse af nationale skatte af kunstnerisk,  

 historisk eller arkæologisk værdi, eller af industriel eller kommerciel  

 ejendomsret (herunder varemærkeforfalskede varer).
TK, art. 173 Ikke-EU-varer, der er oplagret i frihavnen, kan, mens de befinder sig der:
- overgå til fri omsætning mod fortoldning, se A.2, - uden tilladelse gøres til genstand for de sædvanlige behandlinger, der  

 kan foretages på toldoplag, se A.13, - angives til ordningen for aktiv forædling på de for denne ordning  

 fastsatte betingelser, se A.14, - angives til ordningen for forarbejdning under toldkontrol på de for  

 denne ordning fastsatte betingelser, se A.18, - angives til ordningen for midlertidig indførsel på de for denne ordning  

 fastsatte betingelser, se A.16, - afstås til fordel for statskassen, - tilintetgøres under kontrol af Told-Skat.
TL § 46 Der må i frihavnen ikke ske forbrug eller anvendelse af ikke-EU-varer, når  

 disse ikke er i fri omsætning/frit forbrug, bortset fra forbrug eller  

 anvendelse, der følger af ovennævnte punkter.
 Modtagelse og opbevaring af højtbeskattede varer - dvs. spiritus,  

 (herunder ethanol), tobaksvarer og - cigaretpapir er betinget af særlige  

 reglers overholdelse, herunder særlige sikkerhedskrav til lokalerne.
A.12.4 Lagerregnskabet TK art. 176.
 I frihavnen skal de erhvervsdrivende, som omtalt i A 12.2. føre et særligt  

 lagerregnskab.
 GB art. 817.
 Lagerregnskabet skal navnlig indeholde følgende oplysninger:
- oplysninger vedrørende kollienes mærker, numre, antal og art, varemængde  

 og varebeskrivelse efter den sædvanlige handelsbetegnelse og i givet fald  

 containerens identifikationsmærker, - de nødvendige oplysninger til at følge varerne, særlig med hensyn til,  

 hvor de opbevares, - henvisning til det benyttede transportdokument/tolddokument ved varernes  

 tilførsel og fraførsel, - oplysning om varernes toldmæssige status og i givet fald oplysning om  

 udstedt attest herfor, - oplysninger vedrørende foretagne sædvanlige behandlinger, - særlige oplysninger for varer i forbindelse med afslutning af en anden  

 toldprocedure (fx aktiv forædling) , - oplysning om varer, som i tilfælde af overgang til fri omsætning eller  

 midlertidig indførsel ikke undergives told- eller handelspolitiske  

 foranstaltninger, eller hvis anvendelse eller bestemmelse skal kontrolleres  

 (typisk end-use varer) .
A.12.5 Tilførsel af varer Indførsel af varer med skib direkte til kaj i frihavnen kan ske uden  

 frembydelse for Told-Skat.
TK art. 170 Landværts tilførsel til frihavnen af varesendinger vil ofte være omfattet  

 af en formel toldprocedure, som skal afvikles i forbindelse med ankomsten til  

 frihavnen.
 Alle varer, der tilføres lagre i frihavnen skal straks bogføres i  

 lagerregnsskabet.
 Ved overførsel af varer fra offentligt lager til private lagre i frihavnen  

 skal der ske angivelse til oplæggelse på det private lager ved afgivelse af  

 fortoldningsangivelse.
BKG. § 53 stk. 2, nr. 2 Af almindeligt forekommende tilfælde af tilførsler, der skal angives for  

 Told- og Skatteregion København 2 (Nord) ved indpassage til frihavnen kan  

 nævnes:
 - godsregistrerede, men endnu ikke fortoldede varer, der udføres under  

 fremlæggelse af en udførselsangivelse.
- ikke-EU-varer, der forsendes til frihavnen efter indførsel andetsteds i  

 EU eller fra et toldoplag, et frilager eller en anden frizone, - ikke-EU-varer, der udføres under fremlæggelse af udførselsangivelse.  

 Dette skal ske ved en forsendelsesangivelse.
Sådanne ekspeditioner vil blive  

 afsluttet i forbindelse med udførselen til et ikke-EU-land.
Det vil typisk  

 være varer, der udføres mod eksportrestitution.
- varer for hvilke, der er ans gt om forudbetaling af eksportrestitutioner  

 inden for rammerne af den fælles landbrugspolitik, - EU-varer, der ved udførselsangivelse af EU-virksomhed, herunder en dansk  

 virksomhed , angives til direkte udførsel eller oplæggelse på lager i  

 frihavnen.
 EU-varer fra personer i andre EU-lande destineret til et lager i frihavnen  

 kan tilføres lageret uden betaling af erhvervelsesmoms, se Momsvejledningen.
A.12.6 Fraførsel af varer TK art. 176.
 Enhver fraførsel af varer fra lagre i frihavnen skal straks bogføres i  

 lagerregnskabet.
TK art. 177 Fraførsel af varer med skib til udførsel fra EU's toldområde kan ske uden  

 frembydelse og angivelse heraf over for told- og skatteregionen, hvis de ved  

 tilførslen er blevet frembudt for regionen og indført i oplagsregnskabet.
 Varer, der er omfattet af:
- eksportafgifter, - præfinanciering af landbrugsvarer, se C.3.
 skal altid deklareres med en udførselsangivelse.
 Genudførsel af ikke EU-varer kræver ingen toldregistrering.
Fraførsel af ikke-EU-varer bestemt til fri omsætning skal fortoldes, jf.  

 A.2 Varerne godsregistreres, se A.1. med henblik på fastlæggelse af senere  

 toldprocedure, f.eks. fortoldning, aktiv eller passiv forædling.
 Fraførsel af ikke-EU-varer kan endvidere ske ved anvendelse af den  

 eksterne EU-forsendelsesprocedure, fx ved overførsel af sådanne varer:
- til toldoplag, - til andre destinationer i EU med henblik på fortoldning, - til andre destinationer i EU med henblik på udførsel fra EU's  

 toldområde.
