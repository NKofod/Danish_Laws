(Om beregning og udbetaling mv. af  

 kompensation) I medfør af § 17 a, stk. 3, i lov om Arbejdsmarkedets Tillægspension, jf.  

 lovbekendtgørelse nr. 675 af 20. august 1993 og efter forhandling med  

 bestyrelsen for Arbejdsmarkedets Tillægspension fastsættes:
Personkreds § 1.  Ret til kompensation for arbejdsgivernes bidrag  

 til Arbejdsmarkedets Tillægspension har arbejdsgivere, der er registreret  

 efter merværdiafgiftsloven (momsloven) eller lov om lønsumafgift mv.
Der ydes  

 ikke kompensation til offentlige arbejdsgivere.
Kompensationsbeløbets størrelse § 2.  Kompensationsbeløbet udgør 1.166,40 kr. om året  

 for hver gang arbejdsgiveren til Arbejdsmarkedets Tillægspension indbetaler  

 et beløb, der svarer til fuldt ATP-bidrag efter lovens § 15, stk. 1, 1. pkt.  

 og stk. 3.
Beregning af kompensation § 3.  Kompensationsbeløbet beregnes hvert kvartal af  

 Arbejdsmarkedets Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Kompensationsbeløbet for et kvartal udgør 1/4  

 af det årlige beløb, jf. § 2, for hver gang Arbejdsmarkedets Tillægspension  

 har modtaget, hvad der svarer til fuldt ATP-bidrag i følgende perioder forud  

 for den i § 6 fastsatte dato:
Periode Forfaldsdag 23. februar-22. maj 1. juni 23. maj-22. august 1. september 23. august-22. november 1. december 23. november-22. februar 1. marts Stk. 3.  Hvis ATP-bidraget er mindre end fuldt bidrag,  

 nedsættes kompensationsbeløbet forholdsmæssigt.
§ 4.  Afmeldes en arbejdsgiver i løbet af et kvartal  

 som afgiftspligtig efter momsloven eller lønsumsafgiftsloven, har han ret til  

 forholdsmæssig kompensation svarende til forholdet mellem den afgiftspligtige  

 periode og hele kvartalet.
Tilsvarende gælder, hvis en arbejdsgiver  

 registreres som afgiftspligtig i løbet af et kvartal.
 § 5.  Der beregnes ikke kompensation på grundlag af  

 ATP-bidrag, der vedrører tiden før 1. januar 1988.
Modregning af bidrag til Arbejdsmarkedsuddannelsesfonden i  

 kompensationsbeløb § 6.  De i § 1 nævnte arbejdsgiveres andel af  

 ATP-bidrag under fravær fra arbejdsmarkedet, jf. § 2 a i lov om  

 Arbejdsmarkedets Tillægspension, finansieres gennem en modregning i det  

 beregnede kompensationsbeløb forud for modregning i henhold til anden  

 lovgivning, jf. § 85 c, stk. 6, i lov om arbejdsformidling og  

 arbejdsløshedsforsikring mv., § 53 a, stk. 6, i lov om  

 arbejdsmarkedsuddannelser, samt § 30 b, stk. 3, i lov om dagpenge ved sygdom  

 eller fødsel.
Stk. 2.  For de i § 1 nævnte arbejdsgivere kan  

 indbetaling af lønmodtagernes bidrag til Arbejdsmarkedsuddannelsesfonden, som  

 beregnet af Arbejdsmarkedets Tillægspension, ske ved modregning i det  

 beregnede kompensationsbeløb, jf. § 5, stk. 1, i lov om en  

 Arbejdsmarkedsuddannelsesfond og § 23, stk. 3, i lov om arbejdsmarkedsfonde,  

 den 1. i tredje kalendermåned efter kvartalets udløb.
Pr. 1. juli 1995  

 overgår restancer, herunder de påløbne renter og omkostninger, til  

 inddrivelse af Kongeriget Danmarks Hypotekbank.
Udbetaling af kompensation § 7.  Kompensationsbeløb, som ikke kan modregnes med  

 lønmodtagerbidrag til Arbejdsmarkedsuddannelsesfonden, jf. § 6, udbetales af  

 Arbejdsmarkedets Tillægspension i den tredje kalendermåned efter kvartalets  

 udløb.
Beløb under 25 kr. udbetales ikke.
 Stk. 2.  Til arbejdsgivere, fra hvem Arbejdsmarkedets  

 Tillægspension i en beregningsperiode, jf. § 3, stk. 2, har modtaget, hvad  

 der svarer til fuldt ATP-bidrag for 5 lønmodtagere eller derunder, udbetales  

 kompensationsbeløbet senest det følgende år i marts måned.
§ 8.  Til dækning af Arbejdsmarkedets Tillægspensions  

 udgifter i forbindelse med kompensationsordningen, herunder  

 administrationsudgifter, indbetaler staten et bidrag hvert kvartal.
På  

 finansloven afsættes hvert år et beløb svarende hertil.
Klageadgang § 9.  Afgørelser, der er truffet af Arbejdsmarkedets  

 Tillægspension om beregning og udbetaling af kompensation, kan inden for en  

 frist af 4 uger fra den dag, hvor afgørelsen er meddelt, indbringes for  

 Ankenævnet for Arbejdsmarkedets Tillægspension, jf. lovens §§ 17a, stk. 3 og  

 28, stk. 1, litra d.
Ikrafttræden § 10.  Bekendtgørelsen træder i kraft 1. oktober 1993.
 Stk. 2.  For de arbejdsgivere, der som en følge af lov  

 nr. 1090 af 23. december 1992 om Arbejdsgivernes Elevrefusion er omfattet af  

 § 1 fra den 1. januar 1993, er første modregningsdag efter bestemmelsen i § 6  

 den 1. juni 1993 for kompensation, der beregnes på grundlag af ATP-bidrag  

 modtaget i perioden 23. februar 1993 - 22. maj 1993. Første udbetalingsmåned  

 efter bestemmelsen i § 7, stk. 1, er juni 1993. Ved beregning af  

 kompensationsbeløbet medtages kun ATP-bidrag, der vedrører beskæftigelsen  

 efter den 1. januar 1993.
Stk. 3.  Samtidig med, at denne bekendtgørelse træder i  

 kraft, ophæves bekendtgørelse nr. 105 af 4. marts 1993 om kompensation for  

 arbejdsgivernes bidrag til Arbejdsmarkedets Tillægspension.
Dog skal de  

 hidtil gældende regler i bekendtgørelse nr. 104 af 15. februar 1989 om  

 kompensation for arbejdsgivernes bidrag til Arbejdsmarkedets Tillægspension,  

 fortsat gælde for så vidt angår de kompensationsbeløb, som Arbejdsmarkedets  

 Tillægspension har beregnet og givet meddelelse om til Told- og  

 Skattestyrelsen inden den 1. marts 1992.
