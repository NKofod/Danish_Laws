Bekendtgørelse om ændring af bekendtgørelse om regulativer for offentlige vandløb (Digital annoncering) § 1 I bekendtgørelse nr. 1437 af 11. december 2007 om regulativer for offentlige vandløb, som ændret ved bekendtgørelse nr. 1650 af 22. december 2010, foretages følgende ændringer:
 1. Indledningen affattes således:
»I medfør af § 12, stk. 4, § 14 og § 78 i lov om vandløb, jf. lovbekendtgørelse nr. 927 af 24. september 2009, som ændret ved lov nr. 1273 af 21. december 2011, fastsættes:« 2. § 5, stk. 1, affattes således:
»Forslag til regulativ fremlægges for offentligheden til gennemsyn i mindst 8 uger.
Fremlæggelse kan ske udelukkende på vandløbsmyndighedens hjemmeside med angivelse af tid og sted for fremlæggelse, og at eventuelle indsigelser og ændringsforslag kan indgives til vandløbsmyndigheden inden for 8 ugers fristen.« 3. § 5, stk. 1, 3. pkt., ophæves.
 4. § 7, stk. 1, affattes således:
»§ 7. Vandløbsmyndigheden offentliggør meddelelse om regulativets vedtagelse og dets ikrafttræden.
Offentliggørelsen kan ske udelukkende på vandløbsmyndighedens hjemmeside.
Offentliggørelsen skal indeholde oplysning om klagemyndighed og klagefrist.« § 2 Bekendtgørelsen træder i kraft den 2. januar 2012.
