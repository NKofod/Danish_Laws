 Told- og Skattestyrelsen har truffet afgørelse om, at tandlægers  

 vederlag for vurdering af tandskader for forsikringsselskaber er momspligtig.
 Told- og Skattestyrelsen har truffet afgørelse om, at tandlægers vurdering  

 af tandskader for forsikringsselskaber ikke er omfattet af  

 fritagelsesbestemmelsen i momslovens § 13, stk. 1, nr. 1 eller 10.
 Klager havde som begrundelse for momsfritagelse anført, at  

 tandlægevirksomhed må anses for momsfritaget i bred forstand, idet ordet  

 »virksomhed« indgår i momslovens § 13, stk. 1, nr. 1. Klager lagde  

 således til grund, at tandlæger (og læger) er momsfritaget for de  

 aktiviteter, som de udøver i deres egenskab som tandlæge (læge), også for så  

 vidt angår de aktiviteter, som ikke falder ind under begreberne behandling og  

 sundhedspleje, som f.eks. rådgivende virksomhed.
 Styrelsen var ikke enig i dette synspunkt.
 I henhold til artikel 13, punkt A, stk. 1, litra c og e, i 6. momsdirektiv  

 fritages »behandling af personer som et led i udøvelse af lægegerning  

 og dertil knyttede erhverv, som fastsat af den pågældende  

 medlemsstat« samt »tjenesteydelser præsteret af  

 tandteknikere som et led i udøvelsen af deres erhverv samt tandlægers og  

 tandteknikeres levering af tandproteser«.
 For tandlægers vedkommende er fritagelsen i henhold til direktivteksten  

 således begrænset til »behandling af personer« og »levering af  

 tandproteser«.
 At foretage vurderinger af tandskader for et forsikringsselskab kan efter  

 styrelsens opfattelse ikke betragtes som behandling af personer.
At ordet »virksomhed« ikke skal fortolkes så bredt, som klager  

 havde lagt op til, må også ses i sammenhæng med lovens § 13, stk. 1, nr. 10.  

 Momslovens § 13, stk. 1, nr. 10, fritager efter ordlyden  

 »forsikringsvirksomhed« for moms, hvilket i praksis er lig  

 egentlige forsikringstransaktioner.
Vurderingsydelser for  

 forsikringsvirksomheder er ikke omfattet.
 Vurderingsydelser for forsikringsselskaber var tidligere momsfri efter §  

 13, stk. 1, nr. 10, men som følge af lovændring blev momsfritagelsen for  

 tredjemands vurderingsydelser for forsikringsselskaber ophævet med virkning  

 fra 1. januar 1993 (lov nr. 1033 af 19. december 1992).
Af bemærkningerne til det pågældende lovforslag fremgik det, at  

»hjælpevirksomheder i tilknytning til bl.a.  

 forsikringsvirksomhed« vil »blive pålagt moms.
Det vil  

 f.eks. gælde specialistvirksomheder, der leverer vurdering af skaders omfang  

 til forsikringsselsbaber.« Uanset denne indskrænkning anvendes i den gældende lov ordet  

 »forsikringsvirksomhed«.
 Styrelsen fandt, at tandlægers vurderingsydelser indtil 1. januar 1993  

 kunne leveres momsfrit efter momslovens § 13, stk. 1, nr. 10. Herefter blev  

 ydelsen momspligtig, idet fritagelsesbestemmelsen for sundhedspleje ikke  

 dækker rådgivende virksomhed for forsikringsselskaber.
