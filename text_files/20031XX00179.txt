Skriftlig fremsættelse (17. december 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af straffeloven og  

  

 lov om fuldbyrdelse af  

 straf mv.  

  

 (Tidlig prøveløsladelse af dømte) (Lovforslag nr.
L 122).
 Formålet med lovforslaget er at indføre mulighed for  

 prøveløsladelse, når en indsat har udstået halvdelen af en fængselsstraf,  

 hvis  

 den pågældende enten har gjort en særlig indsats for at komme ud af  

 kriminalitet og kvalificere sig til en kriminalitetsfri tilværelse, eller  

 hvor  

 det på grundlag af en samlet vurdering af den enkeltes personlige forhold,  

 den  

 begåede kriminalitet og afsoningsforløbet findes unødvendigt, at den  

 pågældende  

 afsoner resten af straffen i fængsel, hvis der i stedet fastsættes vilkår om  

 samfundstjeneste.
En fast og konsekvent holdning over for kriminelle er et  

 centralt element i regeringens kriminalpolitik.
Der er efter regeringens  

 tiltræden gennemført en række strafskærpelser på væsentlige områder, herunder  

 navnlig ved personfarlig kriminalitet.
En konsekvent holdning over for  

 lovovertrædere er imidlertid ikke kun et spørgsmål om at sikre, at  

 kriminalitet  

 mødes med tilstrækkeligt hårde straffe, der kan virke præventivt og tilgodese  

 hensynet til befolkningens retsfølelse.
Den konsekvente holdning indebærer  

 også, at man ikke slipper de personer, der bliver dømt for  

 kriminalitet - de  

 skal mærke samfundets opbakning til, at de kan frigøre sig fra kriminaliteten  

 og i stedet bidrage positivt til fællesskabet.
I overensstemmelse hermed går det foreliggende lovforslag  

 bl.a. ud på, at indsatte, der gør en særlig indsats i forbindelse med  

 afsoningen med henblik på at forbedre deres muligheder for ikke på ny at begå  

 kriminalitet, skal kunne opnå prøveløsladelse, når halvdelen af straffen er  

 afsonet.
En sådan tidlig prøveløsladelse kan ses som en belønning for den  

 pågældendes særlige indsats.
Det vil navnlig dreje sig om tilfælde, hvor den dømte f.eks.  

 gennemfører et relevant uddannelsesforløb, deltager i afvænningsbehandling  

 for  

 et eventuelt alkohol- eller stofmisbrug eller deltager i et særligt  

 adfærdskorrigerende program.
Prøveløsladelse kan i disse tilfælde gøres  

 betinget af, at den dømte overholder bestemte særlige vilkår, f.eks. om at  

 fortsætte et påbegyndt behandlingsforløb eller fuldføre en uddannelse.
Der  

 kan  

 efter en konkret vurdering endvidere fastsættes vilkår om at udføre ulønnet  

 samfundstjeneste, navnlig hvis der er tale om en længere reststraf, eller  

 hvis  

 der ikke længere er særlige behandlingsbehov eller behov for uddannelse, som  

 kan følges op med mærkbare vilkår.
Efter lovforslaget kan tidlig prøveløsladelse endvidere ske  

 i tilfælde, hvor den indsattes forhold samlet set taler for, at det er  

 unødvendigt, at den pågældende afsoner resten af straffen i fængsel, hvis der  

 i  

 stedet kan fastsættes vilkår om ulønnet samfundstjeneste, og såfremt  

 retshåndhævelseshensyn ikke taler imod det.
Det vil dreje sig om tiltalte,  

 som  

 typisk har gode og stabile personlige forhold og et godt socialt netværk, og  

 hvis forbrydelse ikke er udtryk for et kriminelt mønster.
Den foreslåede ordning med prøveløsladelse efter afsoning af  

 halvdelen af straffetiden kan som udgangspunkt anvendes, uanset hvilken  

 kriminalitet den pågældende er dømt for, men tidlig prøveløsladelse skal  

 efter  

 forslaget være betinget af, at hensynet til retshåndhævelsen ikke i det  

 konkrete tilfælde taler imod løsladelsen.
Over for indsatte, der afsoner  

 straffe for de groveste forbrydelser, skal der således udvises en meget  

 betydelig varsomhed med at anvende adgangen til tidlig prøveløsladelse.
For  

 personer, der har begået grov kriminalitet med fare for personers liv eller  

 helbred, eller som har deltaget i omfattende organiseret kriminalitet (f.eks.  

 rockerkriminalitet), vil hensynet til retshåndhævelsen normalt tale imod, at  

 der  

 træffes afgørelse om tidlig prøveløsladelse i medfør af de foreslåede regler.
Den foreslåede adgang til tidlig prøveløsladelse af  

 personer, der har gjort en særlig indsats under afsoningen, forudsætter, at  

 den  

 indsatte har haft lejlighed til over en vis tid at vise sin vilje og evne til  

 at kvalificere sig til en kriminalitetsfri tilværelse.
Tilsvarende vil  

 vurderingen af, om en indsats forhold samlet set er så gode, at det skønnes  

 unødvendigt, at den pågældende afsoner reststraffen i fængslet, forudsætte,  

 at  

 kriminalforsorgen har haft mulighed for at følge den pågældende i en vis  

 periode.
Det foreslås på denne baggrund, at tidlig prøveløsladelse efter de  

 foreslåede bestemmelser alene kan ske, hvis den pågældende har afsonet mindst  

 4  

 måneders fængsel.
Vilkår om samfundstjeneste i tilknytning til prøveløsladelse  

 vil efter forslaget skulle udformes således, at arbejdspligten skal udgøre  

 mindst 30 og højst 240 timer.
Ved fastsættelsen af arbejdspligtens omfang  

 skal  

 der lægges vægt på længden af reststraffen samt bl.a. på omfanget af  

 eventuelle  

 andre vilkår om f.eks. behandling og på den prøveløsladtes muligheder for  

 fast  

 beskæftigelse.
Vilkår om samfundstjeneste vil som udgangspunkt ikke kunne  

 udstrækkes ud over det tidspunkt, hvor den dømte ellers ville have afsonet  

 2/3  

 af straffetiden og derfor som hovedregel ville være blevet prøveløsladt uden  

 vilkår om samfundstjeneste efter den gældende regel i straffelovens § 38,  

 stk.  

 1 (som ikke ændres).
 Det foreslås, at kompetencen til at træffe afgørelse om  

 tidlig prøveløsladelse ligesom med hensyn til anden prøveløsladelse tilkommer  

 justitsministeren (Direktoratet for Kriminalforsorgen), eller den, som  

 ministeren bemyndiger hertil (institutionslederne). For at sikre en ensartet  

 praksis, vil afgørelseskompetencen i hvert fald i en opstartsperiode ligge  

 hos  

 Direktoratet for Kriminalforsorgen.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
