Nr LSF 2 Forslag til Lov om bemyndigelse til optagelse af indenlandske statslån Fremsat af finansministeren (Henning Dyremose) den 3. oktober 1990 Vedtaget ved tredjebehandling den 8. november 1990 Lov nr. 742 af 14/11/1990 § 1. Finansministeren bemyndiges til at udstede indenlandske obligationer og andre gældsbeviser, herunder præmieobligationer, til et samlet beløb af indtil 50 mia. kr.
 § 2. Loven træder i kraft ved bekendtgørelsen i Lovtidende.
Oprindeligt fremsat forslag § 1. Finansministeren bemyndiges til at udstede indenlandske obligationer og andre gældsbeviser, herunder præmieobligationer, til et samlet beløb af indtil 50 mia. kr.
 § 2. Loven træder i kraft ved bekendtgørelsen i Lovtidende.
Bemærkninger til lovforslaget Statens indenlandske låntagning sker i form af salg af obligationer,  

 gældsbeviser og andre statspapirer.
Salget påregnes som hidtil at ske ved  

 Finansministeriets salg til Danmarks Nationalbank, der udbyder papirerne på  

 markedet.
Denne låntagning kræver en lånebemyndigelse ved en  

 lånebemyndigelseslov.
Lånebemyndigelsen gives som en samlet nettobemyndigelse  

 til finansministeren, dvs. at afdrag på udestående obligationer og  

 gældsbeviser forøger den resterende bemyndigelse med afdragets størrelse.
Lånebemyndigelseslove gav frem til december 1982 bruttobemyndigelser for  

 obligationer, mens det for gældsbeviser - der har ret korte løbetider - var  

 nettobemyndigelser.
Lånebemyndigelseslove fra juni 1975 frem til december  

 1982 er listet i tabel 1 sammen med den låntagning, der blev foretaget på  

 grundlag heraf.
 Tabel 1. Lånebemyndigelseslove 1975-1982. (* 1) Mill. kr.
 (* 1) Excl. lov nr. 618 af 8. dec. 1982. Fra og med lov nr. 618 af 8. dec.  

 1982 blev der givet nettobemyndigelse for såvel obligationer som  

 gældsbeviser, således at afdrag på obligationslån optaget såvel før som efter  

 ville forøge restbemyndigelsen.
 Tabel 2. Lånebemyndigelse og anvendelse heraf fra 1. jan. 1983. Mill. kr.
(* 1) Incl. gældsbeviser og præmieobligationslån.
Bemyndigelse til at  

 optage sidstnævnte blev indtil 1984-loven meddelt i særskilt lov, men blev  

 med denne lov omfattet af den generelle bemyndigelse.
(* 2) Låntagning i skatkammerbeviser indgår netto modsat den øvrige  

 låntagning, idet der er tale om korte gældsbeviser med løbetid på 3 og 6  

 måneder, hvor afdrag normalt vil refinansieres med skatkammerbeviser ved  

 udløb.
Lånebemyndigelsen blev senest udvidet med 50 mia. kr. ved lov nr. 155  

 af 24. april 1985. Herved kom den samlede låneramme op på 433.952 mill. kr.  

 Den indenlandske obligationsgæld, herunder gældsbeviser og  

 præmieobligationer, udgjorde ultimo 1985 nominelt 359.834 mill. kr., således  

 at restbemyndigelsen udgjorde 74.118 mill. kr., jf. i øvrigt tabel 2, hvori  

 er anført lånebemyndigelseslove fra og med december 1982 samt udviklingen i  

 restbemyndigelsen og obligationsgælden frem til ultimo august 1990.
Statens indenlandske låntagning har primært til formål at neutralisere den  

 forøgelse af den private sektors likviditet, der er en umiddelbar følge af  

 statslige kasseunderskud.
Den del af statsfinanserne, der påvirker den  

 private sektors likviditet, er givet ved brottokasseunderskuddet korrigeret  

 for betalinger mellem på den ene side staten og på den anden side udlandet og  

 Nationalbanken.
Salget af statspapirer har i en årrække ud over neutralisering af de  

 direkte indenlandske likviditetsvirkninger (det korrigerede  

 bruttokasseunderskud, jf. ovenfor) tillige sigtet mod at opsuge likviditet  

 svarende til de ovennævnte betalinger mellem staten og  

 udlandet/Nationalbanken, dog bortset fra statens udenlandske afdrag.
Salget  

 har således bidraget til at holde så højt et renteniveau, at der er sket en  

 delvis finansiering af betalingsbalanceunderskuddet via private  

 kapitalbevægelser, herunder bevægelser i de udenlandske beholdninger af  

 indenlandske kroneobligationer.
Der er i årene 1986-89 lånt netto 15,9 mia. kr. til nominel værdi.
I 1989  

 udgjorde bruttolåntagningen 111,7 mia. kr. til nominel værdi, mens afdragene  

 på den indenlandske gæld beløb sig til 89,5 mia. kr., hvorved  

 nettolåntagningen blev 22,2 mia. kr.
Ultimo 1989 udgjorde den indenlandske  

 obligationsgæld 375,8 mia. kr.
I den forløbne del af 1990 (til og med 31. august) er der brutto solgt  

 statspapirer for 86,8 mia. kr. nominelt, og der har været afdrag på 46,3 mia.  

 kr., således at der netto er lånt for 40,5 mia. kr.
Ultimo august udgjorde  

 gælden 416,3 mia. kr.
På finansloven for 1990 er der budgetteret med en bruttolåntagning på 82  

 mia. kr. nominelt for hele 1990. I forbindelse med Budgetoversigt 1, maj  

 1990, er skønnet over bruttolåntagningen i 1990 sat op til 96 mia. kr.  

 nominelt.
Netto forventes låntagningen at andrage 17 mia. kr., da der bliver  

 afdraget 79 mia. kr. af gælden.
Forudsætningerne bag skønnene i  

 Budgetoversigt 1, maj 1990, indebærer en indenlandsk obligationsgæld ultimo  

 1990 på omkring 393 mia. kr.
Restbemyndigelsen udgjorde ultimo 1989 58,2 mia. kr. jf. tabel 2. Ultimo  

 august er restbemyndigelsen faldet til 17,7 mia. kr.
Restbemyndigelsen må  

 forudses at blive yderligere reduceret som følge af statspapirsalgets  

 forventede fordeling i de kommende måneder og det forventede underskud på  

 statsfinanserne i 1991. Der er derfor behov for en forøgelse af  

 lånebemyndigelsen.
Med en forøgelse på 50 mia. kr. kommer den samlede  

 låneramme op på 484,0 mia. kr.
Tabel 3 viser de statspapirer, der er åbne for salg pr. 1. oktober 1990  

 (låneviften). Pr. 1. april blev der åbnet for salg af skatkammerbeviser, der  

 har korte løbetider på henholdsvis 3 og 6 måneder, med en stykstørrelse på 1  

 mill. kr.
Der afholdes auktion hvert kvartal, og det er hensigten, at det  

 samlede udestående skal udgøre mindst 20 mia. kr. i disse papirer.
Ved den  

 første auktion den 28. marts blev der solgt knap 10 mia. kr. eller næsten  

 hele det udbudte beløb, mens der ved den følgende auktion den 27. juni ikke  

 skete nogen forøgelse af det samlede udestående, idet der blev solgt  

 skatkammerbeviser svarende til afdragene.
Efterfølgende er der dog solgt  

 yderligere skatkammerbeviser til markedet.
Det samlede udestående i  

 skatkammerbeviser er herved kommet op på 17,4 mia. kr. ultimo august 1990.
 Der foregår endvidere en stadig »rulning« af statsgældsbeviser,  

 forstået på den måde, at der åbnes nye papirer hvert kvartal.
 For en mere udførlig beretning om den førte indenlandske statsgældspolitik  

 henvises til »Statens låntagning og gæld« 1989, der udkom i marts  

 1990.
