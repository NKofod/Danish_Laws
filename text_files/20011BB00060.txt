Fremsat den 11. oktober 2001 af  

 Jørn Jespersen (SF) og Aage Frandsen&nbsp  

 ;(SF) Forslag til folketingsbeslutning om FSC-certificering af  

 statsskovene Folketinget opfordrer regeringen til snarest at tage  

 initiativ til at FSC-certificere statsskovene.
Bemærkninger til  

 forslaget Baggrund De danske statsskove består af ca. 110.000 hektar  

 skov, hvilket udgør godt 30 pct. af det danske skovareal.
Langt  

 hovedparten er plantede skove, men der findes også et mindre areal med  

 naturlige skove.
Ved de danske statsskove forstås i dette  

 beslutningsforslag den del af statsskovene, som i dag og fremover forventes  

 anvendt til træproduktion.
Det vil sige, at skove, som er udlagt til  

 urørt skov uden træproduktion, ikke omfattes af  

 beslutningsforslaget, da de i sagens natur ikke vil kunne levere  

 FSC-certificerede træprodukter.
 Der er de seneste årtier sket et skift i anvendelsen  

 af statsskovene fra at have haft hovedfokus på træproduktion til  

 en langt mere flersidig drift, der også tager hensyn til  

 miljøbeskyttelse, biodiversitet, friluftsliv m.m.
 Arbejdet med at udvikle et nationalt skovprogram for  

 Danmark blev indledt i 1999 og forventes færdigt ved udgangen af 2001.  

 Nationale skovprogrammer er et internationalt anerkendt redskab for lande til  

 at målrette og udvikle skovpolitikken i en mere bæredygtig  

 retning, idet der formuleres en samlet politisk ramme, som bygger på  

 såvel internationale anbefalinger vedrørende bæredygtig  

 skovdrift som nationale prioriteter i den forbindelse.
I forbindelse med udarbejdelsen af et nationalt  

 skovprogram er der gennemført en proces, hvor skovbrugets  

 interesserede parter i samarbejde med Skov- og Naturstyrelsen har deltaget i  

 udarbejdelsen af et sæt operationelle retningslinjer for  

 bæredygtig skovdrift i Danmark.
Retningslinjerne lå færdige  

 i forsommeren 2001, og Skov- og Naturstyrelsen har bebudet, at de vil blive  

 lagt til grund for den fremtidige drift af statsskovene.
Dermed må der  

 forventes at ske et yderligere skift i mere bæredygtig retning i  

 driften af statsskovene i de kommende år.
Den 1. juni 2001 vedtog Folketinget beslutningsforslag nr.  

 B 197 om anvendelse af tropisk træ (se Folketingstidende 2000-01,  

 forhandlingerne s. 8527 og 9281, tillæg A s. 7307 og 7310 og  

 tillæg C s. 1114), hvorefter det tropiske træ, som offentlige  

 institutioner køber, skal være lovligt og bæredygtigt  

 produceret.
I samme forbindelse anerkendes det internationale  

 miljømærke FSC (Forest Stewardship Council) som et eksempel  

 på en troværdig garant for, at træ bærende dette  

 miljømærke er lovligt og bæredygtigt produceret.
 I FN's Kommission for Bæredygtig Udvikling, som er  

 en udløber af Riokonferencen i 1992, har verdens lande anerkendt  

 frivillig certificering og mærkning af træprodukter som et muligt  

 redskab til at fremme bæredygtig skovforvaltning (Intergovernmental  

 Panel on Forests, IPF-anbefaling 123). Det gælder for de tropiske skove  

 såvel som for de tempererede skove på vore breddegrader.
Nærværende beslutningsforslag lægger op  

 til, at regeringen stiller de samme krav til de danske statsskove, som den  

 stiller til de tropiske skove, hvorfra der indkøbes træ. Ved at  

 FSC-certificere de danske statsskove vil man tage et globalt ansvar i forhold  

 til at understrege, at det er regeringens holdning, at alle skove   tropiske  

 såvel som tempererede og boreale (nordlige)   skal forvaltes  

 bæredygtigt.
Samtidig vil man forstærke statsskovenes  

 bæredygtige udvikling til fremme af biodiversitet, friluftsliv,  

 miljøbeskyttelse og stabil træproduktion.
Om FSC-miljømærket I 1993 tog repræsentanter for  

 miljøorganisationer, træforhandlere, skovbrugserhverv,  

 arbejdstagerorganisationer, indfødte folks organisationer, skovejere  

 og certificeringsfirmaer initiativ til at danne FSC (Forest Stewardship  

 Council). Formålet med FSC er verden over at støtte skovbrug,  

 der er bæredygtigt i både økonomisk,  

 miljømæssig og social henseende.
FSC har på verdensplan 499 medlemmer fordelt  

 på 61 lande.
De fleste medlemmer er organisationer, og de fordeles i  

 tre kamre med henholdsvis økonomisk, socialt og  

 miljømæssigt relaterede medlemmer.
I Danmark har FSC  

 følgende 8 medlemmer:
Bygge-, Anlægs- og Trækartellet (social), Danmarks Naturfredningsforening (miljø), Erik W.
Pedersen, privat skovejer (økonomisk), NEPCon - Nature, Ecology and People Consult (økonomisk), Nepenthes (miljø), SID - Specialarbejderforbundet i Danmark (social), ScanCom International (økonomisk) og WWF Verdensnaturfonden (miljø).
Medlemmerne vælger FSC s bestyrelse således,  

 at der er ligelig fordeling af medlemmer fra de tre kamre, ligesom der  

 også er balance i fordelingen af stemmer mellem i-lande og u-lande.  

 Stemmefordelingen sikrer, at alle interesser gives lige megen vægt.
Det  

 er desuden sådan, at der skal være flertal for et forslag i alle  

 tre kamre, for at en beslutning kan træffes.
Dette sikrer, at alle  

 aspekter af bæredygtigheden tilgodeses ligeligt.
På internationalt niveau har FSC s medlemmer  

 formuleret et sæt principper, som gælder for forvaltningen af  

 alle FSC-skove i verden.
Nationale FSC-arbejdsgrupper udvikler inden for  

 denne ramme et sæt nationale retningslinjer, som er tilpasset  

 både naturmæssige, samfundsmæssige og økonomiske  

 forhold i landet.
Retningslinjerne godkendes af FSC og bliver herefter de  

 gældende FSC-retningslinjer for landet.
FSC er organiseret sådan, at bestyrelsen i FSC  

 godkender uafhængige konsulentfirmaer, der foretager evalueringen og  

 selve certificeringen af et skovområde ved hjælp af de  

 retningslinjer, der gælder i landet.
Der er med andre ord en tredeling  

 mellem dem, der udarbejder retningslinjerne, dem, der certificerer  

 skovdriften, og dem, der ejer skoven.
Det er denne opsplitning, der sikrer  

 uvildighed i systemet, og som gør ordningen troværdig.  

 Certificerede skove besøges mindst en gang årligt med henblik  

 på en vurdering af skovdriften, og hertil kommer uanmeldte  

 besøg.
 I Danmark tog Nepenthes og WWF-Verdensnaturfonden  

 initiativ til en FSC-arbejdsgruppe i 1996. I arbejdsgruppen sidder i dag  

 følgende organisationer (medlem=m, observatør=o):
Bygge-, Anlægs- og Trækartellet (m) Danmarks Naturfredningsforening (m) Dansk Jægerforbund (m) Dansk Skovforening (o) Danske Skov- og Landskabsingeniører (o) De Danske Skovdyrkerforeninger (o) DOF - Dansk Ornitologisk Forening (o) Erik W.
Petersen (m) Friluftsrådet (o) Greenpeace - Denmark (m) Hedeselskabet (o) LØB - Landsforeningen Økologisk Byggeri (m) LØJ - Landsforeningen af Økologiske Jordbrug (o) Natur og Ungdom (m) NEPCon - Nature, Ecology and People Consult (m) Nepenthes (m) SID - Specialarbejderforbundet i Danmark (m) Skov- og Naturstyrelsen (o) Træets Arbejdsgiverforening (o) WWF-Verdensnaturfonden (m) De danske retningslinjer forventes godkendt ved udgangen  

 af 2001. Der er i dag FSC-certificeret to private skove i Danmark på  

 tilsammen 400 hektar.
Til sammenligning er der FSC-certificeret 10 mio.  

 hektar skov i Sverige, 300.000 hektar i Tyskland og 4 mio. hektar i Polen.
I  

 Polen er det næsten udelukkende statsejede skove, som er certificeret.  

 Også Estland har for nylig igangsat FSC-certificeringen af deres  

 statsskove   her drejer det sig om 800.000 hektar skov.
På verdensplan er der i dag FSC-certificeret 24,5  

 mio. hektar skov fordelt på 47 lande.
Der er 1.600 virksomheder, som er  

 FSC-»Chain of Costody«-certificerede, det vil sige sporbarhedscertificerede  

 til at føre FSC-mærkede produkter igennem forsyningskæden  

 til forbrugerne, og der er i dag ca. 20.000 FSC-mærkede produkter  

 på markedet.
FSC er indtil videre det eneste globale  

 miljømærke, som på en troværdig måde  

 garanterer træprodukters bæredygtighed, og på mange  

 markeder er der en stigende efterspørgsel efter FSC-certificerede  

 træprodukter.
Skriftlig  

 fremsættelse Jørn Jespersen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om FSC-certificering  

 af statsskovene.
(Beslutningsforslag nr.
B 60).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
