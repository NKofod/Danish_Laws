 God presseskik var tilsidesat, Pressenævnet udtalte sin alvorlige  

 kritik af bladet, og dette blev pålagt at offentliggøre et  

 resumé af kendelsen.
Kendelse fra Pressenævnet i sag nr.  

 118/1998 K og Musholm Lax A/S har ved advokat Jens Rostock-Jensen  

 klaget til Pressenævnet over en artikel bragt i Fisk & Fri nr. 9,  

 november 1998, idet de mener, at god presseskik er tilsidesat.
 Artiklen blev bragt på side 66 under overskriften  

 "PARASITTER I STOREBÆLT", hvor det bl.a. hed:
"Dansk Laksefond   en flok gæve danske lystfiskere  

 der kæmper for vild-laksens overlevelse   har en stor-forurener  

 siddende i bestyrelsen  Hvordan kan det lade sig gøre? I Musholm Bugt syd for halvøen Reersø  

 på Vestsjælland ligger landets største havbrug, Musholm  

 Lax A/S.
En kontroversiel størrelse, som længe har vakt debat.  

 For havbrug forurener, og havbrug kan   modsat dambrug   intet gøre  

 for at begrænse deres forurening.
Den ryger lukt ud gennem netmaskerne  

   i form af foderrester og ekskrementer fra fiskene   lige ud i  

 vandmiljøet.
Det samme gør medicinrester og antibiotika.
Musholm Lax blev for nylig indklaget for  

 Miljøstyrelsen.
Det er Danmarks Naturfredningsforening, Danmarks  

 Jægerforbund og Danmarks Sportsfiskerforbund, der sammen har klaget  

 over Vestsjællands Amt, som har givet Musholm Lax tilladelse til at  

 fordoble produktionen - og med den forureningen.
 Musholm Lax A/S ejes blandt andet af direktør  

(K)   kendt blandt lystfiskere for sin bog om havørredfiskeri  

 og for sit sæde i bestyrelsen for Dansk Laksefond, der har til  

 formål at bevare vildlaksen.
Tilsyneladende lidt af en dobbeltrolle: På den ene  

 side lystfisker og lakseven.
På den anden side fiskeopdrætter og  

 forurener.
Historien har i den forgangne sommer været ude på det  

 store internet, hvor alt er tilgængeligt for alle og intet kan holdes  

 hemmeligt.
Senest har den også figureret i dagspressen.
 Her er indledningsvis, hvad  Erling  Nielsen fra  

 foreningen "Reersø Miljøets Venner" mener på sin  

 hjemmeside under adressen http://home2.inet.tele.dk/denmart:
Parasitter i storebælt: "Lakseven" Bag  

 katastrofal havbrugsudvidelse i Musholm Bugt! Teknik- og miljøudvalget i Vestsjællands  

 Amt godkendte 2/4-98, at bestanden af burfisk i Musholm Bugt fordobles  

 (fodermængde op til 1000 tons pr. år).
 I varme sommerperioder er der mange af burfiskene, der  

 dør, fordi de stakkels indespærrede fisk er afskårede fra  

 at svømme til køligere og mere iltholdige vande.
Musholm Lax A/S's direktør, (K), fandt det sidste  

 sommer "pissebesværligt" (citat fra Klb.
Folkeblad 27/8-97), at  

 borttransportere de kvalte fisk.
Derfor fangede fritidsfiskere utrolig mange  

 regnbuelaks i Musholm Bugt, men desværre var de lige så  

 døde som de, der skyllede i land, med bugen i vejret.
Nu glæder K sig til (Sj.
Tid. 4/4-98) at sprede  

 dobbelt så meget fiskefoder ud i Storebælt, - til dobbelt  

 så mange indeburede fisk.
I hans egen forførende terminologi  

 kalder han det for "AKVAKULTUR".
 Når (K) forsvarer sin ekstremt  

 miljøbelastende virksomhed på Reersø i medierne,  

 fremhæver han sig selv som miljøidealist   og sin  

 bestyrelsespost i DANSK LAKSEFOND, der (officielt?) arbejder for at bevare  

 den vilde bestand af laks i danske farvande.
 "Laksevennens" forførende PR-virksomhed har  

 medført, at Musholm Laks A/S gang på gang opnår positiv  

 særbehandling hos amt og kommune.
Deadline for indsigelser til amtet nærmer sig  

 hastigt.
Er der nogen, der har argumenter eller forslag til, hvad man kan  

 stille op mod dette vanvid?" Citat slut Kommentarer fra sagens parter Såvidt  Erling  Nielsen om denne lidt spegede sag.  

 Vi forelagde ovenstående for (K) og bad om en kommentar.
 (K) sendte et flere sider langt svar, hvorfra vi  

 citerer følgende:
" Erling  Nielsen og hans forening "Reersø  

 Miljøets Venner" har gennem længere tid ført en sand  

 smædekampagne mod Musholm Lax A/S og dets aktiviteter.
Efter den  

 tidligere formand,  Ole  Ross' alt for tidlige død har tonen og formen  

 i den hektiske strøm af læserbreve, protestskrivelser,  

 husstandsomdelte propagandabreve m.m. været uafbrudt ondskabsfuld og  

 nederdrægtig, med bevidst overdrevne og useriøse beskyldninger.  

 Det hele godt krydret med personlige angreb på den modbydelige side af  

 grænsen for almindelig god opførsel." Citat slut.
Danmarks Sportsfiskerforbund ud af Dansk Laksefond Da sommeren var forbi, havde også Danmarks  

 Sportsfiskerforbund (DSF) fået problemet helt ind på livet.
DSF  

 sidder nemlig også i bestyrelsen for Dansk Laksefond   samtidig med, at  

 man havde set sig nødsaget til at indklage Musholm Lax for  

 Miljøstyrelsen.
DSF valgte den 11. september at overveje at trække  

 sig ud af Dansk Laksefond for ikke at miste sin troværdighed som  

 forkæmper for det danske vandmiljø." På side 3 i bladet bragtes en indholdsfortegnelse,  

 der om artiklen på side 66 anførte:
"Parasitter i Storebælt Historien om en af Storebælts største  

 enkeltforurenere, der købte sig til tavshed hos Danmarks  

 Sportsfiskerforbund!" I tilknytning til indholdsfortegnelsen bragtes bladets  

 leder, der lød:
"Kære læser Stort tillykke til Danmarks Sportsfiskerforbund fordi de i  

 sidste nummer af Sportsfiskeren meddelte, at de overvejede at trække  

 sig ud af bestyrelsen i Dansk Laksefond. Årsagen var klar: Man  

 ønskede ikke at sidde med i en bestyrelse   angiveligt til  

 vild-laksens fremme   når et af bestyrelsesmedlemmerne, (K), men  

 sin virksomhed "Musholm Lax" er en af de største enkeltforurenere af  

 Musholm Bugt og Storebælt   med en årlig forurening svarende til  

 3 byer a la Holbæk på Sjælland hvis han får lov at  

 fordoble foderforbruget! Når så begejstringen over DSF's udtalelse har  

 lagt sig, må man uvilkårligt spørge sig selv: Hvorfor har  

 Forbundet ikke reageret noget før? Skiftende forbundsformænd har  

 jo i  adskillige år siddet i bestyrelsen for Dansk Laksefond  og  

 "Musholm Lax" har udledt mange hundrede ton fosfor og kvælstof ud i  

 havet i den periode  Har Danmarks Sportsfiskerforbund været uvidende om  

 dette   eller har man simpelthen lukket øjnene? Jeg talte med  

 redaktøren for "Sportsfiskeren" d. 16. oktober vedr.  

 ovenstående, men i forbundet var man ikke entydigt kritiske overfor  

 Dansk Laksefond: - Fonden har jo ydet et tilskud på 70.000,- kr. til  

 foreninger under Danmarks Sportsfiskerforbund i år, sagde  

 redaktør  Ole  Wisler  Hænger det sådan sammen, er de  

 70.000,- jo rene "blodpenge"! Mere skal der altså ikke til, for at man  

 kan få DSF til at vende det blinde øje til Hvor alt dette bringer os hen, ved jeg ikke, men jeg ved,  

 at jeg har mistet enhver tro på Dansk Laksefond og deres  

 intentioner   og jeg tror, at mange, der har været med til at opbygge  

 fondens formue, føler sig eftertryggeligt taget ved  

 næsen! Hvad konsekvensen bliver for DSF's hovedbestyrelse, ved jeg  

 ikke.
Påberåber man sig uvidenhed   er der tale om en så  

 hårrejsende mangel på viden om havbrug og deres forurenende  

 effekt, at bestyrelse og forretningsfører omgående  

 må træde tilbage! Har man på den anden side vidst,  

 hvad man gjorde, ja, så er resultatet naturligvis det samme.
 Danske lystfiskere kan simpelthen ikke leve med et  

 forbund, der kan bestikkes til at tie i afgørende vigtige  

 miljøsager! Læs historien på side 66.
Med venlig hilsen Svend  Erik  Vardrup" Klagerne har anført, at de i bladet beskyldes for  

 at have bestukket Danmarks Sportsfiskerforbund og omtales endvidere som  

 parasitter.
Beskyldningen om bestikkelse er ikke korrekt, og bladet har ikke  

 forsøgt at kontrollere sandheden af påstanden.
Klagerne har videre anført, at den  

 forelæggelse, der omtales i bladet, gik ud på, at bladets  

 redaktør henvendte sig til klagerne for at få hjælp til  

 opklaring af de faktiske omstændigheder bag  Erling  Nielsens  

 udtalelser på Internettet.
Som en hjælp hertil sendte klagerne en  

 kopi af en artikel bragt i Sjællands Tidende den 22. august 1998. Det  

 er fra denne artikel, at citatet med (K) stammer.
Efter udarbejdelse  

 af artiklen fik (K) en kopi heraf.
Han fremkom med sine kommentarer og  

 rettelser, men det var alene de sproglige kommentarer, der blev taget til  

 efterretning.
Oplysningerne er således ikke efterprøvet i  

 særlig grad ved forelæggelse for klagerne.
 Klagerne har yderligere anført, at klagerne  

 på intet tidspunkt fik forelagt beskyldningerne om bestikkelse, der  

 blev bragt på bladets forside, i lederen og i indholdsfortegnelsen, og  

 at disse beskyldninger ikke har dækning i den artikel, der henvises  

 til.
 Klagerne har endelig anført, at angreb og svar  

 herpå ikke er bragt i sammenhæng og på samme  

 måde.
Bladet har i en udtalelse anført, at bladet gennem  

 de sidste år har fået mange henvendelser fra læserne  

 vedrørende Musholm Lax.
Da sagen samtidig dukkede op på  

 Internettet, og da Danmarks Naturfredningsforening, Danmarks  

 Sportsfiskerforbund samt Danmarks Jægerforbund havde taget afstand fra  

 projektet og anket tilladelsen fra Vestsjællands Amt, havde sagen en  

 sådan interesse i befolkningen, at bladet ville beskrive, hvad der var  

 sket.
Bladet har vedrørende lederen anført, at  

 denne indeholder kritik af Danmarks Sportsfiskerforbund for i så lang  

 tid at være forblevet i bestyrelsen for Dansk Laksefond, uanset at  

(K) var medlem heraf.
Lederen indeholder derimod ingen oplysninger om  

 klagerne, som kan betragtes som værende i strid med god presseskik.
Bladet har vedrørende indholdsfortegnelsen  

 anført, at der har indsneget sig en fejl, idet der rettelig skulle  

 have stået: "Parasitter i Storebælt.
Historien om en af  

 Storebælts største enkeltforurenere, der muligvis  

 købte sig til tavshed hos Danmarks Sportsfiskerforbund!". Bladet er  

 indstillet på i næste nummer at bringe en berigtigelse af teksten  

 med en nærmere forklaring   eventuelt efter nærmere aftale med  

 klageren.
Bladet har vedrørende artiklen på side 66-67  

 yderligere anført, at det heri intet sted er angivet, at klageren  

 skulle have bestukket Danmarks Sportsfiskerforbund.
Titlen på artiklen  

 er hentet fra en anført artikel på internettet, hvilket  

 fremgår af artiklen.
 Bladet har herudover anført, at citatet fra (K)s artikel i  

 Sjællands Tidende giver et passende udtryk for dennes reaktion på  

 Reersø Miljøets Venners artikel.
 Bladet har endelig anført, at det i artiklen er  

 gjort ganske klart, hvad der er faktiske oplysninger, og hvad der er  

 kommentarer.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke har kompetence til at tage stilling til, om der er fremsat  

 ærekrænkende udtalelser.
 Nævnet har lagt til grund, at klagerne ikke har  

 fået forelagt de beskyldninger om bestikkelse, der er fremført i  

 lederen og indholdsfortegnelsen.
 Pressenævnet finder, at spørgsmålet om  

 forurening af Musholm Bugt har offentlig interesse.
 Da klagerne imidlertid er omtalt på en måde,  

 der er skadelig, krænkende eller agtelsesforringende, og da bladet ikke  

 har godtgjort at have efterprøvet oplysningerne i særlig grad  

 forud for offentliggørelsen ved forelæggelse for klagerne,  

 finder nævnet, at god presseskik er tilsidesat på dette punkt.  

 Det er i den forbindelse en skærpende omstændighed, at  

 beskyldningerne i lederen og i indholdsfortegnelsen ikke havde dækning  

 i artiklen.
Pressenævnet bemærker, at det burde have  

 fremgået af artiklen, at det svar fra (K), der blev citeret fra,  

 var uddrag af en artikel, som (K) havde skrevet til Sjællands  

 Tidende.
Da dette ikke skete, har bladet også på dette punkt  

 tilsidesat god presseskik.
 Pressenævnet udtaler herefter sin alvorlige kritik  

 af bladet.
 I medfør af medieansvarslovens § 49  

 pålægges det herefter den ansvarshavende redaktør af Fisk  

 og Fri at offentliggøre følgende:
 "Kendelse fra Pressenævnet:
 Fisk & Fri bragte i nr. 9, November 1998 en artikel  

 med overskriften "Parasitter i Storebælt". I indholdsfortegnelsen  

 vedrørende artiklen og i bladets leder blev (K) og Musholm Lax  

 beskyldt for at have bestukket Danmarks Sportsfiskerforbund.
 (K) og Musholm Lax har klaget til  

 Pressenævnet over, at artiklen er i strid med god presseskik.
 Bladet har i en udtalelse anført, at artiklens  

 omtale af forurening har stor interesse for befolkningen.
 Pressenævnet har i anledning af klagen lagt til  

 grund, at klagerne ikke havde fået forelagt de beskyldninger om  

 bestikkelse, der var fremført i lederen og indholdsfortegnelse.  

 Nævnet har herefter udtalt, at spørgsmålet om forurening  

 af Musholm Bugt har offentlig interesse.
 Da klagerne imidlertid blev omtalt på en måde,  

 der er skadelig, krænkende eller agtelsesforringende, og da bladet ikke  

 har godtgjort at have efterprøvet oplysningerne i særlig grad  

 forud for offentliggørelsen ved forelæggelse for klagerne,  

 finder nævnet, at god presseskik er tilsidesat på dette punkt.  

 Det er i den forbindelse en skærpende omstændighed, at  

 beskyldningerne i lederen og i indholdsfortegnelsen ikke havde dækning  

 i artiklen.
Pressenævnet bemærker, at det burde have  

 fremgået af artiklen, at det svar fra (K), der blev citeret fra,  

 var uddrag af en artikel, som (K) havde skrevet til Sjællands  

 Tidende.
Da dette ikke skete, har bladet også på dette punkt  

 tilsidesat god presseskik.
 Pressenævnet udtaler herefter sin alvorlige kritik  

 af bladet.
 København, den 3. februar 1999.
Per Sørensen, Aage Lundgaard, Tage Clausen og  

 Preben Sørensen." Afsagt den 3. februar 1999.
