Bekendtgørelse om  

 forsikringsmægleres årlige indberetninger  

 til Finanstilsynet I medfør af § 9, stk. 7, og § 18, stk. 4, i lov  

 om forsikringsmæglervirksomhed, jf. lovbekendtgørelse nr. 782 af  

 18. august 2000 fastsættes:
§ 1. Denne bekendtgørelse finder anvendelse  

 på 1)	forsikringsmæglere, der er registrerede som indehavere af en  

 personligt dreven forsikringsmæglervirksomhed, 2)	registrerede forsikringsmæglerselskaber, uanset om  

 virksomheden drives i et interessentskab, anpartsselskab eller aktieselskab,  

 og 3)	de af § 8 i lov om forsikringsmæglervirksomhed omfattede  

 forsikringsmæglere og forsikringsmæglerselskaber.
§ 2. Forsikringsmægleren skal senest 6  

 måneder efter regnskabsårets udløb til Finanstilsynet  

 indsende oplysning om størrelsen af 1)	de indtjente provisioner, der i regnskabsåret er modtaget fra  

 forsikringsselskaber fordelt på livs- og  

 skadesforsikringsprodukter, 2)	andre vederlag, der i regnskabsåret er modtaget fra  

 forsikringsselskaber, 3)	vederlag, der i regnskabsåret er modtaget fra kunder samt 4)	formidlede præmiebeløb fordelt på  

 forsikringsselskaber og på livs- og  

 skadesforsikringsprodukter.
Stk. 2. Forsikringsmæglere omfattet af § 1, nr. 3,  

 indsender senest 6 måneder efter regnskabsårets udløb  

 vedrørende udøvelsen af forsikringsmæglervirksomhed her i  

 landet oplysning om størrelsen af 1)	provision og andre vederlag, jf. stk. 1, nr. 1 og 2, 2)	vederlag, jf. stk. 1, nr. 3 samt 3)	formidlede præmiebeløb, jf. stk. 1, nr.  

 4.
 Stk. 3. Indberetning efter stk. 1 og 2 skal foretages  

 på en formular udarbejdet af Finanstilsynet og skal være forsynet  

 med en erklæring fra en statsautoriseret eller registreret revisor om  

 oplysningernes overensstemmelse med årsregnskabet og de modtagne  

 opgørelser fra forsikringsselskaber af de indtegnede  

 præmiebeløb.
 § 3. Forsikringsmægleren skal til  

 Finanstilsynet senest 6 måneder efter regnskabsårets udløb  

 indsende en erklæring om, at pågældende er dækket af  

 en ansvarsforsikring, der er i overensstemmelse med kapitel 2 i  

 bekendtgørelse om forsikringsmægleres ansvarsforsikring,  

 sikkerhedsstillelse og behandling af betroede midler.
 Stk. 2. Erklæringen skal afgives af det  

 pågældende forsikringsselskab på en af Finanstilsynet  

 udarbejdet formular.
 Stk. 3. Er forsikringsmægleren medlem af en  

 brancheorganisation, der på medlemmernes vegne har tegnet en  

 ansvarsforsikring, kan bevis herfor indsendes af organisationen.
Stk. 4. Forsikringsmæglere omfattet af § 1, nr. 3,  

 kan i stedet for erklæring efter stk. 1 til Finanstilsynet senest  

 6 måneder efter regnskabsårets udløb indsende bevis for  

 registrering i hjemlandet.
Finanstilsynet tager konkret stilling til, i  

 hvilket omfang dokumentation for fortsat registrering skal indsendes.
 § 4. Såfremt forsikringsmægleren er  

 pligtig at oprette en klientkonto skal til Finanstilsynet senest 6  

 måneder efter regnskabsårets udløb indsendes en  

 erklæring om at pågældende er dækket af en  

 garantistillelse, der er i overensstemmelse med kapitel 3 i  

 bekendtgørelse om forsikringsmægleres ansvarsforsikring,  

 sikkerhedsstillelse og behandling af betroede midler.
 Stk. 2. Erklæringen skal afgives af det  

 pågældende forsikringsselskab eller pengeinstitut på en af  

 Finanstilsynet udarbejdet formular.
 Stk. 3. Er forsikringsmægleren medlem af en  

 brancheorganisation, der på forsikringsmæglerens vegne har tegnet  

 garantistillelse i et forsikringsselskab, kan bevis herfor indsendes af  

 organisationen.
Stk. 4. Er garantien for den enkelte forsikringsmægler  

 etableret som led i en kollektiv ordning omfattende flere  

 forsikringsmæglere, kan garantistiller være en selvstændig  

 fond eller forening.
Erklæringen afgives i dette tilfælde af  

 fonden eller foreningen.
 § 5. Har en forsikringsmægler oprettet en  

 klientkonto i et pengeinstitut, skal forsikringsmægleren til  

 Finanstilsynet senest 6 måneder efter regnskabsårets udløb  

 indsende en erklæring udarbejdet af en statsautoriseret eller  

 registreret revisor om revision af kontoen.
Stk. 2. Revisor skal erklære, om reglerne i  

 §§ 10-15 i bekendtgørelsen om forsikringsmægleres  

 ansvarsforsikring, sikkerhedsstillelse og behandling af betroede midler er  

 fulgt, og om der ved den stikprøvevise revision af oversigten  

 sammenholdt med klientkontoen er konstateret væsentlige fejl eller  

 mangler heri.
Erklæringen skal afgives på en af Finanstilsynet  

 udarbejdet formular.
§ 6. Forsikringsmægleren skal til  

 Finanstilsynet senest 6 måneder efter regnskabsårets udløb  

 indsende en oversigt over de frigørelsesattester, som  

 forsikringsselskaber har udstedt til den pågældende.
Oversigten  

 skal afgives på en af Finanstilsynet udarbejdet formular.
Stk. 2. Finanstilsynet kan til enhver tid anmode  

 forsikringsmægleren om at indsende kopi af de modtagne  

 frigørelsesattester.
Finanstilsynet kan tillige anmode det  

 pågældende forsikringsselskab bekræfte gyldigheden  

 heraf.
 § 7. Hvis forsikringsmæglervirksomhed drives  

 som anparts- eller aktieselskab, skal selskabet senest 6 måneder efter  

 regnskabsårets udløb til Finanstilsynet give meddelelse om  

 navnene på de kapitalejere, som ejer en kvalificeret andel af kapital  

 eller stemmerettigheder i selskabet og om størrelsen af disse andele.  

 Meddelelsen skal afgives på en af Finanstilsynet udarbejdet  

 formular.
§ 8. Bekendtgørelsen træder i kraft  

 den 1. april 2001 og har virkning for det regnskabsår, der  

 påbegyndes den 1. januar 2000 eller senere.
Samtidig ophæves  

 bekendtgørelse nr. 907 af 1. december 1999 om  

 forsikringsmægleres årlige indberetning til Finanstilsynet.
 Stk. 2. Bestemmelsen i § 2, stk. 1, nr. 3 og 4 og  

 § 2, stk. 2, nr. 2 og 3, finder uanset stk. 1 først  

 anvendelse fra det regnskabsår, der påbegyndes den 1. januar 2001  

 eller senere.
