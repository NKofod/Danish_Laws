 1. For tjenestemandslignende ansatte med uddannelse som  

bibliotekarer,  socialrådgivere, og sygeplejersker i  

 staten og statslige tilskudsområder med mere end 50 pct. i statstilskud er  

 det som nævnt i Finansministeriets cirkulære af 6. oktober 1988 forudsat, at  

 der skal indbetales pensionsbidrag til nærmere bestemte pensionsordninger.
 Der skal dog ikke indbetales pensionsbidrag for sådanne ansatte, der har  

 tjenestefrihed uden løn fra en tjenestemandsstilling og for pensionerede  

 tjenestemænd.
 2. Pensionsbidragene udgør for perioden 1. april 1988 - 1. april  

 1990 2 pct. i egetbidrag og 4 pct. i arbejdsgiverbidrag, beregnet af den  

 pensionsgivende løn på det pågældende skalatrin opregnet med 100/98, jf.  

 tabel 1.1.2 i Finansministeriets lønoversigter.
 Fra 1. april 1990 udgør pensionsbidragene for bibliotekarer 5 pct. i  

 egetbidrag og 10 pct. i arbejdsgiverbidrag, for socialrådgivere og  

 sygeplejersker 4 pct. i egetbidrag og 8 pct. i arbejdsgiverbidrag.
 Pensionsbidraget beregnes af den pensionsgivende løn på det pågældende  

 skalatrin for bibliotekarer opregnet med 100/95 og for socialrådgivere og  

 sygeplejersker opregnet med 100/96, jf. tabel 1.1.2 i Finansministeriets  

 lønoversigter.
 3. Indbetaling af pensionsbidrag skal ske for ansatte med halv  

 tids beskæftigelse eller derover og som har været ansat på  

 tjenestemandslignende vilkår i 1 år eller mere.
 Ansatte, der overgår fra kommunal ansættelse og under denne har været  

 optaget i de respektive pensionsordninger, skal dog have indbetalt  

 pensionsbidrag med virkning fra ansættelsen.
Indbetalingerne skal efter stillingskategori ske til * Bibliotekarernes Pensionsordning i Kommunernes Pensionsforsikring  

 (KP) * Pensionskassen for socialrådgivere og * Pensionskassen for sygeplejersker Betalingsmåde kan aftales med henholdsvis KP, Krumtappen 2, 2500 Valby,  

 tlf. 36.441888 og Pensionskassernes Administrationskontor, Bredevej 2, 2830  

 Virum, tlf. 42.851522, der administrerer pensionskasserne for socialrådgivere  

 og sygeplejersker.
 Andre spørgsmål omkring optagelse kan ligeledes rettes til de nævnte  

 pensionsinstitutter.
 4. Som led i overenskomstforliget i 1989 er det aftalt, at  

 konsulenter i Arbejdstilsynet og timelærere ved handelsskolerne skal optages  

 i CO II's pensionsordning i PFA Pension.
 Der udsendes særlig meddelelse herom til Arbejdsministeriet og  

 Undervisningsministeriet.
5. Overgangsordning i forbindelse med ophør af adgangen til  

 understøttelse Personale, der omfattes af de nye pensionsordninger, har efter gældende  

 retningslinier ikke adgang til understøttelse efter pensionsordningens start.
 Udbetalingen fra pensionsordningen ved f.eks. alders- eller  

 sygdomspensionering kan i en overgangsperiode være mindre end den  

 understøttelse, som de pågældende havde ret til efter hidtil gældende regler.
 Der vil derfor blive etableret en overgangsordning, så der kan ydes et  

 beløb til udligning af forskellen mellem understøttelse og pension  

 (»poseopfyldning«).
 Der vil inden for kortere tid blive udsendt særskilt cirkulære om denne  

 overgangsordning.
 6. Evt. tvivlsspørgsmål om, hvorvidt konkrete ansatte skal  

 omfattes af pensionsordningen forelægges for Finansministeriet,  

 Administrations- og Personaledepartementet med oplysning om  

 stillingsbetegnelse, ansættelsesform, ansættelsestidspunkt og  

 beskæftigelsesgrad.
 P.M.V.
 E.B.
