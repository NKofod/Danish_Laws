(Til samtlige grænsedyrlæger ved grænsekontrolstederne (animalske  

 levnedsmidler) 5. Beslaglæggelse, returnering/genudførsel,  

 destruktion 6. Kontroludgifter 7. Lovgivningsmæssige bestemmelser i forbindelse med  

 udøvelse af veterinærkontrol med animalske produkter fra tredjelande 8. Ikrafttrædelse 1. Indledning Følgende direktiver og beslutninger danner baggrund for veterinærkontrol  

 ved indførsel af animalske levnedsmidler m.v. fra tredjelande:
- Rådets direktiv af 12. december 1972 om sundhedsmæssige og  

 veterinærpolitimæssige problemer i forbindelse med indførsel af kvæg, svin,  

 får og geder samt fersk kød og kødprodukter fra tredjelande (72/462/EØF), - Rådets direktiv af 10. december 1990 om fastsættelse af principperne for  

 tilrettelæggelse af veterinærkontrollen for tredjelandsprodukter, der føres  

 ind i Fællesskabet (90/675/EØF), - Kommissionens beslutning af 3. november 1992 om betingelserne for  

 godkendelse af EF-grænsekontrolsteder for veterinærkontrol af  

 tredjelandsprodukter (92/525/EØF), - Kommissionens beslutning af 22. december 1992 om procedurerne for  

 EU-grænsekontrolstedernes veterinærkontrol af tredjelandsprodukter  

 (93/13/EØF), - Kommissionens beslutning af 23. december 1992 om nærmere regler for  

 veterinærkontrol af tredjelandsprodukter på frilager, i frizoner og på  

 toldoplag samt under transport fra et tredjeland til et andet gennem  

 Fællesskabet (93/14/EØF), - Kommissionens beslutning af 7. januar 1994 om listen over de  

 grænsekontrolsteder, som er foreløbigt udvalgt til at føre veterinærkontrol  

 med produkter og dyr fra tredjelande, og om ophævelse af beslutning  

 92/430/EØF og 92/431/EØF (94/24/EF). Endvidere er der vedtaget en beslutning  

 om overgangsregler for veterinærkontrollen:
 - Kommissionens beslutning af 15. december 1992 om nye  

 overgangsbestemmelser for at lette overgangen til veterinærkontrolordningen  

 efter Rådets direktiv 90/675/EØF (92/571/EØF).
Ovennævnte direktiv og beslutninger er implementeret i dansk lovgivning  

 ved udstedelse af bl.a.
Veterinærdirektoratets bekendtgørelse nr. 1038 af 14.  

 december 1994 om veterinærkontrol ved indførsel af animalske levnedsmidler  

 m.v., der træder i kraft den 1. januar 1995. Denne bekendtgørelse, der i det  

 følgende benævnes »veterinærkontrolbekendtgørelsen«, erstatter  

 Veterinærdirektoratets bekendtgørelse nr. 625 af 14. juli 1992 med samme navn  

 og Veterinærdirektoratets bekendtgørelse nr. 804 af 6. september 1994 om  

 indførsel af fersk kød af vildt m.v. fra lande, der ikke er medlemmer af EU  

 (tredjelande). Veterinærkontrolbekendtgørelsen regulerer import af animalske  

 levnedsmidler m.v. fra såvel andre EU-lande som tredjelande og gennemfører  

 kontrolbestemmel Det er cirkulærets formål at meddele grænsedyrlægerne og det  

 øvrige personale ved grænsekontrolstederne om de kontrolforanstaltninger og  

 -procedurer, der er gældende i forbindelse med import af animalske  

 levnedsmidler m.v. fra tredjelande.
2. Definitioner 2.1. Cirkulærets omfang Ved »animalske levnedsmidler m.v.« forstås levnedsmidler, der er  

 fremstillet af animalier alene eller af en blanding af animalier og  

 vegetabilier.
 »M.v.« henfører således til ordet »animalske« og ikke  

 til orden »levnedsmidler«.
 Oversigt over de af dette cirkulære onfattede animalske levnedsmidler m.v.  

 fremgår af BILAG 1.
2.2. Veterinærkontrol Ved veterinærkontrol forstås i dette cirkulære: Dokumentkontrol,  

 identitetskontrol og fysisk kontrol ved EU's ydre grænse af animalske  

 levnedsmidler, der er importeret fra tredjelande.
2.2.1. Dokumentkontrol Kontrol af de veterinære certifikater eller andre dokumenter, der ledsager  

 produktet, for at sikre:
- partiets oprindelse, - partiets senere bestemmelse, især for så vidt angår andre levnedsmidler,  

 end de under pkt.
A i bilag 1 nævnte, - at dokumentangivelserne opfylder de i fællesskabsbestemmelserne krævede  

 garantier for så vidt angår de under pkt.
A og B i bilag 1 nævnte, eller  

 opfylder de i Veterinærdirektoratets konkrete indførselstilladelser for så  

 vidt angår andre levnedsmidler, end de under pkt.
A og B i bilag 1 nævnte, - at partiet ikke er blevet afvist ved et af fællesskabets  

 grænsekontrolsteder eller i forbindelse med en hvilken som helst kontrol på  

 Fællesskabets område.
 Vedr. dokumentkontrollens omfang henvises der til BILAG 2.
2.2.2. Identitetskontrol Visuel kontrol af, om der er overensstemmelse mellem dokumenterne eller  

 certifikaterne og produkterne samt, om de krævede sundhedsstempler og -mærker  

 er tilstede.
 Vedr. identitetskontrollens omfang henvises der til  BILAG 3.
2.2.3. Fysisk kontrol Kontrol af selve produktet i form af organoleptiske undersøgelser,  

 herunder udtagning af prøver og evt. laboratorieundersøgelse af disse.
 Den fysiske kontrol foretages af hvert parti på grundlag af en  

 repræsentativ prøve af partiet for at sikre sig, at produkterne stadig er i  

 stand, som svarer til den bestemmelse, der fremgår af det certifikat eller  

 dokument, der ledsager dem.
 Vedr. den fysiske kontrols omfang henvises der til BILAG 4.
2.2.4. Laboratorieundersøgelser Såfremt der stikprøvevist udtages prøver til laboratorieundersøgelse, men  

 resultatet ikke foreligger ved partiets videreforsendelse, underretter  

 grænsedyrlægen, der har foretaget prøveudtagningen, den kompetente myndighed  

 på bestemmelsesstedet og anfører prøveudtagningen på BILAG 5.
Hvis en prøve vedrører et stof eller et patogen, der udgør en direkte  

 eller umiddelbar risiko for folkesundheden eller dyresundheden, kan  

 grænsedyrlægen, der har foretaget prøveudtagningen, udsætte overgangen af  

 partiet til fri omsætning, indtil resultaterne af laboratorieundersøgelsen er  

 kendt.
I så fald indberettes forholdet straks til Veterinærdirektoratet.
Hvis grænsedyrlægen bl.a. som følge af undersøgelsen af et parti eller på  

 baggrund af oplysninger modtaget fra en anden medlemsstat eller Kommission  

 eller på baggrund af et ugunstigt udfald af undersøgelsen af et forudgående  

 parti beslutter at lade foretage laboratorieundersøgelse, må partiet kun  

 sendes til bestemmelsesstedet på betingelse af, at laboratorieundersøgelsen  

 har givet tilfredsstillende resultater.
I mellemtiden forbliver partiet under  

 kontrol af grænsedyrlægen, som har foretaget veterinærkontrollen.
2.3. Parti Ved et parti forstås den mængde af et produkt af samme art, som er  

 omfattet af det samme veterinære certifikat eller dokument, som hidrører fra  

 samme tredjeland eller del heraf, som transporteret i samme transportmiddel  

 og som er bestemt til samme modtager.
2.4. Veterinærkontroldokument Det dokument der er angivet i BILAG 5. Veterinærkontroldokumentet  

 indeholder en forside beregnet til importørens forhåndsmeddelelse og en  

 bagside til grænsedyrlægens attestationer i forbindelse med  

 veterinærkontrollen.
2.5. Klassifikation af produkter Animalske levnedsmidler m.v. klassificeres i dette cirkulære som  

 »importprodukter«, »transitprodukter« og  

 »oplagsprodukter«, afhængigt af produktets anvendelse (fri  

 omsætning/transit/oplagring). Produktets anvendelse skal oplyses af den for  

 indførslen ansvarlige i forbindelse med produktets forhåndsanmeldelse.
2.5.1. Importprodukter Ved importprodukter forstås i dette cirkulære:
 Produkter, som tilføres et dansk grænsekontrolsted, og som er bestemt til  

 fri omsætning enten her i landet eller i et andet EU-land.
2.5.2. Transitprodukter Ved transitprodukter forstås i dette cirkulære:
 Produkter, som via Danmark og evt. et eller flere andre EU-lande  

 transporteres fra et tredjeland til et andet tredjeland, evt. efter en  

 midlertidig omladning på grænsekontrolstedet eller efter oplagring i et  

 frilager eller en frizone.
2.5.3. Oplagsprodukter Ved oplagsprodukter forstås i dette cirkulære:
 Produkter, som er beregnet til midlertidig oplægning på et toldoplag, et  

 frilager eller i en frizone.
 »Oplagsprodukter«, som kan frigives fra et toldoplag, et  

 frilager eller en frizone, og som er bestemt til fri omsætning enten her i  

 landet eller i et andet EU-land, bliver i forbindelse med frigivelsen et  

 »importprodukt«, jf. pkt. 2.5.1., og skal som sådan ved det nærmest  

 liggende godkendte grænsekontrolsted underkastes de kontrolforanstaltninger,  

 der gælder for disse produkter, jf. afsnittet  

 »Kontrolforanstaltninger«.
 »Oplagsprodukter«, som alene kan frigives fra et toldoplag, et  

 frilager eller en frizone til restløs udførsel til et  

 »transitprodukt«, jf. pkt. 2.5.2., og skal som sådan ved det  

 nærmest liggende godkendte grænsekontrolsted underkastes de  

 kontrolforanstaltninger, der gælder for disse produkter, jf. ansnittet  

 »Kontrolforanstaltninger«.
3. Grænsekontrolsteder Ved direkte import fra tredjelande af animalske levnedsmidler m.v. skal  

 disse, umiddelbart efter påbegyndt godsregistrering hos Toldvæsen, hvor  

 forsendelsen er registreret med en foreløbig statuskode, kode 20, føres til  

 det nærmest liggende godkendte grænsekontrolsted, hvor produkterne førtes ind  

 i Danmark, hvor veterinærkontrollen skal foretages under grænsedyrlægens  

 ansvar.
 Oversigt over grænsekontrolsteder med angivelse af kontrolstedets navn,  

 adresse, telefonnumre, telefaxnumre og aut. nr. er angivet i BILAG 6.
4. Kontrolforanstaltninger Den veterinære kontrol af animalske levnedsmidler m.v. skal udøves under  

 ansvar af grænsedyrlægen.
Kontrollen udføres som en dokument-, identitets-  

 og/eller fysisk kontrol, herunder eventuel udtagning af prøver til  

 laboratorieundersøgelser.
 De laboratoriemæssige undersøgelser skal foretages ved  

 Veterinærdirektoratets Laboratorium eller ved et andet af  

 Veterinærdirektoratet godkent laboratorium.
 Forsendelsen af prøver til laboratoriemæssig undersøgelse foretages af  

 grænsekontrolstedet efter aftale med modtagelaboratoriet og efter dettes  

 anvisning.
 Betaling for prøver og for undersøgelse af disse påhviler importøren.
 Når der i det følgende foreskrives, at der skal foretages dokument-,  

 identitets- og/eller fysisk kontrol, skal kontrollen udføres efter de i  

 bilagene henholdsvis 2, 3 og/eller 4 beskrevne retningslinier for at sikre at  

 de i bilagene og de under pkt. 2.2.1. - 2.2.3. nævnte forhold er opfyldte.
 Identitetskontrol og fysisk kontrol skal foretages samme sted og på samme  

 tid.
4.1. forhåndsanmeldelsesskemaer Forhåndsanmeldelsesskemaer findes trykt på alle EU-landes sprog med danske  

 undertekster.
Grænsedyrlægerne skal på forlangende udlevere  

 forhåndsanmeldelsesskemaer til improtører eller disses repræsentanter med  

 anmodning om at skemaerne kopieres efter behov.
 4.2. Kontrol af »importprodukter«, jf. pkt. 2.5.1.
Der foretages veterinærkontrol omfattende en dokument- og  

 identitetskontrol.
Kontrollen skal suppleres med fysisk kontrol, herunder  

 evt. udtagning af prøver til laboratorieundersøgelser.
 Kontrollen udføres efter retningslinier, som angivet i bilag 2, 3 og 4.
 Animalske levnedsmidler m.v., som har været oplagt på et toldoplag, et  

 frilager eller i en frizone, skal, inden de kan overgå til fri omsætning i  

 EU, påny underkastes dokument-, identitets-, og fysisk kontrol på det nærmest  

 liggende godkendte grænsekontrolsted.
Såfremt et parti opdeles i mindre partier på toldoplaget, frilageret eller  

 frizonen skal hvert delparti underkastes veterinærkontrol, og der skal på  

 grundlag af de certifikater, der ledsagede forsendelsen ved oplæggelsen og  

 med oplysninger om produkternes oprindelses udstedes et  

 veterinærkontroldokument for hvert delparti.
Endvidere skal hvert delparti  

 ledsages af en bekræftet kopi af originalcertifikaterne.
 For produkter, der med fly eller skib mellemlander eller anløber Danmark  

 skal grænsedyrlægen alene foretage dokumentkontrol under forudsætning af, at  

 produkterne videreforsendes til bestemmelsesstedet via luft- eller søvejen og  

 at der i bestemmelseslufthavnen eller i -havnen findes et godkendt  

 grænsekontrolsted.
 Såfremt produkterne er bestemt til en medlemsstat eller et område, der  

 stiller særlige krav, eller der er tale om indførsler, som er godkendt til en  

 specifik anvendelse, skal grænsedyrlægen underrette den kompetente myndighed  

 på bestemmelsesstedet om indførslen.
 Vedr. ledsagedokumenter, henvises der til pkt. 4.7.
 4.3. Kontrol af »transitprodukter«, jf. pkt. 2.5.2.
 4.3.1. Transit gennem EU.
 Der foretages alene dokumentkontrol af tredjelandsprodukter, som bl.a. via  

 Danmark transporteres fra et tredjeland til et andet tredjeland.
 Animalske levnedsmidler m.v., som har været oplagt på et toldoplag, et  

 frilager eller i en frizone, skal, inden de videresendes til et tredjeland,  

 på ny underkastes dokument- og identitetskontrol.
 For produkter, der er beregnet til videresendelse til tredjeland skal  

 grænsedyrlægen, der har foretaget veterinærkontrollen, evt. ved hjælp af en  

 garanti fra den for importen ansvarlige, forvisse sig om, at varerne ikke  

 returneres til EU.
Produkterne skal transporteres gennem EU uden omladning.
Grænsedyrlægen  

 kan dog tillade levnedsmidler omlæsset på betingelse af:
at omlæsningen sker på grænsekontrolstedet, at omlæsningen sker under grænsedyrlægens tilsyn, at alle varer og emballage restløst transiteres til tredjeland eller  

 eller destrueres, at omlæsningsstedet rengøres og desinficeres efter omlæsningen.
 4.3.2. Transit efter losning og midlertidig oplægning.
 For så vidt angår animalske levnedsmidler m.v., der losses og midlertidigt  

 oplægges det sted, hvor de er kommet ind i Danmark, indtil de videresendes  

 til der forudbestemte tredjeland, skal grænsedyrlægen sørge for:
at produkterne underkastes dokument- og identitetskontrol inden den  

 midlertidige oplægning, at den for indførslen ansvarlige oplyses om en tidsfrist, inden for  

 hvilken denne er forpligtet til at videresende produkterne til det  

 forudbestemte tredjeland efter losningen med et af den for indførslen  

 ansvarlige over for grænsedyrlægen angivet transportmiddel, at produkterne underkastes fuld veterinærkontrol, såfremt disse ikke er  

 videresendt til det forudbestemte tredjeland inden for ovennævnte tidsfrist  

 eller såfremt produkterne agtes videresendt til et EU-land, at produkterne ikke bliver forandrede eller erstattet af et andet under  

 oplægningen, at produkterne forsendes til tredjelandet i forseglet transportmiddel og  

 ledsages af de originale veterinærcertifikater eller -dokumenter.
4.3.3. Transit - skibsanløb eller flymellemlanding Ved hjælp af de hos toldmyndighederne tilstedeværende manifester eller  

 forsendelseslister vurderer grænsedyrlægen, om der skal foretages  

 stikprøvemæssig dokumentkontrol af levnedsmidler, der befinder sig om bord på  

 skibe eller fly, som forbinder to tredjelande, og som anløber eller  

 mellemlander på EU's område.
4.3.4. Transit - omladning fra skib eller fly til et andet På foranledning af forhåndsanmelselse fra den for omladningen ansvarlige  

 vurderer grænsedyrlægen, om der skal foretages stikprøvemæssig  

 dokumentkontrol af levnedsmidler, som omlades fra et skib eller fly til et  

 andet.
 Grænsedyrlægen skal jævnligt foretage kontrol af de hos toldmyndighederne  

 tilstedeværende manifester eller forsendelseslister, om den for omladningen  

 ansvarlige overholder forpligtelsen at forhåndsanmelde omladninger fra et  

 skib eller fly til et andet.
 4.4. Kontrol af »oplagsprodukter«, jf. pkt. 2.5.3.
4.4.1. Kontrol af »told-oplagsprodukter« Der foretages alene dokument- og identitetskontrol af  

 tredjelandsprodukter, som er beregnet til midlertidig oplægning på et  

 toldoplag.
Grænsedyrlægen skal straks efter foretaget veterinærkontrol underrette  

 tilsynsmyndigheden ved bestemmelsestoldoplaget om, at toldoplagsprodukter  

 transporteres til toldoplaget.
Underretning kan ske via telefax.
 Vedr. ledsagedokumenter, henvises der til pkt. 4.7.
4.4.2. Kontrol af »frilager/frizone-oplagsprodukter« 4.4.2.1. Generelt Der foretages alene dokument- og identitetskontrol af  

 tredjelandsprodukter, som er beregnet til midlertidig oplægning på et  

 frilager eller i en frizone.
4.4.2.2. Produkter, der er godkendt til fri omsætning i EU Grænsedyrlægen skal straks efter foretaget veterinærkontrol underrette  

 tilsynsmyndigheden ved bestemmelsesfrilageret/-frizonen om, at produkter  

 transporteres til frilageret/frizonen.
Underretning kan ske via telefax.
 Vedr. ledsagedokumenter, henvises der til pkt. 4.7.
4.4.2.3. Produkter, der ikke er godkendt til omsætning i EU Grænsedyrlægen, der har foretaget veterinærkontrollen, skal, evt. ved  

 hjælp af en garanti fra den for importen ansvarlige, forvisse sig om, at  

 produkterne ikke returneres til EU.
 I forbindelse med transport af produkter til et frilager eller en frizone  

 som bestemmelsessted eller fra et frilager eller en frizone til et andet  

 frilager eller en anden frizone skal grænsedyrlægen, ud over bestemmelserne i  

 bekendtgørelsens § 13, sikre følgende:
 Grænsedyrlægen, der har foretaget veterinærkontrollen skal på  

 veterinærcertifikaterne eller -dokumenterne har passeret eller har været  

 oplagt.
 Grænsedyrlægen, der har foretaget veterinærkontrollen skal via telefax  

 underrette tilsynsmyndigheden for bestemmelsesfrilageret/-frizonen om, at man  

 har givet tilladelse til at produkterne transporteres til dette  

 frilager/frizone og at produkterne videresendes i forseglet transportmiddel.
 Vedr. ledsagedokumenter, henvises der til pkt. 4.7.
4.5. Privates indførsel til eget brug For privates indførsel, henholdsvis modtagelse af småpakker, af animalske  

 levnedsmidler m.v. til brug i egen husholdning gælder det i bilag 7 i  

 veterinærkontrolbekendtgørelsen anførte.
 I visse tilfælde vil indførsel til privates eget brug være betinget af, at  

 Veterinærdirektoratet vil i disse tilfælde anføre i tilladelsen, at  

 tilladelsen skal forevises toldmyndighederne på forlangende.
 Der skal ikke foretages veterinærkontrol af levnedsmidler, der af private  

 indføres til brug i egen husholdning, når indførslen sker efter  

 bestemmelserne i bilag 7 i veterinærkontrolbekendtgørelsen.
I visse tilfælde kan grænsedyrlægen dog blive indblandet i privates  

 indførsel.
Det kan f.eks. være, hvis - mængden af det indførte overstiger det i bilag 7 i  

 veterinærkontrolbekendtgørelsen anførte (fuld veterinærkontrol), - toldmyndighederne henvender sig til grænsedyrlægen angående ulovligt  

 indførte levnedsmidler.
 I sidstnævnte tilfælde skal grænsedyrlægen kontakte Veterinærdirektoratet  

 før videre foretages.
4.6. Returvarer I henhold til § 1, stk. 3 i veterinærkontrolbekendtgørelsen kan indførsel  

 af returvarer kun ske efter forudgående tilladelse fra Veterinærdirektoratet.
 I forbindelse med behandlingen af en given ansøgning om tilladelse til at  

 geninføre et givet levnedsmiddelparti træffer Veterinærdirektoratet afgørelse  

 om, hvorvidt genindførslen af levnedsmiddelpartiet skal ske på betingelse af,  

 at partiet forinden veterinærkontrolleres ved et godkendt grænsekontrolsted.
 Veterinærkontrol af returvarer skal derfor kun ske, såfremt  

 Veterinærdirektoratet udtrykkeligt i sin tilladelse har anført dette som en  

 betingelse for genindførslen.
 Såfremt der skal foretages veterinærkontrol af returvarer, er det alene en  

 kontrol af, at de i Veterinærdirektoratets tilladelse til genindførsel nævnte  

 betingelser er opfyldte.
 Efter endt veterinærkontrol udfyldtes BILAG5. Hvis partiet opfylder  

 betingelserne, jf. ovenfor, afkrydses bilag 5, i sjette rubrik i venstre  

 kolonne »produkter til anden brug«, og der anføres  

 »RETURVARER« samt navn og adresse for modtagevirksomheden,  

 hvorefter bilag 5 attesteres og stemples under grænsedyrlægens ansvar, og  

 grænsedyrlægen underskriver formularen.
4.7. Frigivelsen af produkter til toldmyndigheder/toldkontrol Efter endt veterinærkontrol af ethvert parti, jf. pkt. 4.2.4.4., og efter  

 at importøren eller dennes repræsentant har betalt for veterinærkontrollen,  

 subsidiært stillet garanti herfor, attesteres og stemples  

 veterinærkontroldokumentet angivet i BILAG 5 under grænsedyrlægens  

 ansvar, og grænsedyrlægen underskriver formularen.
Formularen fremsendes  

 herefter til toldmyndigheden, der indledte godsregistreringen, og som  

 herefter ændrer forsendelsens registreringskode efter forsendelsens  

 bestemmelse.
En kopi overgives til den for indførslen ansvarlige, og der  

 opbevares en kopi på grænsekontrolstedet.
 Alle originale veterinærcertifikater, ledsagedokumenter og kopier af de på  

 grænsekontrolstedet udfærdigede veterinærkontroldokumenter (Bilag 5)  

 tilbageholdes og opbevares på grænsekontrolstedet i mindst 3 år, jf. dog  

 nedenfor.
 I tilfælde, hvor et produkt skal transiteres, oplægges på et toldoplag, et  

 frilager eller i en frizone skal alle originale veterinærcertifikater og  

 ledsagedokumenter følge produkterne.
I tilfælde, hvor er produkt skal videresendes til en anden medlemsstat  

 skal grænsedyrlægen udstede en berigtiget kopi af originalcertifikatet, hvor  

 grænsedyrlægen på kopien anfører, at der er fuld overensstemmelse mellem  

 kopien og originalcertifikatet.
Herefter afstempler og signerer  

 grænsedyrlægen kopien.
 Såfremt der er tale om transport fra et toldoplag, et frilager eller en  

 frizone til et andet skal grænsedyrlægen attestere og stemple  

 veterinærkontroldokumentet angivet i BILAG 5 på grundlag af de  

 dokumenter, der ledsagede produkterne ved ankomsten til toldoplaget, samt på  

 grundlag af veterinærkontrol udført under produkternes oplægning på  

 toldoplaget.
4.8. Indberetning til Veterinærdirektoratet 4.8.1. Registrering af kontrollerede levnedsmidler Til brug ved Veterinærdirektoratets registrering af kontrollerede  

 levnedsmidler skal grænsedyrlægerne månedsvis indberette oplysninger om  

 veterinærkontrollerede levnedsmidler fra tredjelande til  

 Veterinærdirektoratet således, at de er Veterinærdirektoratet i hænde senest  

 den 15. i hver efterfølgende måned.
Indberetning skal ske ved hjælp af det i BILAG 7 angivne skema, som  

 bedes kopieret efter behov.
Kodenumre for produktgrupperne samt  

 ISO-landekoder, der skal angives på indberetningsskemaet, fremgår af BILAG  

 8 og BILAG 9.
 En kopi af indberetningsskemaet skal opbevares på grænsekontrolstedet i  

 mindst 18 måneder fra kontroltidspunktet.
 4.8.2. Konstaterede overtrædelser m.m.
 Såfremt grænsedyrlægen konstaterer, at der sker overtrædelse af  

 veterinærkontrolbekendtgørelsen eller at der sker manglende efterkommelse af  

 påbud eller tilsidesættelse af vilkår givet i henhold til bestemmelser i  

 veterinærkontrolbekendtgørelsen, skal forholdet uophørligt indberettes til  

 Veterinærdirektoratet.
 5. Beslaglæggelse, returnering/genudførsel, destruktion m.m.
De ved dokument-, identitets- og fysisk kontrol udførte undersøgelser kan,  

 såfremt godkendelse og dermed frigivelse til toldmyndighederne af produktet  

 ikke kan meddeles, resultere i et af nedennævnte vilkår efter at have  

 konsulteret den for indførslen ansvarlige:
 1. Meddelelse til den for indførslen ansvarlige om  

 manglefulde ledsagedokumenter med påbud om fremskaffelse af korrekte  

 ledsagedokumenter.
 2. Påbud om returnering af produktet til  

 afsendelsessted/afsendelsesland eller videresendelse af transitpartier til  

 bestemmelsesstedet inden for en nærmere angiven frist.
 3. Påbud om anvendelse af produktet til andet formål  

 end som levnedsmiddel i modtagelandet og på nærmere fastsatte vilkår.
 4. Påbud om destruktion af produktet på nærmere  

 angivne vilkår.
 Forinden afgørelser under pkt. 2-4 træffes skal grænsedyrlægen kontakte  

 Veterinærdirektoratet.
 Ad 1.
 Dette vilkår anvendes i tilfælde, hvor ledsagedokumenterne er fejlagtigt  

 eller mangelfuldt udfyldt, og hvor partiets hygiejniske og sundhedsmæssige  

 status ikke giver anledning til bemærkninger.
 ad 2.
Dette vilkår anvendes i tilfælde, hvor nationale bestemmelser i relation  

 til såvel dyresundhedsmæssige som øvrige lovgivningsmæssigt fastsatte  

 hygiejniske og sundhedsmæssige betingelser til produktet konstateres ikke at  

 være opfyldt.
Vilkår om tilbagesendelse eller videresendelse til et andet  

 EU-land eller tredjelande kan kun meddeles, når bestemmelser vedr.  

 dyresundhed eller hygiejne ikke er til hinder derfor.
 Alle returnerede sendingen indberettes straks til shiftsystemet eller  

 indtil dette system er indkørt, ved telekommunikation eller et andet  

 dataoverførselssystem til de øvrige medlemsstater og Kommissionen.
 ad 3.
 Dette vilkår anvendes i tilfælde, hvor veterinærkontrollen har vist, at  

 produktet er uegnet til menneskeføde, og hvor hensynet til den zoosanitære  

 situation ikke hindrer en forsendelse og anvendelse til andet formål.
 Transporten til forarbejdsningsvirksomheden skal ske i overensstemmelse  

 med Rådets direktiv 90/667/EØF af 27. november 1990 om sundhedsmæssige  

 bestemmelser for bortskaffelse, forarbejdning og afsætning af animalsk affald  

 og for beskyttelse mod forekomst af patogener i foder fremstillet af dyr  

 herunder fisk og om ændring af direktiv 90/425/EØF.
 ad 4.
 Dette vilkår anvendes i tilfælde, hvor de under pkt. 1-3 nævnte  

 foranstaltninger ikke kan finde anvendelse ud fra hensynet om beskyttelse af  

 den zoosanitære status og folkesundheden.
I BILAG 10 er anført de destruktions- og forbrændingsanstalter, som  

 vil kunne benyttes til destruktion af levnedsmidler, idet det bemærkes, at  

 levering til forbrændingsanstalterne skal ske i overensstemmelse med  

 regulativer om bortskaffelse af hospitalsaffald, hvilket indebærer, at der  

 ved henvendelse til forbrændingsanstalten oplyses om vareart og -mængde.  

 Specielle aftaler om afhentnings-/leveringsmulighed kan træffes, ligesom der  

 kan aftales levering af særlig emballage.
Ved aflevering af affaldet modtages  

 kvittering herfor ligesom det skal sikres, at der modtages bekræftelse på  

 regelret destruktion.
6. Kontroludgifter Omkostningerne ved veterinærkontrollens udøvelse afholdes af den for  

 indførslen ansvarlige, og partiet kan først frigives af myndighederne, når  

 disse omkostninger er betalt eller den nødvendige sikkerhedsstillelse herfor  

 er tilvejebragt.
 Med hensyn til betaling for udført veterinærkontrol henvises der til  

 Veterinærdirektoratets bekendtgørelse nr. 843 af 12. oktober 1992 om betaling  

 for veterinærkontrol ved indførsel fra lande, der ikke er medlemmer af Det  

 Europæiske Økonomiske Fællesskab.
7. Lovgivningsmæssige bestemmelser i forbindelse med udøvelse af  

 veterinærkontrol af animalske produkter fra tredjelande For en række produkter omfattet af dette cirkulære er fastsat og i dansk  

 lovgivning implementeret fællesskabsbestemmelser.
Disse  

 fællesskabsbestemmelser skal være opfyldt ved import af de pågældende  

 produkter fra tredjelande.
For øvrige produkter er dels vedtaget fællesskabsbestemmelser, som endnu  

 ikke er implementeret i danske retsregler, dels endnu ikke vedtagne  

 fællesskabsbestemmelser.
For sådanne produkter er nationale bestemmelser  

 gældende.
Produkter for hvilke der på fællesskabsplan er sket en harmonisering såvel  

 i relation til dyresundhedsmæssige hensyn som for beskyttelse af  

 folkesundheden er disse fællesskabsregler grundlaget for såvel dokument-,  

 identitets- og fysisk kontrol.
For så vidt angår import her til landet er der  

 dog fastsat særlige bestemmelser til beskyttelse af den zoosanitære status  

 for visse produktområder og med forbud mod import af sådanne produkter fra  

 enkeltlande.
 Produkter for hvilke der på fællesskabsplan ikke er vedtaget og  

 implementeret fællesskabsregler i dansk lovgivning er grundlaget for  

 veterinærkontrollens udøvelse gældende nationale bestemmelser.
 Grænsekontrolstedet vil af Veterinærdirektoratet løbende blive informeret  

 om betingelser inden for de enkelte produktområder i forbindelse med import  

 fra tredjelande.
8. Ikrafttædelse Cirkulæret træder i kraft den 1. januar 1995.
 Cirkulære af 31. juli 1992 om importkontrol af animalske levnedsmidler  

 m.v. fra tredjelande ophæves.
 Veterinærdirektoratet, den 28. december  

 1994.
Erik Stougaard / Erik Engelst Petersen Bilag 1 A.
Kød.
Alle dele af alle typer af dyr, såvel husdyr som vildtlevende, beregnet  

 til menneskeføde.
Dog er fisk ikke omfattet.
 Eksempelvis: kød og slagteaffald af svin, kvæg, får, geder, hovdyr,  

 fjerkræ, kaniner, vildt og havpattedyr.
B.
Kødvarer.
a.
Kødprodukter: produkter, der er tilvirket af eller med kød, og som er  

 behandlet, så kødet ikke længere ser ud som fersk kød.
b.
Andre produkter af animalsk oprindelse:
 1. Kødekstrakter, afsmeltet animalsk fedt bestemt til  

 konsum, grever, kødmel, svær i pulverform, saltet eller tørret blod, saltet  

 eller tørret blodplasma.
 2. Rensede, saltede eller tørrede og/eller  

 varmebehandlede maver, blærer og tarme.
c.
Hakket kød.
d.
Tilberedt kød: produkter, der er tilvirket af eller med kød, men som  

 ikke er behandlet, så produktet kan betegnes som et kødprodukt.
C.
Gelatine.
D.
Frølår.
E.
Ikke-varmebeehandlet mælk og mælkeprodukter: mælk og mælkeprodukter,  

 der udviser positivt resultat ved fosfataseprøven.
F.
Varmebehandlet mælk.
G.
Varmebehandlede mælkeprodukter: ost og smelteost m.v., smør,  

 mælkekonserves, kasein og kaseinater, fløde- og mælkeis, desserter m.m.,  

 konsummælkeprodukter.
J.
Andre produkter med indhold af mælk:
a.
Blandingsprodukter, herunder smørbare blandingsprodukter:
 produkter, som med hensyn til formål og anvendelse modsvarer smør,  

 margarine eller ost, og hvor proteindelen i det væsentlige består af  

 mælkeprotein, og fedtdelen består af vegatabilske eller animalske  

 fedtstoffer.
b.
Andre produkter, hvori mælk eller mælkeprodukter udgør et væsentligt  

 element.
 I. Æg til konsum.
a.
Hønseæg.
 b. Æg af andre dyr.
J.
Produkter fremstillet af æg.
 a. Ægprodukter: produkter fremstillet af æg af høns, ænder, gæs, kalkuner,  

 perlehøns eller vagtler, deres forskellige bestanddele eller blandinger deraf  

 efter fjernelse af skal og hinder, bestemt til konsum; de kan delvis  

 suppleres med andre levnedsmidler eller tilsætningsstoffer; de kan være i  

 flydende, koncentreret, tørret, krystalliseret, frossen, dybfrossen eller  

 koaguleret form med udelukkelse af blandinger af forskellige arter.
b.
Produkter fremstillet af æg af andre dyr.
K.
Honning.
 Bilag 2.
 Dokumentkontrol.
 1. Myndigheden skal for hvert vareparti kontrollere  

 partiets bestemmelse og den toldprocedure, som det er angivet til.
 2. Officielle certifikater og dokumenter, der skal  

 ledsage et parti varer med oprindelse i et tredjeland, skal kontrolleres med  

 henblik på at få bekræftet:
Bilag 3 Identitetskontrol.
 Det skal ved visuel kontrol sikres, at produkterne er i overensstemmelse  

 med oplysningerne på det certifikat eller dokument, der ledsager partiet;  

 denne kontrol omfatter følgende:
Bilag 4 Fysisk kontrol af produkterne.
 1. Den fysiske undersøgelse af partierne skal foregår  

 på sådanne betingelser, at der kan føres kontrol på tilfredsstillende måde.
 2. Transportbetingelserne og trnasportmidlerne  

 kontrolleres for de enkelte partier; det skal bl.a. bekræftes:
 3. At produkterne er i overensstemmelse med  

 certifikatets oplysninger skal bekræftes på grundlag af følgende:
 4. a) Hvert parti underkastes en organoleptisk,  

 navnlig visuel undersøgelse for forhold, der gør produktet uegnet til det  

 formål, som det er beregnet til ifølge certifikaterne eller  

 ledsagedokumenterne.
Undersøgelsen skal omfatte mindst 1% af partiets stykker eller pakninger,  

 dog mindst to og højest 10 stykker/pakninger.
Undersøgelsen af løst ladede  

 produkter skal omfatte mindst fem prøver, der udtages forskellige steder i  

 partiet.
Embedsdyrlægen kan dog altid beslutte at undersøge flere enheder end  

 her angivet.
- Måling af produktets temperatur, hvis der er fastsat temperaturkrav i  

 henhold til EU-bestemmelser, eller hvis sådanne ikke findes, i henhold til nationale bestemmelser.
 - Undersøgelse for afvigelser i konsistens, farve, lugt og eventuelt smag.  

 For frosne og dybfrosne produktets vedkommende foretages denne undersøgelse  

 af de optøede produkter.
 5. Derudover kan embedsdyrlægen om nødvendigt forlange  

 supplerende undersøgelser for at kontrollere, at EU's eller medlemsstaternes  

 retsforskrifter for indførsel af eller samhandel med disse produkter  

 overholdes.
 6. I tvivlstilfælde underkastes produkterne  

 supplerende fysiske og laboratoriemæssige undersøgelser, bl.a. af hvilken  

 dyreart det drejer sig om, efter at hele partiet er aflæsset.
7. Embedsdyrlægen skal genlukke og officielt stemple  

 alle kontrollerede pakninger og genforsegle alle containere.
Seglnummeret  

 skal angives på kontroldokumentet, samt for de partier, som videresendes til  

 en anden medlemsstat, på det certifikat eller dokument, der ledsager partiet.
Bilag 5 CERTIFIKAT TIL BEKRÆFTELSE AF VETERINÆRKONTROL AF PRODUKTER; DER FØRES  

 IND I EU FRA TREDJELANDE Alle rettelser eller udstregninger, der ikke er attesteret af  

 embedsdyrlægen, gør dokumentet ugyldigt.
1. Oplysnigner om det frembrudte parti Grænsekontrolstedets plomber.:
 Bestemmelsstedets kompetente myndighed:
------------------------ Bilag 6 --------------------------------------------------------------------- --------------------------------------------------------------------- Afvisningskoder:
