Bekendtgørelse om tilskud til  

 jordbrugere på visse småøer1) I medfør af § 9, § 11, § 12, § 13, stk. 2,  

 § 14, stk. 2, § 16, stk. 1, § 17, stk. 1,  

 § 18, stk. 1 og § 20, stk. 3 i lov nr. 479 af 12. juni  

 1996 om støtte til jordbrugets strukturudvikling og til  

 økologisk produktion inden for jordbrug og fiskeri m.v., som  

 ændret ved lov nr. 404 af 10. juni 1997, fastsættes:
Ansøgerkreds § 1. Tilskud kan efter ansøgning ydes for  

 et år ad gangen til ejere eller forpagtere, der driver en  

 jordbrugsbedrift på følgende øer: Agersø, Anholt,  

 Askø, Avernakø, Barsø, Birkholm, Bjørnø,  

 Bågø, Drejø, Egholm, Endelave, Fanø, Fejø,  

 Femø, Fur, Hjarnø, Hjortø, Lyø,  

 Læsø, Mandø, Nekselø, Omø, Orø,  

 Samsø, Sejerø, Skarø, Strynø, Tunø,  

 Venø og Aarø.
 Stk. 2. Tilskud kan ikke søges af stat og kommuner.
 Administration m.v.
§ 2. Ansøgning om tilskud skal indgives  

 hvert år og udfærdiges på et særligt skema.  

 Ansøgningen indgives til Strukturdirektoratet i perioden fra den 17.  

 maj til den 1. juli i det pågældende år.
For 1998 skal  

 ansøgningen dog indgives i perioden fra den 17. august til den 2.  

 oktober.
Ansøgningsskemaer fås hos Strukturdirektoratet og  

 Sammenslutningen af Danske Småøer.
 Stk. 2. Der kan kun indgives én ansøgning pr.  

 jordbrugsbedrift.
 Stk. 3. Strukturdirektoratet træffer afgørelse om  

 ydelse af tilskud.
 Stk. 4. Strukturdirektoratet eller den som  

 Strukturdirektoratet bemyndiger dertil, udøver ministeren for  

 fødevarer, landbrug og fiskeris beføjelser efter lovens  

 § 18, stk. 2-4, jf. lovens § 9.
Jordbrugsbedrift § 3. Ved en jordbrugsbedrift forstås en  

 bedrift, der anvendes til landbrug, frilandsgartneri, planteskole, frugtavl,  

 bæravl eller væksthusgartneri.
Jordbrugsbedriften skal omfatte  

 mindst én ejendom, der er undergivet landbrugspligt efter reglerne i  

 lov om landbrugsejendomme.
Betingelser for tilskud § 4. Det er en betingelse for ydelse af tilskud, 1)	at ansøger på den jordbrugsbedrift, hvortil der  

 ansøges om tilskud, driver et areal på mindst 3,0 ha  

 jordbrugsmæssigt, på en af de i § 1, stk. 1, omhandlede  

 øer, og 2)	at ansøger har bopæl på jordbrugsbedriften, jf.  

 nr.1.
 Stk. 2. Ansøger skal i mindst 5 år fra datoen for  

 den første udbetaling af tilskuddet drive et areal  

 jordbrugsmæssigt på jordbrugsbedriften på en af de i  

 § 1, stk. 1, omhandlede øer, svarende til det areal, der  

 indgik ved arealtilskudsberegningen, jf. § 6, samt have bopæl  

 på jordbrugsbedriften på en af de i § 1, stk. 1,  

 omhandlede øer.
 Stk. 3. Ansøgere, der er fyldt 67 år, er kun  

 forpligtet til at opfylde bopælskravet og kravet om at drive et areal  

 jordbrugsmæssigt, jf. stk. 2, i det år, der ansøges  

 om tilskud.
 Stk. 4. Kravene i stk. 2 kan fraviges ved ejer- eller  

 brugerskifte, hvis den nye ejer eller bruger over for Strukturdirektoratet  

 erklærer at ville indtræde i betingelserne for ydelse af  

 tilskud.
 Stk. 5. Strukturdirektoratet kan i særlige  

 tilfælde fravige bopælskravet i stk. 2.
Beregning af tilskud § 5. Tilskuddet beregnes på grundlag af  

 antal tilskudsberettigede enheder.
Som enhed anvendes ved arealtilskud: ha,  

 og ved besætningstilskud: storkreatur.Ved beregning af det samlede  

 tilskud kan i alt højst indgå 120 enheder.
 Stk. 2. Tilskudssatserne udgør 562 kr.pr.ha  

 (arealtilskud) og 460 kr.pr. storkreatur (besætningstilskud).
 § 6. Ved beregning af arealtilskud, jf. § 5,  

 stk. 1, indgår alene jordbrugsmæssigt drevne arealer, dog  

 undtaget:
1)	arealer med foderafgrøder, jf. § 7, stk. 5, 2)	arealer med hvede, 3)	arealer med sukkerroer, 4)	arealer med frilandsgartneri, væksthuse samt 5)	arealer med æble- og pæretræer, hvis disse  

 frugtavlsarealer i alt overstiger 0,5 ha.
 Stk. 2. Hvis ansøger har modtaget hektarstøtte i  

 sit seneste regnskabsår, foretages beregningen af arealtilskud, jf.  

 stk. 1, ud fra den arealanvendelse, der er angivet i den  

 pågældende ansøgning om hektarstøtte.
 Stk. 3. Hvis ansøger ikke har modtaget  

 hektarstøtte i sit seneste regnskabsår, foretages beregningen af  

 arealtilskud, jf. stk. 1, ud fra den arealanvendelse,der er angivet i  

 ansøgningen om hektarstøtte i det regnskabsår, hvori der  

 ansøges om tilskud til jordbrugere på visse småøer.  

 Hvis ansøger heller ikke ansøger om hektarstøtte i det  

 regnskabsår, hvori der ansøges om tilskud til jordbrugere  

 på visse småøer, foretages beregningen af arealtilskud,  

 jf. stk. 1, ud fra en nærmere angivet arealanvendelse.
§ 7. Ved beregning af besætningstilskuddet,  

 jf. dog stk. 2, indgår alene kvæg over 6 måneder,  

 herunder avlstyre, malkekøer, ammekøer, kvier, tyrekalve, stude  

 og kviekalve samt hundyrsfår over 1 år og hundyrsgeder over 1  

 år.
Der kan højst indgå 1, 4 storkreatur pr. ha  

 foderareal.
 Stk. 2. Ved beregning af besætningstilskuddet, jf.  

 stk.1, kan højst indgå 20 malkekøer, og malkekøer  

 kan kun indgå, hvis bruttoudbyttet fra mælkeproduktionen på  

 jordbrugsbedriften udgør mindst 30 pct. af bedriftens samlede  

 bruttoudbytte.
Stk. 3. Beregningen af besætningstilskud foretages, jf.  

 stk. 1, ud fra gennemsnittet af det antal dyr, som var opført i  

 primo/ultimo besætningsstatus i ansøgers seneste regnskab og ud  

 fra den alder dyrene havde på tidspunktet for primo/ultimo  

 besætningsstatus.
Ved beregningen af storkreatur pr. ha foderareal, jf.  

 stk. 1 og 5, anvendes den i det tilsvarende regnskabsår angivne  

 arealanvendelse i ansøgningen om hektarstøtte.
Hvis  

 ansøger i det tilsvarende regnskabsår ikke har modtaget  

 hektarstøtte, foretages beregningen af storkreatur pr. ha foderareal,  

 jf. stk. 1 og 5, ud fra en nærmere angivet arealanvendelse for det  

 tilsvarende år.
Der kan højst indgå det antal dyr opgjort  

 som antal storkreaturer, der er til stede på bedriften den 1. maj i  

 ansøgningsåret.
Stk. 4. Hvis ansøger ikke i sit seneste  

 regnskabsår havde nogen tilskudsberettigede dyr, men har det i det  

 regnskabsår, hvori der ansøges om tilskud til jordbrugere  

 på visse småøer, foretages beregningen af  

 besætningstilskud, jf. stk. 1, ud fra det gennemsnitlige antal  

 tilskudsberettigede dyr og ud fra den alder dyrene havde den 1. januar og den  

 1. maj i det regnskabsår, hvori der ansøges om tilskud til  

 jordbrugere på visse småøer.
Ved beregningen af  

 storkreatur pr. ha foderareal, jf. stk. 1 og 5, anvendes den  

 arealanvendelse, der er angivet i den for regnskabsåret indsendte  

 ansøgning om hektarstøtte.
Hvis ansøger ikke har  

 ansøgt om hektarstøtte foretages beregningen af storkreatur pr.  

 ha foderareal, jf. stk. 1 og 5, ud fra en nærmere angivet  

 arealanvendelse.
Stk. 5. Ved beregningen af storkreatur pr. ha foderareal  

 medregnes arealer, hvorpå der dyrkes foderrodfrugter, græs og  

 grøntfoder, herunder korn og industriplanter, som  

 grønthøstes eller anvendes umodent til foder.
Som foderareal  

 kan ikke medregnes græsgange, som kun anvendes periodisk, og  

 græsgange, som ikke er gødet, opdyrket, tilsået eller  

 drænet.
Stk.6. Ved beregningen af antal storkreatur, jf. stk. 1 - 5,  

 udgør 1)	kvæg over to år 1, 0 storkreatur, 2)	kvæg fra seks måneder til to år 0, 6  

 storkreatur, 3)	hundyrsfår (over 1 år) 0, 15 storkreatur, og 4)	hundyrsgeder (over 1 år) 0, 15 storkreatur.
Udbetaling af tilskud § 8. Tilskuddet udbetales inden udgangen af det  

 år, hvori der er ansøgt om tilskud, af Strukturdirektoratet til  

 en af ansøger anvist konto i et pengeinstitut.
Underretningspligt, tilbagebetaling af tilskud § 9. Tilskudsmodtager skal underrette  

 Strukturdirektoratet, hvis betingelserne i § 4, stk. 2, ikke  

 længere er opfyldt.
 Stk. 2 Tilskudsmodtager skal på Strukturdirektoratets  

 forlangende afgive erklæring om, hvorvidt betingelserne i § 4,  

 stk. 2, fortsat opfyldes.
§ 10. Strukturdirektoratet kan bestemme, at  

 udbetalte tilskud skal tilbagebetales helt eller delvist med tillæg af  

 renter, som beregnes fra fremsættelsen af kravet om tilbagebetaling med  

 den rentesats, der er fastsat i renteloven, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilskudsmodtageren tilsidesætter sine pligter efter  

 lovens § 18 eller efter § 9.
3)	hvis betingelserne i § 4, stk. 2, ikke overholdes,  

 eller 4)	hvis forudsætningerne for tilskud i øvrigt efter  

 Strukturdirektoratets skøn er væsentligt forrykket.
Stk. 2. Stk. 1, nr. 3, finder normalt ikke anvendelse i  

 tilfælde af force majeure, herunder navnlig, hvis 1)	tilskudsmodtageren afgår ved døden, 2)	tilskudsmodtageren er uarbejdsdygtig i en længere periode, 3)	en væsentlig del af bedriften eksproprieres, og  

 ekspropriationen ikke kunne forudses på  

 ansøgningstidspunktet, 4)	der indtræffer en naturkatastrofe, som i væsentlig grad  

 berører bedriftens landbrugsareal, 5)	bygninger, der på bedriften er bestemt til husdyropdræt,  

 ødelægges ved et ulykkestilfælde, eller 6)	en epizooti (epidemi blandt kvæg) berører  

 tilskudsmodtagerens besætning.
Klageadgang § 11. Strukturdirektoratets afgørelser kan  

 ikke indbringes for anden administrativ myndighed.
Straffebestemmelser § 12. Efter lovens § 23, stk. 1,  

 straffes den, der til brug for afgørelser, der træffes i henhold  

 til denne bekendtgørelse, giver urigtige eller vildledende oplysninger  

 eller fortier oplysninger af betydning for afgørelsen, med  

 bøde, medmindre højere straf er forskyldt efter anden  

 lovgivning.
Det samme gælder den, der handler i strid med vilkår,  

 der er fastsat i en sådan afgørelse.
Stk. 2. Efter lovens § 23, stk. 2, straffes den, der  

 i øvrigt undlader at give oplysninger, som den pågældende  

 har pligt til at give i henhold til denne bekendtgørelse, med  

 bøde, medmindre højere straf er forskyldt efter anden  

 lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Efter lovens § 23, stk. 3, straffes den, der  

 overtræder lovens § 18, stk. 3, med bøde.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 5. Skønnes overtrædelsen ikke at ville  

 medføre højere straf end bøde, kan Strukturdirektoratet  

 tilkendegive, at sagen kan afgøres uden retslig forfølgning.  

 Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 930, jf. § 926, finder  

 tilsvarende anvendelse på tilkendegivelser fra  

 Strukturdirektoratet.
Ikrafttrædelse § 13. Bekendtgørelsen træder i kraft  

 den 15. august 1998.
Fødevareministeriet, den 6. august  

 1998 Henrik Dam Kristensen /Søren Sørensen 1)   

  Bekendtgørelsen gennemfører Rådets Direktiv 98/9 EF af  

 20. januar 1998 om listen over ugunstigt stillede landbrugsområder i  

 henhold til forordning (EF) nr. 950/97 (Danmark) (EFT 1998, L 22, s. 21).
