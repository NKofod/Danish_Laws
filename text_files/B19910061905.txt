 I medfør af § 1, § 3, § 4, og kap. 5 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 vejning, klassificering og identificering af slagtekroppe af kvæg og  

 indberetning af markedspriser for slagtekroppe af kvæg i henhold til Det  

 Europæiske Økonomiske Fællesskabs bestemmelser herom, jfr. forordningerne  

 (EØF) nr. 1358/80 af 5. juni 1980, 1208/81 af 28. april 1981, 2930/81 af 12.  

 oktober 1981, 563/82 af 10. marts 1982, 1202/82 af 18. maj 1982, 3310/86 af  

 30. oktober 1986, 1186/90 af 7. maj 1990 og 344/91 af 13. februar 1991 med  

 senere ændringer.
§ 2.  Klassificeringsudvalget for Oksekød består af  

 højst 7 medlemmer, der udpeges af Landbrugsministeriet for op til to år ad  

 gangen.
Kødbranchens Fællesråd indstiller medlemmer fra de i § 3, stk. 1,  

 nævnte slagterier.
Stk. 2.  Udvalget konstituerer sig med formand og  

 næstformand.
Udvalget udarbejder en forretningsorden, der skal godkendes af  

 Landbrugsministeriet.
Sekretær for udvalget er den i stk. 3 nævnte  

 overinspektør.
Stk. 3.  En overinspektør ansættes af  

 Klassificeringsudvalget efter godkendelse af Landbrugsministeriet.
Det  

 nødvendige antal inspektører ansættes af Klassificeringsudvalget efter  

 indstilling fra overinspektøren.
Stk. 4.  De med udvalgets og inspektørernes arbejde  

 forbundne udgifter afholdes af midler fra Kvægafgiftsfonden i  

 overensstemmelse med de for denne fond gældende bevillingsregler.
Budget og  

 regnskab for disse udgifter skal godkendes af Kvægafgiftsfondens bestyrelse.  

 De med klassificeringen forbundne udgifter på de enkelte slagterier afholdes  

 af disse, jfr. § 5.
 § 3.  Vejning af slagtekroppe af kvæg, der er slagtet  

 på slagterier godkendt i henhold til Landbrugsministeriets bekendtgørelse om  

 udførsel af fersk kød, foretages i overensstemmelse med Det Europæiske  

 Økonomiske Fællesskabs bestemmelser herom, og efter retningslinier udarbejdet  

 af Klassificeringsudvalget og godkendt af Landbrugsministeriet.
 Stk. 2.  Slagtekroppe og halve slagtekroppe af kvæg,  

 hidrørende fra de i stk. 1 nævnte slagterier, skal præsenteres, inddeles i  

 kategorier, klassificeres og identificeres i overensstemmelse med  

 bestemmelser fastsat af Det Europæiske Økonomiske Fællesskab og efter  

 retningslinier udarbejdet af Klassificeringsudvalget og godkendt af  

 Landbrugsministeriet.
Stk. 3.  Den i stk. 2 nævnte identificering sker ved  

 mærkning.
Identificering kan dog efter godkendelse af Landbrugsministeriet  

 foretages ved hjælp af en etiket efter de af Det Europæiske Økonomiske  

 Fællesskab fastsatte bestemmelser herom.
Ansøgning om tilladelse til brug af  

 etiket indsendes til Klassificeringsudvalget.
Stk. 4.  Den fysiske eller juridiske person, der ejer  

 dyret på slagtetidspunktet, skal skriftligt have meddelelse om vægten og  

 resultatet af klassificeringen, jfr. stk. 1 og 2, af de i stk. 1 nævnte  

 slagterier.
Er der tale om lønslagtning, gives meddelelsen af den fysiske  

 eller juridiske person, der får slagtningen udført.
 Stk. 5.  De i stk. 1 nævnte slagterier, eller andre  

 fysiske eller juridiske personer, der foretager afregning af dyrene,  

 indberetter ugentligt til Kødbranchens Fællesråd markedspris, vægt og  

 klassificeringsresultat efter retningslinier udarbejdet af Kødbranchens  

 Fællesråd og godkendt af Landbrugsministeriet.
Stk. 6.  De i stk. 1 nævnte godkendte slagterier, som på  

 årsbasis slagter mindre end 50 stykker voksent kvæg om ugen, fritages for de  

 i stk. 1-5 nævnte bestemmelser.
Disse slagterier kan tilmelde sig  

 klassificeringsordningen hos Klassificeringsudvalget og vil så være underlagt  

 de i stk. 1-5 nævnte bestemmelser.
§ 4.  Kontrol med overholdelsen af de i § 3, stk. 1-5,  

 nævnte bestemmelser herunder, at de i § 3, stk. 5, nævnte priser er i  

 overenstemmelse med de priser, der ligger til grund for afregningen, udøves  

 af overinspektøren og inspektørerne.
Kontrollen foretages ved uanmeldt besøg  

 og i overenstemmelse med de af Det Europæiske Økonomiske Fællesskab fastsatte  

 bestemmelser.
Stk. 2.  Overinspektøren indstiller tvister og  

 uregelmæssigheder til bedømmelse i Klassificeringsudvalget.
Ved overtrædelse  

 af bekendtgørelsen træffer Landbrugsministeriet afgørelse efter indstilling  

 fra Klassificeringsudvalget.
Stk. 3.  Uregelmæssigheder vedrørende den i § 3, stk. 5,  

 nævnte markedspris indberettes af Klassificeringsudvalget til Kødbranchens  

 Fællesråd.
Ved uregelmæssigheder og overtrædelse af bekendtgørelsen træffer  

 Landbrugsministeriet afgørelse efter indstilling fra Kødbranchens Fællesråd.
 Stk. 4.  De i § 3, stk. 1, nævnte slagterier og  

 slagterier, der tilmelder sig klassificeringsordningen, jfr. § 3, stk. 6,  

 skal yde den for kontrollens gennemførelse fornødne bistand.
§ 5.  Klassificeringen i henhold til § 3, stk. 2, skal  

 foretages af personer, der har gennemgået en af Klassificeringsudvalget  

 foreskrevet og af Landbrugsministeriet godkendt uddannelse i klassificering.  

 Disse personer skal godkendes som klassificører af Klassificeringsudvalget,  

 der udsteder godkendelsesbevis.
Udvalget kan inddrage godkendelsesbeviset.  

 Udgifterne ved uddannelse af klassificører påhviler de enkelte slagterier.
 § 6.  Overtrædelse af § 3, stk. 1-4, straffes med bøde  

 i henhold til kap. 5 i lov nr. 414 af 13. juni 1990 om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer m.v.
 Stk. 2.  Overtrædelse af § 3, stk. 5, straffes med bøde.
 § 7.  Bekendtgørelsen træder i kraft den 1. januar  

 1992.
 Stk. 2.  Samtidig ophæves Landbrugsministeriets  

 bekendtgørelse nr. 518 af 24. september 1982 om klassificering af  

 slagtekroppe af voksent kvæg og indberetning af markedspriser for  

 slagtekroppe af voksent kvæg.
