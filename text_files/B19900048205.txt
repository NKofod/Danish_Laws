 I henhold til § 5, stk. 2, i lov om frikommuner, jf. lovbekendtgørelse nr.  

 583 af 31. august 1989, som ændret ved lov nr. 58 af 7. februar 1990 og lov  

 nr. 390 af 13. juni 1990 meddeles:
 § 1.  Boligministeren har den 25. juni 1990 godkendt  

 frikommuneregulativ nr. 18 for Næstved Kommune om forenkling af proceduren  

 for tilvejebringelse af beslutninger om forlods nedrivninger og enkeltstående  

 boligforbedringer.
 § 2.  Det i § 1 nævnte frikommuneregulativ indebærer,  

 at § 7 a, stk. 4-6, § 9, stk. 2, stk. 6 og stk. 7, 1. pkt., samt § 33, stk.  

 2-6, i lov om byfornyelse og boligforbedring. jf. lovbekendtgørelse nr. 501  

 af 21. juli 1987 med de ændringer, der følger af lov nr. 192 af 29. marts  

 1989, lov nr. 322 af 24. maj 1989, lov nr. 843 af 20. december 1989 og lov  

 nr. 269 af 2. maj 1990, ikke gælder i Næstved Kommune for så vidt angår  

 beslutninger efter § 1 i frikommuneregulativ nr. 18 for Næstved Kommune.
 § 3.  Det i § 1 nævnte frikommuneregulativ træder i  

 kraft den 1. juli 1990. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
