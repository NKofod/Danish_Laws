Nr BTL 254 Betænkning over Forslag til lov om ændring af lov om energiafgift af  

 mineralolieprodukter m.v. og lov om afgift af naturgas og bygas  

 (Afgiftsdifferentiering af benzinafgiften efter benzenindhold m.v.)   

 Nr L 254 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra Bus Danmark  

 A/S.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse uændret.
 Et andet mindretal (Venstres og Det Konservative Folkepartis  

 medlemmer af udvalget) vil ved 3. behandling stemme hverken for eller imod  

 lovforslaget.
Et flertal inden for mindretallet (Venstres medlemmer af udvalget)  

 bemærker, at Venstre kan støtte hovedsigtet bag lovforslaget om, at  

 benzinafgiften differentieres efter benzenindholdet.
En begrænsning af  

 indholdet af benzen i benzin vil være til gavn for såvel miljøet som den  

 almindelige sundhedstilstand.
Venstre undlader dog at stemme for  

 lovforslaget, da det tillige indeholder en reduktion af tilskuddet til  

 ultralet diesel, som Venstre ikke kan støtte.
Endelig ønsker Venstre generelt  

 ikke at støtte regeringens nye afgiftspakke til den danske befolkning.
 Et tredje mindretal (Fremskridtspartiets, Centrum-Demokraternes og  

 Dansk Folkepartis medlemmer af udvalget) indstiller lovforslaget til  

forkastelse ved 3. behandling.
