Nr LSF 214 Forslag til Lov om ændring af lov om social bistand, lov om ændring af  

 personskatteloven og andre skattelove og lov om ændring af lov om  

 arbejdsmarkedsfonde, kildeskatteloven og pensionsbeskatningsloven  

 (Bruttoficering af og midlertidig skatte- og bidragsfritagelse for tilskud  

 til tabt arbejdsfortjeneste efter bistandslovens § 48) Fremsat af socialministeren (Karen Jespersen) den 28. februar 1996 Vedtaget ved tredjebehandling den 23. april 1996 Lov nr. 344 af 06/05/1996 § 1 I lov om social bistand, jf. lovbekendtgørelse nr. 110 af 26. februar  

 1996, foretages følgende ændring:
 1. § 48, stk. 3, affattes således:
»Stk. 3. Hjælp efter stk. 1 omfatter tillige merudgifter i  

 form af tabt arbejdsfortjeneste.
Ydelsen fastsættes på baggrund af den  

 pågældendes tidligere bruttoindtægt.
Socialministeren fastsætter nærmere  

 regler om beregning og regulering af tabt arbejdsfortjeneste efter stk.  

 1.« § 2 I lov nr. 480 af 30. juni 1993 om ændring af personskatteloven og andre  

 skattelove. (Skatteomlægning) foretages følgende ændringer:
 1. I § 10, stk. 2, 1. pkt., indsættes efter  

 »1994«: », jf. dog stk. 6«.
 2. I § 10 indsættes som stk. 6:
»Stk 6. § 2, nr. 1, har ikke virkning for ydelser, der i  

 perioden 1. januar 1994 til og med 31. december 1996 udredes af offentlige  

 myndigheder og institutioner til dækning af tabt arbejdsfortjeneste i henhold  

 til § 48 i lov om social bistand.« § 3 I lov nr. 443 af 1. juni 1994 om ændring af lov om arbejdsmarkedsfonde,  

 kildeskatteloven og pensionsbeskatningsloven. (Ændring af reglerne om  

 bidragsregulering, bidragspligt, opkrævning m.v.) foretages følgende ændring:
 1. I § 4 indsættes som stk. 8:
»Stk. 8. For perioden 1. januar 1994 til 31. december 1996  

 bortfalder pligten til betaling af lønmodtagerbidrag efter § 7, stk. 1, litra  

 c, i lov om arbejdsmarkedsfonde for tilskud til tabt arbejdsfortjeneste efter  

 § 48 i lov om social bistand.« § 4 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. § 1 træder i kraft den 1. januar 1997.
Oprindeligt fremsat forslag § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 1118 af 20. december 1995, foretages  

 følgende ændringer:
 1. § 48, stk. 3, affattes således:
» Stk. 3. Hjælp efter stk. 1 omfatter tillige merudgifter i  

 form af tabt arbejdsfortjeneste.
Ydelsen fastsættes på baggrund af den  

 pågældendes tidligere bruttoindtægt.
Socialministeren fastsætter nærmere  

 regler om beregning og regulering af tabt arbejdsfortjeneste efter stk.  

 1.« § 2 I lov nr. 480 af 30. juni 1993 om ændring af personskatteloven og andre  

 skattelove foretages følgende ændring:
 1. I § 10, stk. 2, 1. pkt., indsættes efter  

 »1994«: », jf. dog stk. 6«.
 2. I § 10 indsættes som stk. 6 :
» Stk 6. § 2, nr. 1, har ikke virkning for ydelser, der i  

 perioden 1. januar 1994 til og med 31. december 1996 udredes af offentlige  

 myndigheder og institutioner til dækning af tabt arbejdsfortjeneste i henhold  

 til § 48 i lov om social bistand.« § 3 I lov nr. 443 af 1. juni 1994 om ændring af lov om arbejdsmarkedsfonde,  

 kildeskatteloven og pensionsbeskatningsloven foretages følgende ændring:
 1. I § 4 indsættes som stk. 8:
» Stk. 8. For perioden 1. januar 1994 til 31. december 1996  

 bortfalder pligten til betaling af lønmodtagerbidrag efter § 7, stk. 1, litra  

 c, i lov om arbejdsmarkedsfonde for tilskud til tabt arbejdsfortjeneste efter  

 § 48 i lov om social bistand.« § 4 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. § 1 træder i kraft den 1. januar 1997.
Bemærkninger til lovforslaget Almindelige bemærkninger Lovforslagets baggrund og formål Tabt arbejdsfortjeneste efter bistandslovens § 48 har hidtil været en  

 nettoydelse ydet til forældre til et handicappet barn, der, som en nødvendig  

 følge af handicappet, passes i hjemmet, og hvor det er mest hensigtsmæssigt,  

 at det er moderen eller faderen, der passer barnet.
 Tabt arbejdsfortjeneste efter § 48 er den sidste egentlige sociale ydelse  

 i bistandsloven, der endnu ikke udmåles som en skattepligtig bruttoydelse.
Skatteministeriet har pr. 1. januar 1994, bl.a. i forbindelse med  

 bruttoficeringen af de øvrige sociale ydelser i bistandsloven, ændret  

 ligningsloven, således at alle sociale ydelser i bistandsloven, herunder tabt  

 arbejdsfortjeneste efter § 48, er skattepligtige.
Tilsvarende er tabt  

 arbejdsfortjeneste efter § 48 omfattet af bidragsgrundlaget for lønmodtagere  

 m.fl. efter lov om arbejdsmarkedsfonde, der ligeledes trådte i kraft den 1.  

 januar 1994.
Nærværende lovforslag skal således rette op på, at ydelser efter  

 bistandslovens § 48 til dækning af tabt arbejdsfortjeneste er skatte- og  

 bidragspligtige, mens udmålingen i henhold til bistandsloven har forudsat, at  

 der ikke var tale om skatte- og bidragspligtige ydelser.
Dette gøres dels ved  

 at bruttoficere tabt arbejdsfortjeneste pr. 1. januar 1997, dels ved i lov om  

 ændring af personskatteloven og andre skattelove, at fritage tabt  

 arbejdsfortjeneste efter bistandslovens § 48 udbetalt i perioden 1. januar  

 1994 til og med 31. december 1996 for beskatning og betaling af  

 arbejdsmarkedsbidrag.
 I konsekvens af den foreslåede midlertidige skatte- og bidragsfritagelse  

 har skatteministeren frafaldet kravet om indberetning i medfør af  

 skattekontrolloven af de omhandlede tilskud til tabt arbejdsfortjeneste for  

 kalenderårene 1995 og 1996.
 Den tabte arbejdsfortjeneste bruttoficeres først pr. 1. januar 1997, idet  

 der skal gives kommunerne adgang til at indrette deres administration på  

 beregning og udbetaling af bruttoydelser i stedet for nettoydelser.
Ændringer i lov om social bistand Der tilsigtes med ændringsforslaget ikke realitetsændringer i ydelsen,  

 dvs. hensigten er fortsat, at den pågældende forældre skal have udbetalt,  

 hvad pågældende mister ved at opgive arbejde helt eller delvist for at passe  

 det handicappede barn i hjemmet.
Udgifter, som forældrene sparer ved at passe det handicappede barn i  

 hjemmet, skal fratrækkes den tabte arbejdsfortjeneste efter  

 arbejdsmarkedsbidrag og skat, dvs. i nettobeløbet.
De ydelser, der vil kunne  

 fratrækkes den tabte arbejdsfortjeneste, kan være sparede udgifter til  

 transport, sparede udgifter til daginstitution, dagpleje m.v., hvis der i den  

 konkrete situation er en besparelse.
 Det bemærkes, at hensigten med den tabte arbejdsfortjeneste er at undgå  

 institutionsanbringelse og sikre, at forældre til handicappede børn fortsat  

 kan leve så normalt som muligt på trods af handicappet, herunder at  

 forældrene har tilnærmelsesvis det samme til rådighed at leve for, som de  

 havde, før de ansøgte om tabt arbejdsfortjeneste.
 Udvidelsen af bemyndigelsen i § 48, stk. 3, tilsigter bl.a. at løse de  

 situationer, hvor der af forskellige årsager ikke umiddelbart findes et  

 anvendeligt indkomstgrundlag, dvs. især situationer med selvstændige  

 erhvervsdrivende og personer, der aldrig har haft en indtægt.
 Følgerne af en bruttoficering af tabt arbejdsfortjeneste efter  

 bistandslovens § 48 vil, udover en bedre tilpasning til skattereglerne og  

 deraf større klarhed i regelsættet, være, at kommunerne får en lettelse for  

 så vidt angår beregningen af den tabte arbejdsfortjeneste, og at den enkeltes  

 økonomiske situation vil være mere overskuelig.
Ændringer i lov om ændring af personskatteloven og andre  

 skattelove Formålet med forslaget er som nævnt at skattefritage tabt  

 arbejdsfortjeneste, som med hjemmel i bistandslovens § 48 udbetales af  

 offentlige myndigheder og institutioner, indtil Socialministeriet har  

 mulighed for at bruttoficere ydelsen gennem en ændring af bistandsloven.  

 Forslaget omhandler således en midlertidig skattefritagelse for tabt  

 arbejdsfortjeneste for perioden 1. januar 1994 til og med 31. december 1996.
 Indtil skattereformen i 1993 var alle ydelser, der udbetaltes af det  

 offentlige i henhold til bistandsloven, skattefri, jf. den tidligere  

 formulering af § 7, litra j, i ligningsloven.
 Ved lov nr. 480 af 30. juni 1993 gennemførtes en skatteomlægning, der  

 bl.a. indebar en bruttoficering af en række sociale ydelser, herunder især  

 kontanthjælp og andre ydelser, der træder i stedet for en løn.
 Hensigten med skattereformen var netop en bruttoficering af alle sociale  

 ydelser, der udbetales som erstatning for løn.
 Bruttoficering gennemføres ved, at ydelserne gøres skattepligtige samtidig  

 med, at der sker en tilsvarende forhøjelse af de udbetalte beløb.
 Ved lov nr. 480 af 30. juni 1993 blev ligningslovens § 7, litra j,  

 udformet således, at skattefriheden alene omfatter ydelser, som offentlige  

 myndigheder og institutioner udreder i henhold til bistandsloven til dækning  

 af nærmere bestemte udgifter for modtageren.
I henhold til bistandslovens § 48 kan der således udbetales nødvendige  

 merudgifter, der måtte være for forældrene i forbindelse med forsørgelsen af  

 et handicappet barn under 18 år i hjemmet.
De merudgifter, der kan dækkes, er  

 eksempelvis befordringsudgifter, udgifter til særlig beklædning, særlig kost,  

 plejeartikler, aflastningsbistand eller ekstraordinære vaskeudgifter.
Alle  

 disse ydelser udbetales som nettoydelser.
Der kan desuden efter § 48 udredes beløb til dækning af tabt  

 arbejdsfortjeneste.
Denne ydelse er en erstatning for lønindtægt, og er  

 således ikke omfattet af skattefriheden i ligningslovens § 7, litra j.
 Kombinationen af de gældende skatteretlige regler og bistandslovens regler  

 betyder, at der i realiteten skal ske beskatning af en nettoydelse.
 Tabt arbejdsfortjeneste, der således er kommet til udbetaling som  

 nettoydelse efter skattereformens ikrafttrædelse, er dog reelt ikke blevet  

 beskattet, formentlig fordi beløbene er udbetalt som en nettoydelse.
Begrundelsen for, at man gennem lovforslaget har valgt at skattefritage  

 tabt arbejdsfortjeneste, der efter skattereformen er udbetalt ubeskattet, er,  

 at en bruttoficering med tilbagevirkende kraft og en efteropkrævning af skat  

 i vidt omfang slet ikke er mulig.
Grunden hertil er bl.a., at udgiften i de  

 fleste tilfælde ikke er udspecificeret, men er konteret sammen med de  

 merudgifter, der iøvrigt udbetales efter bistandslovens § 48.
Endvidere vil et forsøg herpå medføre en uforholdsmæssig stor  

 administrativ omkostningskrævende byrde for såvel de sociale myndigheder som  

 for skattemyndighederne.
Desuden vil det påføre modtagerne et unødigt besvær  

 og i nogle situationer, f.eks. hvor barnet er afgået ved døden i mellemtiden,  

 en unødig psykisk belastning.
 Ændring af lov om ændring af lov om arbejdsmarkedsfonde,  

 kildeskatteloven, og pensionsbeskatningsloven.
 Lovforslaget indeholder en midlertidig fritagelse for pligten til at  

 betale arbejdsmarkedsbidrag af de omhandlede tilskud til erstatning for tabt  

 arbejdsfortjeneste i perioden 1. januar 1994 til 31. december 1996.
 Baggrunden for forslaget er, - ud over de ovenfor vedrørende den  

 foreslåede skattefritagelse anførte praktiske og menneskelige hensyn - at der  

 først i forbindelse med bruttoficeringen af de omhandlede erstatninger for  

 tabt arbejdsfortjeneste vil kunne tages højde for, at sådanne udbetalinger  

 pr. 1. januar 1994 skal pålægges arbejdsmarkedsbidrag.
 Det ved lov nr. 448 af 30. juni 1993 om arbejdsmarkedsfonde indførte  

 arbejdsmarkedsbidrag indebar bl.a., at lønmodtagere m.fl. fra 1. januar 1994  

 skal betale arbejdsmarkedsbidrag af vederlag, herunder løn og honorarer, for  

 personligt arbejde i og uden for ansættelsesforhold.
Omstændighederne ved og betingelserne for at modtage ydelser for tabt  

 arbejdsfortjeneste efter bistandslovens § 48 er af en sådan karakter, at  

 ydelserne er omfattet af lov om arbejdsmarkedsfonde.
Blandt de  

 tildelingskriterier, der skal være opfyldt og som er afgørende for  

 bidragspålæggelse er, at tilskuddene til tabt arbejdsfortjeneste skal  

 modsvares af en arbejdsydelse i form af pleje, pasning, genoptræning m.v. og  

 at det stilles som en betingelse, at modtageren helt eller delvis har måttet  

 ophøre med anden beskæftigelse.
 Modtagerne af tilskud til tabt arbejdsfortjeneste efter bistandslovens §  

 48 er således bidragspligtige efter lov om arbejdsmarkedsfonde § 7, stk. 1,  

 litra c, og ydelserne er omfattet af bidragsgrundlaget efter samme lovs § 8,  

 stk. 1, litra e, dvs. som vederlag for personligt arbejde uden for  

 ansættelsesforhold.
 Efter gældende regler skal der herefter svares arbejdsmarkedsbidrag af en  

 nettoydelse, hvilket ikke er sket i praksis svarende til situationen og med  

 samme begrundelse som på skatteområdet.
De øvrige ydelser til dækning af nødvendige merudgifter, som kan udbetales  

 med hjemmel i bistandslovens § 48, er derimod ikke omfattet af  

 bidragsgrundlaget i lov om arbejdsmarkedsfonde.
Der er for disse ydelsers  

 vedkommende tale om dækning af særlige omkostninger forbundet med  

 forsørgelse, pasning, pleje, transport m.v. af handicappede børn i hjemmet,  

 der ikke modsvares af et arbejdskrav.
Forslaget om midlertidigt at fritage tilskud til tabt arbejdsfortjeneste  

 for bidragspålæggelse retter den konstaterede uoverensstemmelse mellem  

 bistandsloven og lov om arbejdsmarkedsfonde.
Med virkning fra 1. januar 1997,  

 når bidragsfritagelsen bortfalder, vil der for så vidt angår ydelsesniveauet  

 med den foreslåede bruttoficering af ydelsen være taget hensyn til, at der  

 fra og med dette tidspunkt er bidragspligt.
Økonomiske og administrative konsekvenser Forslagene om midlertidig skatte- og bidragsfritagelse, indebærer intet  

 egentligt bagudrettet provenutab, dvs. for årene 1994-1996, da udbetalingen  

 til dækning af tabt arbejdsfortjeneste er udmålt under forudsætning om  

 skatte- og bidragsfrihed.
Der skønnes at være ca. 2600 helårspersoner, som modtager erstatning for  

 tabt arbejdsfortjeneste.
De skønnes efter de gældende regler at modtage ca.  

 157 mill. kr. i tabt arbejdsfortjeneste efter § 48 (pl 1997).
Forslaget om bruttoficering af ydelsen skønnes at medføre en årlig  

 offentlig merudgift på ca. 1 mill. kr. i 1997 og i hvert af de følgende år.  

 Merudgiften skyldes, at der skal fratrækkes 1 mill. kr. mindre i besparelse  

 fra den udbetalte erstatning som følge af en ændret forældrebetaling til  

 daginstitutioner.
Der skønnes at blive en merudgift til udbetaling af  

 erstatning for tabt arbejdsfortjeneste på ca. 115,7 mill. kr. i 1997 og på  

 111,4 mill. kr. i 1998 og i hvert af de følgende år.
Merudgiften til  

 udbetaling af tabt arbejdsfortjeneste modsvares af et tilsvarende  

 skatteprovenu.
Der er desuden skønnet en merudgift på 1,5 mill. kr. som følge  

 af, at der ikke længere skal fratrækkes en besparelse vedrørende  

 boligsikring.
Denne merudgift modsvares af en tilsvarende merindtægt  

 vedrørende boligsikring.
Merudgifter ved en bruttoficering af tabt arbejdsfortjeneste efter §  

 48. Mill. kr. (1997 -pl) Oversigt over merudgifter ved en bruttoficering af tabt  

 arbejdsfortjeneste efter § 48, fordelt på stat, kommune, amt, kirke.
Mill. kr. (1997- pl) De økonomiske konsekvenser er fordelt mellem stat og kommune med halvdelen  

 til hver, bortset fra skatteindtægter samt indtægter til daginstitutioner:  

 Daginstitutioner finansieres 100% af kommunerne.
Skatteindtægterne er for samtlige år fordelt på grundlag af de kommunale  

 skatteprocenter i 1996, hvor den gennemsnitlige primærkommunale skatteprocent  

 er 19,67 procent, mens den gennemsnitlige amtskommunale skatteprocent er  

 10,73 procent.
Statskatten er forudsat til 11,8 procent i 1997 og 9,8 procent  

 i 1998 og i hvert af de følgende år samt et arbejdsmarkedsbidrag på 8 procent  

 for samtlige år.
Kirkeskatten udgør 0,7 procent.
 De økonomiske konsekvenser er forhandlet med de kommunale parter.
 Forslaget skønnes at betyde en lettelse i kommunernes administration af  

 den tabte arbejdsfortjeneste, idet beregningen af den enkelte ydelse efter en  

 bruttoficering vil være forenklet.
 Socialministeriet vil i forbindelse med vejledning af komunerne om  

 bruttoficeringen pr. 1. januar 1997 oplyse om den samtidigt indtrådte skatte-  

 og bidragspligt samt om indberetningspligten efter skattekontrolloven.  

 Forslaget vurderes på denne baggrund ikke at have administrative konsekvenser  

 for Told * Skat.
Erhvervsmæssige og miljømæssige konsekvenser Forslaget skønnes ikke at have erhvervsmæssige eller miljømæssige  

 konsekvenser.
Forhold til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Tabt arbejdsfortjeneste til pasning af handicappet barn i eget hjem ydes  

 efter bistandslovens § 48, stk. 1. Ydelsen ydes i dag som en nettoydelse, der  

 beregnes i forhold til, hvad pågældende havde til rådighed forinden  

 overgangen til tabt arbejdsfortjeneste.
Efter forslaget vil ydelsen fra den 1. januar 1997 skulle beregnes som en  

 bruttoydelse, men i øvrigt efter samme kriterier som hidtil.
Beregningen skal  

 således stadig tage udgangspunkt i, hvad pågældende havde til rådighed  

 forinden overgangen til tabt arbejdsfortjeneste.
 Efter forslaget bemyndiges socialministeren til at fastsætte  

 retningslinier for beregning af tabt arbejdsfortjeneste for f.eks.  

 selvstændigt erhvervsdrivende eller personer, hvor der ikke tidligere har  

 været et indkomstgrundlag.
Til § 2 Med det nye stk. 6 indføres skattefrihed for tabt arbejdsfortjeneste, der  

 udbetales i medfør af bistandslovens § 48 for perioden 1. januar 1994 til og  

 med 31. december 1996, i lighed med den skattefrihed, der gælder for de  

 øvrige ydelser, der udredes med hjemmel i paragraffen. Ændringen skal  

 kompensere for, at ydelsen ikke blev bruttoficeret i forbindelse med  

 skattereformen, som det var tilfældet med andre sociale ydelser.
Til § 3 Forslaget indeholder bestemmelsen, der fritager tilskud til tabt  

 arbejdsfortjeneste efter bistandslovens § 48 for bidragspligt i perioden 1.  

 januar 1994 til 31. december 1996.
Til § 4 Efter lovforslagets § 4 træder dele af loven i kraft dagen efter  

 bekendtgørelsen i Lovtidende.
Den del af loven, der omhandler ændringer i  

 skattelovgivningen og lov om arbejdsmarkedsfonde, har virkning for ydelser,  

 der af offentlige myndigheder og institutioner udredes til dækning af tabt  

 arbejdsfortjeneste i henhold til § 48 i bistandsloven i perioden 1. janauar  

 1994 til og med 31. december 1996.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 1118 af 20. december 1995, foretages  

 følgende ændringer:
 1. § 48, stk. 3, affattes således:
» Stk. 3. Hjælp efter stk. 1 omfatter tillige merudgifter i  

 form af tabt arbejdsfortjeneste.
Ydelsen fastsættes på baggrund af den  

 pågældendes tidligere bruttoindtægt.
Socialministeren fastsætter nærmere  

 regler om beregning og regulering af tabt arbejdsfortjeneste efter stk.  

 1.« § 48, stk. 3. Socialministeren fastsætter nærmere regler om  

 tilskud til dækning af tabt arbejdsfortjeneste efter stk. 1.
§ 2 I lov nr. 480 af 30. juni 1993 om ændring af personskatteloven og andre  

 skattelove foretages følgende ændring:
 1. I § 10, stk. 2, 1. pkt., indsættes efter  

 »1994«: », jf. dog stk. 6«.
 2. I § 10 indsættes som stk. 6 :
» Stk 6. § 2, nr. 1, har ikke virkning for ydelser, der i  

 perioden 1. januar 1994 til og med 31. december 1996 udredes af offentlige  

 myndigheder og institutioner til dækning af tabt arbejdsfortjeneste i henhold  

 til § 48 i lov om social bistand.« § 10. Loven træder i kraft dagen efter bekendtgørelsen i  

 Lovtidende.
Stk. 2. §§ 1-7 har virkning fra og med indkomståret 1994. Ved  

 opgørelsen af, om skatterne overstiger 78 pct. af indkomsten efter  

 personskattelovens § 19, stk. 2-7, jf. lovbekendtgørelse nr. 869 af 22.  

 oktober 1992, tages for indkomståret 1993 hverken hensyn til udbytte eller  

 aktieindkomst eller hensyn til skat af udbytte- eller aktieindkomst.
Skatten  

 af udbytteindkomst eller aktieindkomst for 1993 nedsættes heller ikke efter  

 personskattelovens § 19, stk. 2-7, jf. lovbekendtgørelse nr. 869 af 22.  

 oktober 1992.
Stk. 3. § 8 har virkning fra og med indkomståret 1994. Fuldt  

 skattepligtige personer, der ved udgangen af indkomståret 1993 er fyldt 67  

 år, er dog fortsat berettiget til nedslag i skatteansættelsen for  

 renteindtægter m.v. for indkomståret 1994 og følgende år efter reglerne i  

 3-5. pkt.
For indkomståret 1994 udgør rentenedslaget det samme beløb, som den  

 berettigede har fået beregnet for indkomståret 1993. For indkomståret 1995  

 udgør rentenedslaget det for indkomståret 1993 beregnede beløb nedsat med 700  

 kr., for indkomståret 1996 nævnte beløb med 1.400 kr., for indkomståret 1997  

 nævnte beløb nedsat med 2.100 kr. og for indkomståret 1998 det for  

 indkomståret 1993 beregnede beløb nedsat med 2.800 kr.
For indkomståret 1999  

 og senere indkomstår indrømmes der ikke nedslag i skatteansættelsen for  

 renteindtægter m.v.
 Stk. 4. § 9 har virkning for overskud, der opspares i indkomståret  

 1996 og følgende indkomstår.
 Stk. 5. Ved beregning af skat i et dødsbo efter  

 virksomhedsskattelovens § 19, stk. 1, foretages 65.000 kr.-fradraget først i  

 overskud, der er opsparet før indkomståret 1996. Et eventuelt resterende  

 fradrag foretages i overskud, der er opsparet for indkomståret 1996 eller  

 senere.
§ 3 I lov nr. 443 af 1. juni 1994 om ændring af lov om arbejdsmarkedsfonde,  

 kildeskatteloven og pensionsbeskatningsloven foretages følgende ændring:
 1. I § 4 indsættes som stk. 8:
» Stk. 8. For perioden 1. januar 1994 til 31. december 1996  

 bortfalder pligten til betaling af lønmodtagerbidrag efter § 7, stk. 1, litra  

 c, i lov om arbejdsmarkedsfonde for tilskud til tabt arbejdsfortjeneste efter  

 § 48 i lov om social bistand.« § 4. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1-11, og § 2, nr. 2, har virkning for 1995 og  

 senere år.
 Stk. 3. § 1, nr. 13 og 19, har virkning for  

 fratrædelsesgodtgørelser, efterbetalinger, efterløns- og pensionslignende  

 ydelser, der udbetales fra og med den 1. januar 1995, samt  

 fratrædelsesgodtgørelser m.v., der udbetales før den 1. januar 1995, men  

 vedrører en periode efter denne dato.
 Stk. 4. § 1, nr. 12, har for bidragspligtige omfattet af § 7, stk.  

 1, litra a, i lov om arbejdsmarkedsfonde virkning fra og med 1. januar 1994.  

 Skatteministeren fastsætter nærmere regler om tilbagebetaling af bidrag  

 opkrævet indtil lovens ikrafttræden hos personer, der ikke er skattepligtige  

 efter kildeskattelovens §§ 1 eller 2, stk. 1, litra a, c eller j.
 Stk. 5. § 1, nr. 18, 25 og 26, og § 2, nr. 1 og 3, har virkning  

 fra og med 1. januar 1994.
 Stk. 6. Den i § 1, nr. 34, foreslåede § 13 A, stk. 2, samt § 3 har  

 virkning fra og med den 1. oktober 1994. Skatteministeren kan dog fastsætte  

 et tidligere virkningstidspunkt.
 Stk. 7. For perioden 1. januar til 31. december 1994 bortfalder  

 pligten til betaling af lønmodtagerbidrag efter § 7, stk. 1, litra a for  

 oplæringsydelse efter § 15 i lov om kommunal aktivering, jf.  

 lovbekendtgørelse nr. 8 af 5. januar 1994.
