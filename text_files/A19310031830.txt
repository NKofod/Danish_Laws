 VI Christian den Tiende, af Guds Naade Konge til Danmark  

 og Island, de Venders og Goters; Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov:
§ 1 For at muliggøre Oprettelsen og sikre Bevarelsen af de til Geodætisk  

 Instituts Opmaalinger fornødne trigonometriske Stationer og andre Fikspunkter  

 kan Instituttet fordre afgivet det til en Station eller et Fikspunkt  

 nødvendige Areal.
§ 2 Instituttets Beslutning i Medfør af nærværende Lov kan inden 6 Uger efter,  

 at den er meddelt Ejeren, af denne indankes for Forsvarsministeren.
§ 3 Arealets Afgivelse kan kræves enten til Ejendom eller saaledes, at alene  

 en begrænset Brugsret erhverves.
 Instituttets Personale og Politiet har til enhver Tid Adgang til de  

 Arealer, over hvilke Instituttet har erhvervet Brugsret.
§ 4 I Mangel af mindelig Overenskomst kan Ekspropriation ske efter Reglerne i  

 § 4 i Lov af 20. August 1853 om Jords Afgivelse til Biveje, jfr.
Lov Nr. 108  

 af 3. April 1925 § 29.
§ 5 Arealets Beliggenhed og Omfang fastslaas - hvor der ikke er Tale om  

 Ejendomsoverdragelse - ved en Deklaration, i hvilken der efter Instituttets  

 nærmere Bestemmelse i det enkelte Tilfælde kan træffes Bestemmelser til  

 nærmere Præcisering af Ejerens Pligter i de i § 10 ommeldte Henseender.
 Ved Deklarationens Indsendelse til Tinglysning skal medfølge et Kort over  

 Arealet.
§ 6 Efter Udløbet af den i § 2 fastsatte Klagefrist, eventuelt efter de for  

 Ekspropriationen fastsatte Klagefrister, bliver Deklarationen at tinglyse paa  

 den paagældende Ejendom.
§ 7 Alle Dokumenter om Areals Afgivelse til Ejendom eller til Brug i Henhold  

 til denne Lov er stempelfri og kan tinglyses uden Afgift til Statskassen.
§ 8 Deklarationen skal respekteres ikke alene af Ejendommens Ejer og Bruger,  

 men ogsaa af Panthavere og andre Indehavere af begrænsede Rettigheder i  

 Ejendommen, ligegyldigt naar saadan Ret over Ejendommen er erhvervet.
§ 9 Den endeligt fastsatte Erstatning udbetales Ejeren straks efter  

 Deklarationens Tinglysning, naar han godtgør, at hans Ejendom er ubehæftet,  

 eller at Panthaverne samtykker i Udbetalingen.
Er inden 3 Maaneders Forløb  

 ingen anden Overenskomsst opnaaet, udbetales Erstatningen mod Afskrivning paa  

 vedkommende Gældsbevis til den Panthaver, der godtgør at være først  

 panteberettiget i Ejendommen.
Erstatningen kan dog, hvad enten den er fastsat  

 ved Overenskomst eller Ekspropriation, altid udbetales til Ejeren, naar  

 Erstatningen ikke udgør et Beløb over 50 Kr.
§ 10 De heromhandlede Arealer maa ikke udgraves eller beplantes, de maa ikke  

 ved Afgravning, Undergravning eller paa anden Maade bringes i Fare for at  

 styrte sammen.
Geodætisk Instituts Signaler eller Observationstaarne maa ikke  

 beskadiges eller borttages.
Overtrædelse heraf straffes med Fængsel eller  

 under formildende Omstændigheder med Bøder ikke under 10 kr.
Bøderne  

 tilfalder Statskassen.
 hvorefter alle vedkommende sig have at rette.
 Givet paa Christiansborg, den 16.  

 December 1931.
 Under Vor Kongelige Haand og Segl.
 Christian R.
(L.
S.) L.
Rasmussen.
(* 1) Udfærdiget gennem Krigsministeriet.
Se Rigsdagstidenden for 1931-32:  

 Folket.
Tid.
Sp. 1198, 1435, 1638, 1804; Landst.
Tid.
Sp. 536, 541, 549;  

 Till.
A.
Sp. 3427; Till.
C.
Sp. 103, 251.
