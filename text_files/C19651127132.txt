Ved Københavns Byrets dom af 13.12.1963 blev en 19-årig tiltalt anset med  

 ungdomsfængsel for røveri, tyveri, overtrædelse af færdselsloven m.v.
Sagen  

 blev fremmet efter retsplejelovens § 925. Den pågældende ankede til  

 formildelse, men nedlagde under domsforhandlingen i landsreten påstand om  

 frifindelse for så vidt angik røveriforholdet, idet han fragik den tilståelse  

 han havde aflagt i byretten.
Mod anklagemyndighedens protest admitterede landsretten efter alt  

 foreliggende anken uanset ankefristens overskridelse.
Efter afhøring af  

 tiltalte og dokumentation af de forklaringer, der var afgivet til  

 politirapport og i retten om røveriet, stadfæstede landsretten afgørelsen  

 under henvisning til, at sagen med rette var fremmet for byretten efter §  

 925, og at det også efter den for landsretten stedfundne bevisførelse,  

 herunder karakteren af tiltaltes egen forklaring, måtte lægges til grund, at  

 røveriet var foregået som fastslået i byrettens dom.
Der henvises til U  

 63.316 H og artikler i U 63 B. 237, J 1963.487 og 1964.139 og U 63.843.
