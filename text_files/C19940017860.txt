Indledende bemærkninger 1.1. Vejledningen vedrører forståelsen af bestemmelserne i §§ 2 og 3 i lov  

 om butikstid.
1.2. Salg på udstillinger reguleres alene i næringsloven.
Se også pkt.  

 2.3.
Lovens § 2 2.1. De i lovens § 2, stk. 1, nævnte varer må - også uden for butikstiden  

 - sælges fra lokaler, hvorfra der i butikstiden sælges andre varer.
Disse  

 andre varer må naturligvis ikke sælges uden for butikstiden, og det kan  

 derfor være hensigtsmæssigt at holde dem adskilt fra § 2-varerne.
2.2. For fersk fisk gælder særlige forhold, når de sælges uden for  

 sædvanlig butikshandel.
De må da kun sælges fra lokaliteter, hvorfra der i  

 butikstiden ikke må sælges andre varer overhovedet.
Denne særlige bestemmelse  

 er indsat af hensyn til fiskeres salg af egen fangst.
2.3. Salg fra udstillinger, forlystelseshaver, dyreparker og lignende er  

 ikke længere omfattet af butikstidsreglerne.
Ved udstillinger forstås  

 arrangementer, der alene har til formål at fremvise ting/varer.  

 Udstillingerne skal være båret af en ide.
Egentlige salgsarrangementer falder  

 uden for begrebet udstilling.
Da loven alene gælder for faste  

 forretningssteder, er kortvarige udstillinger og omrejsende forlystelser ikke  

 omfattet af butikstidsbestemmelserne.
Salg af plakater, postkort, souvenirs  

 og lignende fra museer er også undtaget fra butikstidsbestemmelserne.
Det  

 samme gælder salg fra zoologiske haver og faste forlystelsesparker.
2.4. Lovens § 2, stk. 3, er kun aktuel for ikke-sortimentsbutikker, idet  

 sortimentsbutikker i medfør af sortimentsbekendtgørelsen kan sælge brød,  

 mejeriprodukter og aviser.
Det er en forudsætning for at benytte  

 bestemmelsen, at en ikke-sortimentsbutik også på hverdage sælger aviser eller  

 mejeriprodukter.
Bestemmelsen gælder alle søn- og helligdage, også hvis  

 juleaftensdag eller grundlovsdag falder på en søndag.
Det begrænsede salg af  

 morgenbrød m.v. forudsætter ikke særlig adskillelse i butiksindretningen.
Det  

 begrænsede salg omfatter ikke andre tidsskrifter end aviser.
F.eks. må  

 ugeblade ikke sælges.
Lovens § 3 3.1. Sortimentsbutikker må til enhver tid kun føre de varer, som er  

 tilladt efter bekendtgørelse om begrænset varesortiment.
Varesortimentet må  

 ikke suppleres med de i lovens § 2, stk. 1, nævnte varer eller ved opstilling  

 af automater i eller uden for butikken.
 3.2. Sortimentsbutikker må kun stå i indvendig forbindelse med butikker,  

 der er omfattet af bestemmelserne i lovens § 1, hvis det effektivt sikres, at  

 kunderne uden for butikstiden kun har adgang til det begrænsede  

 varesortiment.
3.3. Det er muligt at opdele en butik i to eller flere afdelinger,  

 hvor een alene indeholder sortimentsvarer, og andre indeholder  

 ikke-sortimentsvarer.
En afdeling er et afgrænset område, hvor der er  

 gulvplads til såvel varer som til kunder eller personale.
Uden for  

 butikstiden skal sortimentsafdelingen være adskilt fra de andre afdelinger  

 ved hjælp af aflåste døre, vægge, gitre eller anden effektiv adskillelse.
 3.4. Ikke-sortimentsvarer må på intet tidspunkt befinde sig i  

 sortimentsafdelingen.
3.5. Et køle/fryseanlæg, en varereol, en butikshylde eller lignende kan  

 samtidig benyttes til opbevaring af såvel sortimentsvarer som  

 ikke-sortimentsvarer.
Det er dog en betingelse, at ikke-sortimentsvarer på  

 intet tidspunkt befinder sig i sortimentsafdelingen.
Uden for butikstiden  

 skal det sikres, at såvel kunder som personale udelukkende har adgang til  

 sortimentsvarerne.
Dette kan sikres ved aflåste gitre, glasplader,  

 sektionsopdeling i køle/fryseanlæg eller lignende.
Det er også her en  

 forudsætning, at kravet i pkt. 3.3. om selvstændige afdelinger er opfyldt.  

 Således må den del af et køle/fryseanlæg, en varereol, en butikshylde eller  

 lignende, der indeholder ikke-sortimentsvarer, alene befinde sig i en  

 ikke-sortimentsafdeling.
