MT. nr. 9-84 I medfør af § 6, stk. 1, nr. 3, jfr. stk. 3, og § 15, stk. 3, i lov nr. 59  

 af 15. februar 1974 om priser oa avancer fastsættes følgende forskrifter for  

 ejendomsmægleres og ejendomshandleres salærtakster:
§ 1 Bestemmelserne i denne bekendtgørelse gælder for ejendomsmægleres og  

 ejendomshandleres medvirken ved enkeltstående handeler, for hvilke slutseddel  

 underskrives i tiden fra 1. januar 1985 til 1. juli 1985.
§ 2 Stk. 1.  Ejendomsmæglere og ejendomshandlere må for  

 medvirken ved køb og salg af fast ejendom ikke beregne sig højere salær af  

 sælger og køber tilsammen end de nedenfor anførte takster, jfr. dog  

 bestemmelsen i stk. 2 og i § 4. Taksterne er ekslusive moms.
 1. Almindelige landbrugsejendomme:
 1,57 pct. af købesummen.
 2. Parcelhuse og andre ejendomme til beboelse samt  

 udlejningsejendomme til beboelse med indtil 3 lejepartier:
 1,92 pct. af købesummen.
3. Udlejningsejendomme til beboelse med mere end 3  

 lejepartier.
Erhvervsejendomme.
Ejendomme, hvor mindst 50 pct. af  

 etageareatlet benyttes til erhverv, eller hvor lejen af erhvervslokaler udgør  

 mindst 50 pct. af den samlede leje.
Hoteller.
Gartnerier.
Frugtplantager.  

 Skovejendomme.
Pelsdyrfarme og andre specialejendomme.
Ejendomme, som  

 overdrages med en deri værende af ejeren drevet virksomhed, der samtidig  

 overtages af køberen.
Grunde til erhvervs- og etagebyggeri.  

 Udstykningsarealer:
 2,85 pct. af købesummen.
 4. Grunde til parcel- og fritidshuse samt fritidshuse  

 og kolonihaver:
 4,80 pct. af købesummen indtil 50.000 kr. og 1,92 pct. af resten.
 5. Erhvervsvirksomheder og forretninger i lejede  

 lokaler:
 7,33 pct. af købesummen.
 6. Ejerlejligheder:
 2,88 pct. af købesummen.
 7. Andels- og aktielejligheder:
 4.80 pct. af købesummen.
 Stk. 2.  For medvirken som anført under 1-7 er det  

 tilladt af betinge et mindstesalær på 2.200 kr.
 Stk. 3  Ved købesummen forstås den i slutsedlen eller -  

 i mangel heraf - i skødet anførte overtagelsesum.
 Stk. 4.  Ved salg af ejendomme, som overdrages med en  

 deri værende af ejeren drevet erhvervsvirksomhed, der samtidig overtages af  

 køberen, og ved salg af erhvervsvirksomheder og forretninger i lejede lokaler  

 kan salæret beregnes af købesummen inklusive inventar, varelager og goodwill.
§ 3 For anden bistand end anført i §2 må ejendomsmæglere og ejendomshandlere  

 ikke beregne sig højere samlet salær end nedensående, jfr. dog § 4. Ved  

 bistand efter 2 og 3 kan salæret tillægges moms.
 1. Ved salg af pantebreve:
2 pct. af restgælden.
Tilladt mindstesalær: 400 kr.
 2. Ved ejendomshandel mod byttelejlighed:
 Ud over salæret for ejendomshandelen kan beregnes et passende vederlag for  

 merarbejdet, dog højst 1.750 kr.
 3. Ved ydelse af bistand som tillidsmand for køberen:
Hvis handelen kommer i stand, kan beregnes halvdelen af det salær, som  

 forannævnte takster giver adgang til.
I modsat fald kan beregnes et passende  

 arbejdsvederlag.
Det er en forudsætning, at der ikke beregnes salær hos  

 sælger.
§ 4 Ud over de i §§ 2-3 anførte salærer kan der efter forudgående skriftligt  

 bekræftet aftale med klienten beregnes dækning for bevisligt afholdte  

 udgifter til avertering og kørsel samt nødvendige attester.
§ 5 Overtrædelse af foranstående bestemmelser straffes med bøde.
§ 6 Denne bekendtgørelse, der er en forlængelse med ændringer af  

 monopoltilsynets bekendtgørelse nr. 5 af 21. juni 1984, træder i kraft den 1.  

 januar 1985.
 Monopoltilsynet, den 28. december 1984.
