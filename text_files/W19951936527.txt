Denne artikel omhandler lægekonsulenters inhabilitet.
Problemer med  

 lægekonsulenters inhabilitet kan som udgangspunkt opstå i alle sager, der  

 forudsætter en helbredsmæssig vurdering.
Har in- habiliteten haft væsentlig  

 betydning for afgørelsen, medfører den, at afgørelsen må anses for ugyldig.
 SAGSFREMSTILLING:
I denne artikel behandles spørgsmålet om lægekonsulenters inhabilitet.
- - - En praktiserende læge kan ikke deltage som komunens lægekonsulent i egne  

 patienters sociale sager, herunder sager om førtidspension.
Nyt fra Ankestyrelsen, nr. 3, oktober 1995, indeholdt en artikel af  

 ankechef Karin Rasch om førtidspension, hvori betingelserne for at få  

 førtidspension og herunder kravene til den lægelige doku mentation blev  

 uddybet.
Artiklen havde forud været bragt i Måneds skrift for praktisk  

 Lægegerning, september 1995, s. 1169-73.
Formålet med artiklen var at udbrede kendskabet hos prak-tiserende læger  

 til lovregler og gældende praksis for tilkendelse af førtids pension.
Lægerne  

 er ofte de første til at rådgive patienterne, når spørgsmålet om  

 førtidspension kommer på tale.
 Da praktiserende læger tillige i vidt omfang virker som lægekonsulent i  

 sociale sager i kommunerne, har Ankestyrelsen fulgt op på artiklen med en  

 redegørelse for forvaltningslovens regler om in habilitet, og givet nogle  

 eksempler på, hvornår man som lægekonsu- lent kan komme i konflikt med disse  

 regler.
Forvaltningslovens regler om inhabilitet Forvaltningsloven gælder for alle dele af den offentlige forvaltning.
 En læge, der er ansat som lægekonsulent, det være sig i en kommune, et  

 revaliderings- og pensionsnævn eller i Ankestyrelsen, er således underlagt  

 forvaltningslovens regler om inhabilitet, uanset at lægekonsulentens funktion  

 kun er rådgivende.
Reglerne om inhabilitet fremgår af forvaltningslovens § 3, som blandt  

 andet opregner en række konkrete situationer, der fører til inhabilitet.
Af  

 særlig interesse i relation til spørgsmålet om læ gekonsulenters habilitet er  

 opsamlingsbestemmelsen i § 3, stk. 1, nr. 5.
 Ifølge denne bestemmelse, er den, der virker inden for den offentlige  

 forvaltning inhabil i forhold til en bestemt sag, hvis der foreligger  

 omstændigheder, som er egnede til at vække tvivl om vedkommendes upartiskhed.
Baggrunden for reglerne om inhabilitet er et ønske om at tilvejebringe  

 sikkerhed for, at de afgørelser, der træffes af den offentlige forvaltning,  

 ikke påvirkes af uvedkommende hensyn.
Et af disse hensyn er, at de personer,  

 der er med til at træffe afgørelse eller deltager som rådgivende sagkundskab  

 ved behandlingen af en sag, ikke kan betragtes som partiske.
 Partiskhed kan gå i to retninger, det vil sige føre til såvel posi- tiv  

 som negativ særbehandling.
Den, der er bekendt med, at der for pågældendes vedkommende fore- ligger  

 forhold, som kan bevirke inhabilitet, har pligt til at give meddelelse herom  

 til myndigheden.
Tilsidesættelse af underretnings pligten vil være en  

 tjenesteforseelse.
Inhabilitet kan medføre ugyldighed Har der i en sag foreligget inhabilitet, må myndigheden foretage en  

 konkret vurdering af, hvilken indflydelse inhabiliteten har haft på  

 afgørelsen.
Antages inhabiliteten at have haft væsentlig betydning for  

 afgørelsen, medfører det, at afgørelsen må anses for ugyldig.
 Foreligger der inhabilitet, vil afgørelsen, uanset om den kan anses for at  

 være ugyldig, under alle omstændigheder være behæftet med en formel fejl.
I tilfælde, hvor afgørelsen er indbragt for en overordnet klagein stans,  

 vil denne i nogle tilfælde selv kunne rette op på fejlen.
I andre tilfælde  

 vil klagemyndigheden erklære afgørelsen for ugyldig og hjemvise sagen til  

 underinstansen med henblik på, at der træffes en ny afgørelse.
Ankestyrelsens praksis Ankestyrelsen har i en række tilfælde taget stilling til eller udtalt sig  

 om habilitetsspørgsmål.
Ankestyrelsen har herunder i Nyt fra Ankestyrelsen  

 nr. 3, oktober 1994, bragt en artikel om emnet.
Ne denfor gives en række  

 eksempler fra praksis til belysning af for skellige problemstillinger.
Eksempel 1 En lægekonsulent havde deltaget ved behandlingen af en sag i et  

 revaliderings- og pensionsnævn, selv om han forinden som special læge havde  

 afgivet en erklæring om ansøgeren.
Ankestyrelsen udtalte, at det forhold, at en lægekonsulent i en kommune  

 eller et revaliderings- og pensionsnævn som læge eller speciallæge forud har  

 udtalt sig om en patient eller som prakti serende læge har et særligt nært  

 kendskab til patienten, er et mo- ment, der er egnet til at vække tvivl om  

 den pågældendes upartiskhed.
Denne tvivl medfører, at lægen eller  

 speciallægen må betragtes som inhabil ved behandlingen af patientens sag.
 Lægens eller speciallægens deltagelse medfører derfor, at sagsbe  

 handlingen i kommunen eller nævnet findes behæftet med en formel fejl.
 I den konkrete sag rettede Anke-styrelsen selv op på fejlen ved at  

 indhente en ny speciallægeerklæring i sagen og afgjorde herefter sagen på  

 dette grundlag.
Eksempel 2 En kommune har forespurgt Ankestyrelsen, om kommunens lægekonsulent, der  

 arbejder som privat praktiserende læge i et lægehus i kommunen sammen med 2  

 andre praktiserende læger, vil være inhabil i forhold til behandlingen af  

 pensionssager, hvor en af de to andre læger i lægehuset har afgivet en  

 erklæring.
Ankestyrelsen udtalte, at det må antages, at der ikke foreligger in  

 habilitet, medmindre pågældende særligt har engageret sig fagligt i den  

 aktuelle sag eller selv kender patienten nærmere.
I sidste ende beror  

 afgørelsen herudover på lægekonsulentens egen vurdering af, om han/hun kan  

 vurdere sagen upartisk.
Eksempel 3 En kommune har forespurgt Ankestyrelsen, om problemet med kommunale  

 lægekonsulenters inhabilitet kun gælder sager, der afgøres i kommmunalt regi  

 eller også sager, der afgøres af revaliderings- og pensionsnævnet.
 Ankestyrelsen udtalte som sin vejledende opfattelse, at det som ud  

 gangspunkt kun er i sager, hvor kommunen træffer afgørelse, at  

 inhabilitetsproblemer for kommunens lægekonsulent kan opstå, og at problemet  

 i almindelighed ikke ventes at opstå i sager, hvor kom- munen alene kommer  

 med indstilling til revaliderings- og pensions nævnet med eventuelle  

 udtalelser fra kommunens lægekonsulent.
Denne opfattelse bygger på, at kravet til uvildighed må opfattes som et  

 krav til den instans, der træffer afgørelsen.
Da nævnene forudsættes at  

 underkaste sagerne en selvstændig lægelig vurdering ved en eller flere  

 uvildige lægekonsulenter, må en udtalelse fra kommunens lægekonsulent, der  

 også kender ansøgeren som patient, indgå i sagen på lige fod med andre  

 lægelige akter, som nævnet må forholde sig selvstændigt til og eventuelt få  

 uddybet eller suppleret.
Eksempel 4 En speciallæge havde afgivet en speciallægeerklæring til brug for en  

 pensionssag.
Speciallægen deltog efterfølgende som lægekonsulent ved  

 revaliderings- og pensionsnævnets behandling af sagen.
 Ankestyrelsen udtalte, at lægekonsulenten ved behandlingen i nævnet havde  

 været inhabil.
Ankestyrelsen fandt dog sagen tilstrækkeligt belyst ved andre er klæringer  

 og traf afgørelse.
Speciallægens konsulentudtalelse havde således ikke  

 påvirket Ankestyrelsens afgørelse.
Eksempel 5 En kommune har anmodet om præ-cisering af, hvilke sagstyper, An-  

 kestyrelsen konkret mener, kan give problemer med hensyn til inhabilitet.
 Ankestyrelsen har udtalt, at det ikke er muligt at præcisere dette nærmere  

 end til, at det som udgangspunkt er alle sager, der forudsætter en  

 helbredsmæssig vurdering.
Konklusion - Kommuner og nævn skal ved behandlingen af sociale sager, hvori der  

 deltager rådgivende lægelig sagkundskab, være opmærksomme på spørgsmålet om  

 inhabilitet.
- Lægekonsulenten har selv pligt til at være opmærksom på og meddele  

 kommunen, om der foreligger forhold, der kan bevirke inhabilitet.
Hvis  

 læge-konsulenten er i tvivl, bør pågældende for en sikkerheds skyld afstå fra  

 at deltage ved behandlingen af en sag.
 - Kravet om habilitet må opfattes som et krav i forhold til den instans,  

 der træffer afgørelse.
 - Problemer med lægekonsulenters inhabilitet kan som udgangspunkt opstå i  

 alle sager, der forudsætter en helbredsmæssig vurdering.
 - Har inhabiliteten haft væsentlig betydning for afgørelsen, medfører det,  

 at afgørelsen må anses for ugyldig.
- I mindre kommuner, hvor der kun er en enkelt eller få praktiserende  

 læger, og hvor man derfor hyppigere vil kunne støde på spørgsmålet om  

 inhabilitet, kan problemet løses ved, at man indgår en aftale med en  

 praktiserende læge fra en nabokommune om at fungere som lægekonsulent.
Enten  

 ved at man direkte bytter lægekonsulent eller ved at man løser konkrete  

 habilitetsproblemer ved at låne nabokommunens lægekonsulent.
 Ankestyrelsen er bekendt med, at nogle kommuner har løst problemerne på  

 denne måde.
