 Formålet med denne artikel er at belyse, hvornår man er reelt enlig i  

 forhold til børnetilskudsloven og diskutere bedømmelsen af om kun et af  

 barnets forældre lever.
Der foreligger en praksis fra nævnene angående det første spørgsmål, selv  

 om der fortsat er visse afgrænsningsproblemer.
I de senere år er der opstået  

 et nyt problem, nemlig det, at en udlænding med barn tager ophold i Danmark,  

 mens barnets anden forældre er blevet i hjemlandet.
I sådanne situationer vil  

 det ofte være svært at skaffe sikre oplysninger om årsagen til, at forældrene  

 lever adskilt og om den tilbageblevne forældre fortsat lever.
Ordinært og ekstra børnetilskud Efter børnetilskudslovens § 2 nr 1 jf. § 3 kan den, der har for-  

 ældremyndigheden og er enlig forsørger, få ordinært og ekstra børnetilskud.  

 Det fremgår af Socialministeriets vejledning fra januar 1996, kapitel II,  

 punkt 8, at en person, der er gift kun kan anses som enlig forsørger, hvis  

 pågældende lever adskilt fra ægtefællen på grund af uoverensstemmelser.
I SM B-8-96 kunne en flygtning ikke anses for at være enlig forsørger,  

 selv om hun levede fysisk adskilt fra sin ægtefælle, der fortsat opholdt sig  

 i hjemlandet.
Parterne var gift, og adskillelsen skyldtes ikke separation  

 eller uoverensstemmelser, da der var søgt om familiesammenføring.
Flygtningen  

 kunne derfor ikke få ordinært og ekstra børnetilskud.
Denne SM fastslår, at en gift forældre kun kan anses for enlig, hvis  

 samlivet er ophævet på grund af uoverensstemmelser eller separation.
Den  

 anden ægtefælles fravær af andre årsager, selv om et samliv for tiden ikke er  

 praktisk muligt, er ikke tilstrækkeligt til, at man kan anses for enlig i  

 børnetilskudslovens forstand.
Særligt børnetilskud Efter børnetilskudslovens § 4, stk. 3, nr. 2 kan der ydes et særligt  

 børnetilskud når kun en af barnets forældre lever.
Endvidere kan der efter §  

 4, stk. 3, nr. 3 ydes et særligt børnetilskud, når barnet efter  

 forældremyndighedens indehavers død adopteres af dennes ægtefælle eller en  

 enlig person.
 Der har i praksis været nogen tvivl om, hvor bogstaveligt det skal  

 forstås, at der kun kan ydes særligt børnetilskud efter disse bestemmelser,  

 når en eller begge forældre er døde.
I SM B-4-95 behandlede Ankestyrelsen to sager om særligt børnetilskud til  

 enlige adoptanter i Danmark, der havde adopteret et udenlandsk barn.  

 Ankestyrelsen fandt, at der ikke var ret til særligt børnetilskud efter § 4,  

 stk. 3, nr. 3. Det var ikke tilstrækkeligt grundlag for ret til særligt  

 børnetilskud, at der på grund af forholdene i barnets hjemland ikke kunne  

 gives oplysninger om den person, der havde forældremyndigheden før  

 adoptionen.
I SM B-4-95 fastslås det endvidere, at enlige adoptanter ikke har  

 ret til børnetilskud efter § 4, stk. 3 , nr. 2, idet adoptanten ved  

 adoptionen har påtaget sig den fulde forsørgelsespligt over barnet.
 Ud over den særlige problematik ved adoption fastslår SMen at en  

 forældremyndighedsindehaver ikke kan anses for død, blot fordi der ikke er  

 oplysninger om dennes skæbne.
I en konkret sag rettede en kommune henvendelse til Ankestyrelsen for at  

 få en tilkendegivelse af, hvorvidt der kunne ydes særligt børnetilskud til en  

 kvindelig flygtning fra mellemøsten.
Manden opholdt sig fortsat i hjemlandet,  

 og kvinden ville ikke oplyse hans opholdssted eller få ham efterlyst af frygt  

 for hendes families sikkerhed.
Ankestyrelsen udtalte vejledende, at man ikke havde haft en konkret sag om  

 dette spørgsmål, men det må antages, at særligt børnetilskud efter § 4, stk.  

 3, nr. 2, kun kan ydes, hvis den ene forældre er død eller stærkt må formodes  

 at være død.
Særligt børnetilskud kan ikke ydes, blot fordi der ikke kan  

 skaffes oplysninger om den ene forældre.
Ankestyrelsen henholdt sig bl.a. til socialministerens svar på et  

 spørgsmål fra folketinget i september 1995. Det fremgår heraf, at § 4, stk.  

 3, nr. 2 kun finder anvendelse hvis faderen er død.
Der kan eventuelt ses  

 bort fra kravet om dokumentation, hvis det kan sandsynliggøres, at faderen er  

 død.
 Det må derfor konkluderes, at der kun kan ydes særligt børnetilskud efter  

 § 4, stk. 3. nr. 2 (og nr. 3), hvis det kan dokumenteres eller  

 sandsynliggøres, at for- ældremyndighedsindehaveren er død.
Dokumentationskrav Dermed rejses problemet om hvilket dokumentationskrav, der kan stilles.  

 Det kan ofte være svært at få pålidelige oplysninger om folks skæbne i 3.  

 verdens lande, især hvis landet har gennemgået en krig eller borgerkrig.
Klar dokumentation i form af dødsattester eller lignende officielle  

 dokumenter vil være at foretrække, og der vil i disse tilfælde sjældent opstå  

 tvivl.
Spørgsmålet er i hvor høj grad et dødsfald skal sandsynliggøres, før  

 den anden ægtefælle kan betragtes som enlig.
Man kunne lade sig inspirere af loven om bortblevne, § 6. Efter denne  

 bestemmelse kan der afsiges dødsformodningsdom 10 år efter at den borteblevne  

 sidst vides at have været i live.
Såfremt den borteblevne dengang befandt sig  

 i livsfare, eller der af andre grunde er en til vished grænsende  

 sandsynlighed for at han er død - f.eks. fordi det skib eller luftfartøj, han  

 var ombord i, er forsvundet er fristen kun 1 år.
Efter praksis stilles der ganske strenge krav for at optage en sag til  

 doms efter den korte frist.
Her skal blot nævnes et enkelt eksempel:  

 Ugeskrift for Retsvæsen 1948, side 968. Ifølge breve og avisudklip var en  

 person død i Berlin i 1944. Sagen kunne ikke tages til doms, før der ad  

 diplomatisk vej var søgt bekræftelse på hans død.
Et statsamt har i august 1996 efter § 12, stk. 2 i forretningsordenen for  

 de sociale ankenævn, sendt en afgørelse ind til Ankestyrelsen.
I denne sag  

 var en kvinde fra eks- Jugoslavien flygtet til Danmark i 1993. Barnets fader  

 (der ikke var gift med kvinden) var i 1990 blevet indkaldt til hæren, og man  

 havde ikke hørt fra ham siden 1991. Svigerfamilien havde angiveligt modtaget  

 to telegrammer fra hæren, der sagde at faderen var ramt og borte.
Før kvinden  

 flygtede, havde hun forgæves efterlyst manden.
 Kvinden var ikke i besiddelse af de to telegrammer og havde ikke længere  

 kontakt til svigerfamilien.
Statsamtet fandt det overvejende sandsynligt, at barnets fader ikke  

 længere var i live.
Statsamtet lagde vægt på oplysningerne om de to  

 telegrammer, på at der ikke var modtaget livstegn fra faderen siden 1991, og  

 på at faderen efter de nuværende forhold i hjemlandet havde mulighed for at  

 søge kontakt til moderen.
Statsamtet fandt således kvinden berettiget til  

 særligt børnetilskud.
Efterlysning Ankestyrelsen har endnu ikke haft lejlighed til at tage stilling til,  

 hvornår det kan anses for dokumenteret eller sandsynliggjort at den ene af  

 forældrene er død i udlandet.
 Ankestyrelsen er derfor interesseret i at modtage afgørelser fra  

 statsamter vedrørende emnet, og at få lejlighed til at tage stilling til  

 spørgsmålet i en konkret klagesag.
