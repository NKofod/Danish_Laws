 1. I tjenestemandslovgivningen og i de fleste overenskomster er  

 der regler om behandlingen af sager om uansøgt afsked mv.
 Ansættelsesmyndighederne skal imidlertid ikke blot følge de  

 ansættelsesretlige regler, men også almindeli~ ge forvaltningsretlige  

 regler.
 Ved behandlingen af sager om uansøgt afsked, bortvisning og disciplinære  

 sanktioner bør myndighederne specielt være opmærksomme på reglerne om  

partshøring af den ansatte og begrundelse af afgørelser.
 Disse regler gælder for sager vedrørende alle ansatte, uanset om de er  

 tjenestemænd, overenskomstansatte eller ansat på andre vilkår.
 Tilsidesættelse af de forvaltningsretlige regler kan efter  

 omstændighederne medføre, at afgørelsen bliver ugyldig.
Partshøring efter forvaltningsloven 2. Forvaltningslovens § 19, stk. 1, indeholder bestemmelser om  

 myndighedens pligt til at foretage partshøring.
Partshøringen indebærer, at  

 den ansatte får mulighed for at gøre sig bekendt med og kommentere  

 myndighedens beslutningsgrundlag, inden der træffes afgørelse.
 Forvaltningslovens regler om partshøring gælder for alle sager om  

 uansøgt afsked, bortvisning og disciplinære sanktioner, f.eks. advarsler.  

 Reglerne gælder således også for sager om uansøgt afsked på grund af  

 arbejdsmangel, besparelser o.l. samt sygdom.
 3. Kan den ansatte ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske omstændigheder , skal myndigheden gøre den pågældende bekendt  

 med oplysningerne.
 Det gælder dog kun oplysninger, der er til ugunst for den ansatte,  

 og som er af væsentlig betydning for sagens afgørelse.
 Myndigheden bør gå ud fra, at den ansatte ikke er bekendt med, at  

 en oplysning indgår i grundlaget for sagen, medmindre andet klart fremgår.
 Myndigheden kan gøre den ansatte bekendt med oplysningerne f.eks. ved at  

 give den pågældende en kopi af de relevante dokumenter eller en skriftlig  

 fremstilling af sagens faktiske omstændigheder.
 Oplysninger om sagens 53faktiske omstændigheder' omfatter faktuelle  

 oplysninger, udtalelser fra andre myndigheder og sagkyndige erklæringer,  

 herunder også eventuelle indstillinger og vurderinger af bevismæssige og  

 retlige spørgsmål foretaget af andre end myndigheden selv.
 Om partshøring over myndighedens egen bedømmelse af sagen henvises til  

 pkt. 6 og 7.
 4. Den ansatte skal herefter have lejlighed til at fremkomme med  

 en udtalelse, der kan indgå i grundlaget for afgørelsen.
Myndigheden kan fastsætte en frist for afgivelsen af udtalelsen.
Den  

 ansatte bør samtidig orienteres om, at myndigheden kan træffe afgørelse uden  

 at afvente den ansattes svar, hvis fristen overskrides.
 Forvaltningslovens regler om partshøring gælder alle sager om uansøgt  

 afsked og bortvisning og om anvendelse af disciplinære sanktioner i øvrigt.
5. Pligten til partshøring efter forvaltningsloven gælder ikke i  

 de tilfælde, der er nævnt i lovens § 19, stk. 2 og 3, og § 20. Det beror på  

 en konkret vurdering i den enkelte sag, om disse undtagelsesbestemmelser er  

 anvendelige.
Bestemmelserne vil dog formentlig sjældent have betydning i  

 afskedssager mv.
Videregående pligt til partshøring 6. I ombudsmandspraksis er det fast antaget, at der i visse typer  

 af sager gælder en ulovbestemt grundsætning om partshøring, der supplerer  

 forvaltningslovens regler.
 Det drejer sig om sager om uansøgt afsked af disciplinære grunde,  

 bortvisning og disciplinære sanktioner, f.eks. advarsler, samt sager, hvor  

 samarbejdsvanskeligheder, uegnethed mv. indgår i grundlaget for den påtænkte  

 afsked.
 Den videregående pligt til partshøring gælder derimod ikke for sager om  

 uansøgt afsked udelukkende på grund af arbejdsmangel, besparelser o.l. samt  

 sygdom.
 7. Partshøring efter denne grundsætning omfatter ikke blot sagens  

 faktiske omstændigheder, jf. ovenfor pkt. 2-5, men også sagens  

bevismæssige og retlige spørgsmål .
 Det må således antages, at myndigheden i almindelighed skal give den  

 ansatte en redegørelse for grundlaget for den påtænkte afsked eller sanktion,  

 herunder de forhold fra den ansattes side, der lægges vægt på, og  

 myndighedens foreløbige opfattelse af sagen.
 Hvis der er bevismæssige spørgsmål, skal redegørelsen også angive  

 myndighedens bevismæssige vurderinger.
 Redegørelsen skal tillige indeholde myndighedens syn på sagens retlige  

 spørgsmål, herunder de retsregler, der tænkes anvendt, og anvendelsen af  

 reglerne på den konkrete sag.
 Redegørelsen bør være skriftlig.
Begrundelse 8. Afgørelser om uansøgt afsked, bortvisning og disciplinære  

 sanktioner bør meddeles skriftligt til den ansatte.
Det gælder også i  

 de tilfælde, hvor de ansættelsesretlige regler ikke indeholder krav herom.
 9. En afgørelse, der meddeles skriftligt, skal være ledsaget af en  

 begrundelse, jf. forvaltningslovens § 22.
Begrundelsen skal fremtræde som en forklaring på, hvorfor afgørelsen har  

 fået det pågældende indhold.
De nærmere regler om begrundelsens indhold  

 findes i forvaltningslovens § 24.
 Begrundelsen skal indeholde en præcis henvisning til de retsregler,  

 i henhold til hvilke afgørelsen er truffet.
 I det omfang, afgørelsen efter disse regler beror på et administrativt  

 skøn, skal begrundelsen tillige angive de hovedhensyn, der har været  

 bestemmende for skønsudøvelsen, dvs. de kriterier, der ligger til grund for  

 afgørelsen.
Begrundelsen skal endvidere om fornødent indeholde en kort redegørelse for  

 de oplysninger vedrørende sagens faktiske omstændigheder , som er  

 tillagt væsentlig betydning for afgørelsen.
Navnlig i sager om uansøgt  

 afsked, bortvisning og disciplinære sanktioner er det vigtigt, at  

 begrundelsen indeholder en fyldestgørende sagsfremstilling.
 Der skal også i fornødent omfang tages stilling til eventuelle  

partsanbringender, dvs. synspunkter og argumenter, som den ansatte  

 har fremført i sagen.
Andre forvaltningsretlige regler 10. Ud over reglerne om partshøring og begrundelse er der i  

 forvaltningsloven bestemmelser om inhabilitet, myndighedernes  

 vejledningspligt, partsrepræsentation, partens aktindsigt, partens ret til at  

 afgive en udtalelse, klagevejledning, tavshedspligt og videregivelse og  

 indhentning af oplysninger.
 Endvidere er der i offentlighedsloven regler bl.a. om myndighedernes  

 notatpligt.
 11. Forvaltningsretlige spørgsmål af betydning ved behandlingen af  

 personalesager vil senere blive uddybet i Finansministeriets  

 Personaleadministrative Vejledning.
Henvisninger 12. Reglerne om partshøring behandles i Justitsministeriets  

 vejledning om forvaltningsloven, pkt. 105-125.
 Der henvises endvidere til gennemgangen med eksempler i Folketingets  

 Ombudsmands beretning 1990, side 339 (361 ff., 377 ff. og 407 ff.), og 1991,  

 side 207 (225 ff.).
 13. Reglerne om begrundelse behandles i Justitsministeriets  

 vejledning om forvaltningsloven, pkt. 126-138.
 Der henvises endvidere til gennemgangen med eksempler i Folketingets  

 Ombudsmands beretning 1990, side 339 (navnlig side 358 f., 373 ff. og 400  

 ff.), og 1991, side 207 (217 ff.).
 Forvaltningslovens §§ 19-21 om partshøring og §§ 22-24 om begrundelse mv.  

 er optaget som bilag til vejledningen.
Finansministeriet Administrations- og Personaledepartementet Den 31. januar 1994 P.M.V.
 E.B.
C.E.
Johansen Bilag Uddrag af forvaltningsloven (lov nr. 571 af 19. december 1985 som ændret ved lov nr. 347 af 6. juni  

 1991) Kapitel 5. Partshøring § 19.  Kan en part i en sag ikke antages at være  

 bekendt med, at myndigheden er i besiddelse af bestemte oplysninger  

 vedrørende sagens faktiske omstændigheder, må der ikke træffes afgørelse, før  

 myndigheden har gjort parten bekendt med oplysningerne og givet denne  

 lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2.  Bestemmelsen i stk. 1 gælder ikke, hvis Stk. 3  Vedkommende minister kan efter forhandling med  

 justitsministeren fastsætte regler om, at nærmere angivne sagsområder, hvor  

 bestemmelserne i stk. 2, nr. 1 eller 5, i almindelighed vil finde anvendelse,  

 ikke skal være omfattet af bestemmelsen i stk. 1.
 § 20.  I sager, hvor myndigheden efter anmodning fra  

 en part kan ændre afgørelsen, kan myndigheden undlade at foretage  

 partshøring, hvis sagens karakter og hensynet til parten selv taler for det.
Stk. 2.  Er partshøring undladt i medfør af stk. 1, skal  

 afgørelsen ledsages af de oplysninger, som parten ellers skulle være gjort  

 bekendt med efter bestemmelsen i § 19. Parten skal samtidig gøres bekendt med  

 adgangen til af få sagen genoptaget.
Myndigheden kan fastsætte en frist for  

 fremsættelse af begæring om genoptagelse.
Stk. 3.  Hvor adgangen til at påklage den trufne  

 afgørelse til en anden forvaltningsmyndighed er tidsbegrænset og begæringen  

 om sagens genoptagelse fremsættes inden klagefristens udløb, afbrydes  

 klagefristen.
Klagefristen løber i så fald videre fra det tidspunkt, hvor den  

 nye afgørelse er meddelt parten, dog med mindst 14 dage.
Retten til at afgive udtalelse § 21.  Den, der er part i en sag, kan på ethvert  

 tidspunkt af sagens behandling forlange, at sagens afgørelse udsættes, indtil  

 parten har afgivet en udtalelse til sagen.
Myndigheden kan fastsætte en frist  

 for afgivelsen af den nævnte udtalelse.
Stk. 2.  Bestemmelsen i stk. 1 gælder ikke, hvis Kapitel 6. Begrundelse m.v.
 § 22.  En afgørelse skal, når den meddeles skriftligt,  

 være ledsaget af en begrundelse, medmindre afgørelsen fuldt ud giver den  

 pågældende part medhold.
§ 23.  Den, der har fået en afgørelse meddelt  

 mundtligt, kan forlange at få en skriftlig begrundelse for afgørelsen,  

 medmindre afgørelsen fuldt ud giver den pågældende part medhold.
En begæring  

 herom skal fremsættes over for myndigheden inden 14 dage efter, at parten har  

 modtaget underretning om afgørelsen.
Stk. 2.  En begæring om skriftlig begrundelse efter stk.  

 1 skal besvares snarest muligt.
Hvis begæringen ikke er besvaret inden 14  

 dage efter, at begæringen er modtaget af vedkommende myndighed, skal denne  

 underrette parten om grunden hertil samt om, hvornår begæringen kan forventes  

 besvaret.
 § 24.  En begrundelse for en afgørelse skal indeholde  

 en henvisning til de retsregler, i henhold til hvilke afgørelsen er truffet.  

 I det omfang, afgørelsen efter disse regler beror på et administrativt skøn,  

 skal begrundelsen tillige angive de hovedhensyn, der har været bestemmende  

 for skønsudøvelsen.
 Stk. 2.  Begrundelsen skal endvidere om fornødent  

 indeholde en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
 Stk. 3.  Begrundelsens indhold kan begrænses, i det  

 omfang partens interesse i at kunne benytte kendskab til denne til  

 varetagelse af sit tarv findes at burde vige for afgørende hensyn til den  

 pågældene selv eller til andre private eller offentlige interesser, jf. § 15.
