Udtalelsen vedrører følgende retsforskrift: O LOV nr 270 af 16/12/1996  

 § 00 Udtalelsen afgivet af: Trafikministeriet/Færdselsstyrelsen Senere  

 ændringer: Ingen Trafikministeren fastsætter herved følgende bestemmelser:
I.
Persontrafikrådet.
 § 1.
 Stk. 1. Persontrafikrådet er nedsat af trafikministeren i henhold  

 til § 21 i lov nr. 115 af 29. marts 1978, som senest ændret ved lov nr. 364  

 af 6. juni 1990 om buskørsel (busloven). Rådets opgave er at behandle og  

 træffe afgørelse i de til rådet henlagte sager ifølge busloven,  

 bekendtgørelse nr. 678 af 5. oktober 1990 om buskørsel (busbekendtgørlsen) og  

 lov nr. 114 af 29. marts 1978 om den lokale og regionale kollektive  

 personbefordring uden for hovedstadsområdet, som senest ændret ved lov nr.  

 292 af 29. april 1992 (kollektivtrafikloven).
 Stk. 2. Persontrafikrådet behandler og træffer afgørelse i  

 følgende sager:
 1) Udstedelse af tilladelse til erhvervsmæssig personbefordring med bus i  

 henhold til § 1 i busbekendtgørelsen, jf. dog forretningsordenens § 9, stk.  

 4.
 2) Godkendelse i henhold til § 10 i busbekendtgørelsen af ansvarlig leder,  

 der faktisk og vedvarende forestår virksomhedens buskørsel, jf. dog  

 forretningsordenens § 9, stk. 4.
 3) Udstedelse af tilladelse til rutekørsel over længere afstande i henhold  

 til § 3, nr. 4, i busloven.
 4) Udstedelse af tilladelse til »andre former for buskørsel«  

 over længere afstande i henhold til § 11, stk. 1, jf. § 3, nr. 4 i busloven.
 5) Tilbagekaldelse af tilladelse og meddelt godkendelse som ansvarlig  

 leder i henhold til § 14 i busloven, jf. dog forretningsordenens § 9, stk. 4.
 6) Sager om tilladelse til buskørsel, der forløber inden for to  

 amtskommuner uden for hovedstadsområdet eller inden for hovedstadsområdet og  

 en tilstødende amtskommune, såfremt de i lovens § 3 nævnte områders  

 myndigheder ikke er enige herom, jf. § 3, nr. 3, og § 11, stk. 1, i busloven.
 7) Sager om uoverensstemmelser mellem en kommunalbestyrelse og et amtsråd,  

 jf. buslovens § 6, eller mellem en banevirksomhed og en tilladelsesudstedende  

 myndighed, jf. buslovens § 7. Rådet træffer i henhold til buslovens § 19  

 endelig administrativ afgørelse i disse sager.
8) Sager om uoverensstemmelser om planlægningen i henhold til § 2 i  

 kollektivtrafikloven, a) om den indbyrdes fordeling af udgifterne i  

 forbinelse med den fælleskommunale trafikvirksomheds drift i henhold til  

 samme lovs § 4, stk. 1, og b) om fordelingen af kommunalbestyrelsernes 5  

 medlemsposter i det i lovens § 4, stk. 2, nævnte udvalg.
Rådet træffer i  

 henhold til § 7, stk. 1 og 2, i kollektivtrafikloven endelig afgørelse i  

 disse sager.
 9) Afgivelse af udtalelse til trafikministeren i henhold til § 7, stk. 3,  

 i kollektivtrafikloven med henblik på dennes endelig administrative afgørelse  

 i a) sager om uoverensstemmelser om, hvorvidt DSB-tog, der alene forløber  

 inden for 2 amtskommuner, skal optages på en plan i henhold til  

 kollektivtrafiklovens § 2, stk. 3, nr. 4, og b) om forslag til køreplan samt  

 takst- og billetteringssystem i henhold til samme lovs § 6, stk. 2 og 3.
 10) Sager, der forlægges rådet af myndigheder m.v. med henblik på rådets  

 stillingtagen til principielle spørgsmål eller afgivelse af udtalelse om  

 konkrete forhold inden for rådets forretningsområde. Øvrige sager inden for  

 rådets forretningsområde, som rådet af egen drift tager op til principiel  

 drøftelse.
 § 2.
 Rådets sekretariatsfunktioner udføres for så vidt angår de i § 1, stk. 2,  

 nr. 1 - 6 og 10 nævnte opgaver af Færdselsstyrelsen, og for så vidt angår de  

 i § 1, stk. 2, nr. 7 - 10, nævnte opgaver af Trafikministeriets departement.
 § 3.
Rådets formand tilrettelægger og leder rådets møder.
I tilfælde af  

 formandens forfald tilrettelægges og ledes møderne af suppleanten for  

 formanden.
 § 4.
Stk. 1. Rådet afholder møder på de af rådet vedtagne mødedage, og  

 i øvrigt så ofte formanden finder anledning hertil, eller når 3 medlemmer  

 fremsætter ønske om afholdelse af møde til behandling af nærmere angivne  

 spørgsmål.
Formanden bestemmer mødevarslet.
 Stk. 2. Med mødeindkaldelsen skal følge forslag til dagsorden,  

 der så vidt muligt skal indeholde angivelse af de sager, der kommer til  

 behandling, og være bilagt det efter formandens skøn fornødne materiale.
 Stk. 3. Mødeindkaldelsen med mødemateriale udsendes til rådets  

 medlemmer, suppleanter for disse samt den tilforordnede senest 10 dage før  

 mødets afholdelse, medmindre der foreligger særlige omstændigheder.
 § 5.
Stk. 1. Færdselsstyrelsens direktør og eventuelt øvrige ansatte  

 deltager i rådets møder, men uden stemmeret.
Embedsmænd fra  

 Trafikministeriets departement kan deltage i møderne, ligeledes uden  

 stemmeret.
 § 6.
Stk. 1. Er en sag, der ifølge § 1, stk. 2, nr. 1 - 6 og 10,  

 skulle behandles på et rådsmøde, af en så hastende karakter, at den ikke kan  

 afvente behandling på et rådsmøde, træffes afgørelsen af formanden i samråd  

 med lederne af de to sekretariater.
Beretning herom gives på det nærmest  

 følgende møde i rådet.
 Stk. 2. Rådet kan til enhver tid af de to sekretariater kræve  

 alle fornødne oplysninger.
 Stk. 3. Ethvert af rådets medlemmer samt lederne af de to  

 sekretariater kan anmode om, at en sag gøres til genstand for behandling i  

 rådet.
 § 7.
 Stk. 1. Rådet er beslutningsdygtigt, når mindst halvdelen af  

 medlemmerne er til stede.
Stk. 2. Beslutning træffes ved almindelig stemmeflerhed.
I  

 tilfælde, hvor stemmerne står lige, er formandens stemme afgørende.
Stk. 3. Såfremt et medlem og dennes suppleant begge er forhindret  

 i at deltage i et møde, kan medlemmet give en person skriftlig fuldmagt til  

 at møde og afgive stemme på hans vegne.
Det påhviler medlemmet at underrette  

 rådets sekretariat herom.
 § 8.
 Referater af rådets møder tilsendes samtlige rådets medlemmer samt  

 suppleanterne for disse.
 § 9.
II.
Persontrafikrådets sekretariater.
 Stk. 1. De to sekretariater forbereder forelæggelsen af de sager,  

 som skal behandles i rådet.
 Stk. 2.
 Sekretariaterne udfører rådets beslutninger og varetager rådets daglige  

 forretninger.
 Stk. 3. Sekretariaterne kan under varetagelsen af rådets daglige  

 forretninger, uden forelæggelse for rådet af de enkelte konkrete sager,  

 afgøre disse i overensstemmelse med rådets faste praksis eller de af rådet  

 tilkendegivne retningslinjer.
Stk. 4. Færdselsstyrelsen træffer afgørelse i de i § 34 i  

 busbekendtgørelsen omhandlede sager.
Styrelsens afgørelse i disse sager kan  

 ikke indbringes for højere administrativ myndighed.
 § 10.
III.
Høringsforskrifter m.v.
 Stk. 1. Forinden der træffes afgørelse i de § 1, stk. 2, nr. 1, 2  

 og 5, nævnte sager, skal Færdselsstyrelsen, medmindre andet aftales,  

 forelægge disse for Turistvognmænens Landsforening, Landsforeningen Danmarks  

 bilruter og Specialarbejderforbundet i Danmark.
Stk. 2. Forinden der træffes afgørelse i de i § 1, stk. 2, nr. 3  

 og 4, nævnt sager skal disse, medmindre andet aftales, af Færdselsstyrelsen  

 forelægges DSB, Landsforeningn Danmarks Bilruter, Turistvognmændenes  

 Landsforening, samt de amtsråd og kommunalbestyrelser uden for  

 hovedstadsområdet, eller de i henhold til § 4 i kollektivtrafikloven nedsatte  

 udvalg, som er berørt af kørslen.
Berøres hovedstadsrådet af kørslen,  

 forelægges sagen, medmindre andet aftales, for Hovedstadsområdets  

 Trafikselskab.
 § 11.
 Stk. 1. Denne forretningsorden træder i kraft straks.
 Stk. 2. Samtidig ophæves forretningsordenen af 27. december 1993  

 for Persontrafikrådet.
 Trafikministeriet den 7. juli 1995.
