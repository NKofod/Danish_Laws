Vejledning om ændring af vejledning  

 om individuel boligstøtte (Digitale  

 boligstøtteansøgninger) I Socialministeriets vejledning nr.  

 103 af 23. oktober 2002, om individuel boligstøtte foretages følgende  

 ændringer:
 1.  

  

 Efter  

 kapitel 13 indsættes:
»Kapitel 13 A Digitale  

 boligstøtteansøgninger Indledning 242  

 a.  

  

 Ansøgning på Internettet og genbrug af  

 allerede registrerede oplysninger, når borgerne søger om offentlige ydelser,  

 kan medføre væsentlige fordele for såvel den kommunale administration som den  

 enkelte borger.
Borgeren kan via Internettet hente en  

 helt eller delvis forhåndsudfyldt ansøgning.
Borgeren kan umiddelbart  

 godkende,  

 supplere eller rette oplysningerne og sende ansøgningen tilbage til kommunen  

 med en elektronisk signatur.
Kommunen kan automatisk godkende allerede  

 registrerede oplysninger, og ydelsen kan beregnes uden yderligere kontrol.
 Kommunerne har i dag mulighed for at  

 tilbyde borgerne at søge boligsikring og boligydelse på Internettet.
   

 	  

    

 Der  

 er ikke lovmæssige hindringer for at benytte digitale ansøgninger.
   

 	  

    

 De  

 tekniske muligheder og en digital signatur er tilgængelige på markedet.
   

 	  

    

 De  

 oplysninger, der skal benyttes til boligstøtteberegningen, er eller bliver  

 gradvist digitalt tilgængelige for kommunerne.
Digital ansøgning om boligstøtte vil være  

 en serviceforbedring for borgeren, der kan vælge at søge støtte hjemmefra på  

 det tidspunkt, der passer den enkelte, uden forudgående kontakt med kommunen  

 for at rekvirere ansøgningsskema m.v.
Borgeren slipper samtidig for at skulle  

 dokumentere oplysninger på papir, idet de oplysninger, kommunen har  

 registreret, allerede er dokumenteret.
Kommunen kan umiddelbart genbruge  

 allerede registrerede og dokumenterede oplysninger fra andre eksisterende  

 registre.
Hermed undgår kommunen at skulle modtage og kontrollere og rette  

 evt.  

 fejlindberettede oplysninger fra borgerne, og kommunen undgår at skulle  

 genindtaste oplysninger til brug for boligstøtteberegningen med det  

 tidsforbrug  

 og de fejlmuligheder, dette indebærer.
 Endelig vil udlejere kunne undgå at  

 skulle medvirke til at udfylde den enkelte boligstøttemodtagers ansøgning om  

 boligstøtte ved i stedet at vælge at indberette de relevante oplysninger  

 digitalt og samlet.
I den ideelle sag vil en ansøgning om  

 boligstøtte altså kunne ske ved at borgeren via Internettet henter et  

 forhåndsudfyldt ansøgningsskema.
Borgeren kan godkende alle oplysninger og  

 straks returnere ansøgningsskemaet med en elektronisk signatur.
I kommunen  

 kan  

 boligstøtten umiddelbart beregnes maskinelt på grundlag af ansøgningen uden  

 yderligere sagsbehandling.
Har borgeren - f.eks. via ansøgningsskemaet -  

 indgået aftale med kommunen om også at modtage boligstøtteafgørelser fra  

 kommunen via Internettet, kan borgeren via Internettet umiddelbart efter  

 ansøgningen modtage besked fra kommunen om den berettigede boligstøtte, og  

 udbetaling vil kunne iværksættes.
Det helt ideelle sagsforløb forudsætter, at  

 alle relevante oplysninger allerede er digitalt tilgængelige for kommunen.  

 Navnlig i den nærmeste tid vil ikke alle oplysninger være tilgængelige,  

 ligesom  

 der altid vil være sager, som forudsætter nærmere individuel sagsbehandling, Modellen vil indebære væsentlige  

 fordele for såvel borger som kommune også i de tilfælde, hvor en borger  

 ønsker  

 at søge om boligstøtte på papir.
Kommunen kan på anmodning udsende en  

 automatisk forhåndsudfyldt ansøgningsblanket, borgeren slipper for  

 papirdokumentation af allerede dokumenterede oplysninger, og kommunen kan  

 umiddelbart genbruge de allerede registrerede oplysninger uden indtastning på  

 samme måde, som hvis ansøgningen var afgivet digitalt.
På samme måde opnås  

 fordelen ved genbrug af allerede registrerede oplysninger, hvis en borger  

 ønsker at søge om boligstøtte ved personlig henvendelse hos kommunen.
Boligstøtte beregnes på grundlag af   

 	  

    

 husleje   

 	  

    

 boligens  

 størrelse   

 	  

    

 husstand  

 samt   

 	  

    

 indkomst  

 og formue Ikke alle relevante oplysninger til  

 fuld digitalisering af boligstøtteansøgninger findes endnu i eksisterende  

 registre.
Navnlig indkomstoplysninger forventes først at blive tilgængelige i  

 større tal i 2004. En lang række oplysninger findes imidlertid allerede fuldt  

 ud tilgængelige, og for de resterende oplysninger eksisterer  

 registreringsmuligheder eller registre, således at det må forventes alene at  

 være et spørgsmål om tid og lokale aftaler, før oplysningerne er  

 tilgængelige.
Også i en indledende fase, hvor kun en  

 del af de relevante oplysninger findes registreret, vil genbrug af disse  

 oplysninger være en fordel.
Efterhånden som flere oplysninger bliver  

 tilgængelige i flere sager, vil effekten forøges.
Modellen indeholder derfor potentiale  

 til på sigt at frigøre ressourcer i den kommunale administration.
Størrelsen  

 af  

 dette potentiale vil hænge nøje sammen med, i hvilken grad modellens  

 forudsætninger tilvejebringes.
Stor tilslutning til LetLøn, et velfungerende  

 huslejeregister, fuldt udviklede tekniske løsninger samt tilstrækkelig  

 udbredelse af digital signatur er væsentlige forudsætninger for modellen.
En arbejdsgruppe under  

 Socialministeriet med deltagelse af KL, Københavns- og Frederiksberg kommuner  

 samt Erhvervs- og Boligstyrelsen har gennemgået forudsætningerne for  

 anvendelse  

 af digitale boligstøtteansøgninger.
Arbejdsgruppens arbejde har været baseret  

 på en digitaliseringsmodel fra Den Digitale Taskforce, der er et fælles organ  

 for stat, kommuner og amtskommuner, og som har det formål at fremme digital  

 forvaltning gennem tværoffentligt samarbejde med alle relevante aktører med  

 henblik på at udvikle nye services, standarder og arbejdsprocesser.
 På baggrund af arbejdsgruppens arbejde  

 beskrives i det følgende nærmere de faktiske muligheder for anvendelse af  

 digital signatur og for genbrug af allerede registrerede oplysninger om  

 bolig,  

 leje, husstand og indkomst.
Yderligere oplysninger kan ses i  

 arbejdsgruppens afrapportering til Den Digitale Taskforce, der kan læses på  

  

 www.sm.dk/publikationer/kontantydelser/indhold.html  

  

 eller på  

  

 www.kl.dk/boligstøtte Socialministeriet har herudover den  

 11. april 2003 udsendt en kort generel informationsskrivelse til samtlige  

 kommuner om digital kommunikation på det sociale område.
Også denne kan læses  

 på  

 www.sm.dk  

 under  

 »lovgivning  

 «                                                                            .
Digital  

 boligstøttesagsbehandling 242  

 b.
Digital signatur 242  

 c.  

  

 Den gældende lovgivning kræver ikke, at  

 en ansøgning om boligstøtte skal være en papirblanket med en manuel  

 underskrift.
Lovgivningen er derfor ikke til hinder for, at en kommune  

 modtager  

 ansøgninger om boligstøtte via Internettet.
 Afgørende er - som ved den  

 traditionelle ansøgning - at det er tilstrækkeligt dokumenteret, at  

 ansøgningen  

 er afgivet af boligstøtteansøgeren (autenticitet), at oplysningerne i  

 ansøgningen ikke kan være ændret mellem afsendelsen og kommunens modtagelse  

 af  

 ansøgningen (integritet), og at borgeren har sikkerhed for, at ingen  

 uvedkommende kan læse ansøgningen (fortrolighed). Det er herunder væsentligt,  

 at ansøgningen har tilstrækkelig bevisværdi (uafviselighed) til, at kommunen  

 kan kræve tilbagebetaling af evt. for meget udbetalt boligstøtte.
 Disse betingelser vil være opfyldt,  

 når ansøgningen afgives med en tilstrækkeligt sikker elektronisk signatur, og  

 ansøgningsteksten krypteres.
 Signaturbetingelserne kan opfyldes ved  

 anvendelse af den fælles offentlige digitale signatur baseret på et  

 OCES-certifikat, eller en anden elektronisk signatur, der mindst har  

 tilsvarende sikkerhed.
Med en sådan signatur sikres, at de  

 offentlige midler udbetales til den rigtige borger på grundlag af den rigtige  

 ansøgning, og at borgeren hæfter for tilbagebetaling af evt. for meget  

 udbetalt  

 boligstøtte.
Kryptering sikrer, at oplysningerne i ansøgningen ikke kan læses  

 af andre end afsender og modtager.
Videnskabsministeren har den 6.  

 februar 2003 indgået en aftale om leverance af den fælles offentlige digitale  

 signatur.
Der er afsat 50 mio. kr. til at sikre hurtig og effektiv udbredelse  

 af digitale signaturer til borgere, myndigheder og private virksomheder.
Det  

 giver borgerne mulighed for gratis at få den fælles offentlige digitale  

 signatur.
Borgerne har siden medio marts 2003 kunnet erhverve den digitale  

 signatur via ToldSkats hjemmeside.
 Nærmere om digital signatur og om  

 kommunernes sikring af digitalt underskrevne dokumenters bevisværdi kan læses  

 i  

 IT- og Telestyrelsens vejledninger på  

  

 www.signatursekretariatet.dk,  

  

 herunder vejledning om juridiske aspekter.
Digitale henvendelser fra  

 kommune til borger 242  

 d.  

  

 Kommunen kan ikke efter lovgivningen  

 forlange, at en borger skal modtage digitale henvendelser fra kommunen.
Kommunen kan heller ikke automatisk gå  

 ud fra, at en borger, der har indgivet en digital ansøgning om boligstøtte,  

 er  

 indstillet på, at også kommunens henvendelser i sagen sker via Internettet.  

 Inden en kommune anvender digitale svar til borgeren på baggrund af en  

 ansøgning om boligstøtte, er det derfor nødvendigt, at borgeren udtrykkeligt  

 har tilkendegivet ønske herom.
Dette kan f.eks. ske ved en markering på den  

 digitale ansøgning.
Husstanden 242  

 e.  

  

 Det er afgørende for  

 boligstøtteberegningen, hvor mange personer og hvor mange børn der er i  

 husstanden.
 Oplysninger om, hvem der bor i en  

 bolig, findes fuldt digitalt tilgængelige for kommunerne i CPR, og bruges  

 allerede i dag til kontrol af oplysninger i boligstøtteansøgninger.
Det følger af loven om CPR, at en  

 potentiel boligstøtteansøger i en forhåndsudfyldt ansøgning vil kunne få  

 oplyst  

 navn, CPR-nr.
Og andre CPR-oplysninger på husstandsmedlemmer, der er børn,  

 ægtefælle eller forældre til ansøgeren.
For andre personer, der er tilmeldt  

 den  

 bolig, ansøgeren er lejer af, kan oplyses navn.
 Disse oplysninger kan derfor  

 umiddelbart genbruges i alle sager i en forhåndsudfyldt boligstøtteansøgning.
Hvis en boligstøtteansøgning indgives  

 forud for en flytning, vil der ikke være registreret oplysninger om  

 ansøgerens  

 husstand på den nye adresse, og ansøgeren må i så fald selv anføre  

 oplysningerne i ansøgningen.
Disse vil kunne dokumenteres på papir eller  

 oplysningerne vil kunne kontrolleres i CPR, når flytningen er sket.
Indkomst 242  

 f.  

  

 Boligstøtte beregnes på grundlag af  

 indkomsten for boligstøtteansøgeren og dennes husstandsmedlemmer, herunder  

 børn.
Den aktuelle indkomst, der benyttes  

 ved boligstøtteberegningen, har hidtil ikke været tilgængelig i noget  

 register.  

 Inden for de kommende år vil lønoplysninger og oplysninger om  

 overførselsindkomster og andre udbetalinger, hvoraf der skal indeholdes  

 A-skat,  

 imidlertid blive tilgængelige fra det LetLønsregister, der netop er etableret  

 for Erhvervs- og Selskabsstyrelsen af Told- og Skattestyrelsen.
Et af  

 formålene  

 med registret er netop, at oplysningerne skal kunne videregives til de  

 offentlige myndigheder, der har hjemmel til at anvende oplysningerne.
De oplysninger, der indberettes, er de  

 samme, der hidtil har skullet indberettes til ToldSkat, dvs. samme typer  

 oplysninger, der findes på de lønsedler, kommunerne i dag bruger til kontrol  

 af  

 indkomstoplysninger.
Andre indkomsttyper, som f.eks. kapitalindkomst vil i  

 væsentligt omfang kunne hentes fra andre registre, typisk fra  

 forskudsregistreringen.
 De første oplysninger forventes at  

 kunne hentes fra LetLønsregistret i løbet af august 2003. Oplysninger fra  

 alle  

 offentlige arbejdsgivere forventes at være registreret i begyndelsen af 2004.  

 Registret forventes ved udgangen af 2004 at omfatte størsteparten af  

 lønmodtagere og modtagere af overførselsindkomster.
Videregivelse af oplysninger fra  

 LetLønsregistret til en boligstøtteansøger kan i overensstemmelse med  

 persondataloven ske for så vidt angår oplysninger om ansøgeren selv og dennes  

 mindreårige børn.
Ca. 80 pct. af alle boligstøttesager omfatter alene én  

 voksen  

 med eller uden børn.
I disse sager vil indkomstoplysninger om alle  

 husstandsmedlemmer således automatisk kunne anføres i en forhåndsudfyldt  

 boligstøtteansøgning efterhånden som oplysningerne registreres i  

 LetLønsregistret.
Der er tale om samme typer af oplysninger, der i dag  

 kontrolleres af kommunerne på borgernes lønsedler.
Datatilsynet har oplyst, at  

 videregivelse af oplysninger om andre husstandsmedlemmer - herunder  

 ansøgerens  

 eventuelle ægtefælle - kræver samtykke fra disse.
En teknisk løsning til  

 afgivelse af et sådant samtykke i forbindelse med en digital  

 boligstøtteansøgning er endnu ikke fuldt udviklet.
Afgivelse af samtykke,  

 evt.  

 ved fuldmagt, vil være muligt, når et system hertil foreligger.
Ansøgning i  

 sager med flere voksne husstandsmedlemmer kan imidlertid indtil da  

 forhåndsudfyldes for ansøgeren og disses børn.
Boligen 242  

 g.  

  

 Boligens bruttoetageareal, antal rum  

 samt køkken har betydning for boligstøttens størrelse.
 Oplysninger herom er registreret i  

 Bygnings- og Boligregistret (BBR). Oplysningerne er fuldt ud digitalt  

 tilgængelige for kommunen og bruges allerede i dag til kontrol af ansøgerens  

 og  

 udlejerens oplysninger i boligstøtteansøgninger.
Kommunen kan frit videregive disse  

 oplysninger.
Oplysningerne kan derfor umiddelbart anvendes i en  

 forhåndsudfyldt  

 boligstøtteansøgning.
 Leje m.v.
242  

 h.  

  

 Boligstøtten beregnes på grundlag af  

 huslejens størrelse.
Det er endvidere afgørende, om lejeren betaler for  

 vedligeholdelse, vand eller kollektiv varmeforsyning udover lejen.
 Oplysninger om aktuel husleje findes  

 ikke registreret i et samlet offentligt register.
En kommune kan imidlertid aftale med  

 udlejere i kommunen, at oplysninger om den aktuelle leje løbende registreres  

 digitalt til brug for boligstøtteansøgninger og løbende regulering af  

 boligstøtten i forbindelse med lejeforhøjelser.
For at sikre mulighed for  

 fuld  

 digitalisering af boligstøtteansøgninger skal endvidere registreres, hvordan  

 der betales for vand, varme og vedligeholdelse.
Der findes udbydere på markedet der  

 har udviklet et lejeregister baseret på sådanne aftaler mellem den enkelte  

 kommune og udlejere i kommunen.
Muligheden for at anvende et lejeregister  

 forventes udbudt til kommunerne i løbet af kort tid.
 Aftaler om registrering af lejens  

 størrelse findes allerede i en række kommuner til brug for den løbende  

 boligstøtteregulering i forbindelse med lejeforhøjelser.
 Kommunen vil kunne videregive disse  

 oplysninger til den, der er lejer af boligen, i en forhåndsudfyldt  

 boligstøtteansøgning.
 Om oplysninger kan videregives til  

 andre end lejeren selv, herunder til lejerens ægtefælle eller samlever, vil  

 bero på den aftale, der er indgået mellem udlejer og kommune.
Efterhånden som der indgås aftaler med  

 flere større udlejere, vil aktuelle lejeoplysninger være tilgængelige for  

 digital boligstøtteansøgning Hvordan kommer kommunerne i  

 gang med digital boligstøtteadministration 242  

 i.  

  

 KL har oprettet Det Kommunale  

 Digitaliseringsråd, der udover at rådgive KL om fastlæggelsen af de  

 overordnede  

 strategier for udbredelse af digital forvaltning har til opgave at rådgive KL  

 om igangsættelsen af konkrete, digitale implementeringsprojekter.
 KL har på baggrund af rådgivning fra  

 Rådet besluttet at igangsætte et implementeringsprojekt vedrørende digital  

 administration af boligstøtteansøgninger i foråret 2003.
 Hensigten med iværksættelsen af  

 projektet er at effektivisere den kommunale boligstøtteadministration samt  

 lette borgerens arbejde i forbindelse med ansøgning om samt modtagelse af  

 boligstøtte.
Projektet tager udgangspunkt i  

 administrationsmodellen beskrevet i dette kapitel.
Det er hensigten, at der  

 via  

 projektet tilvejebringes viden om, i hvilket omfang modellen vil kunne  

 anvendes/implementeres i den kommunale administration.
Og i fald  

 forudsætningerne  

 for modellen ikke i tilstrækkelig grad er til stede, hvorledes den kommunale  

 boligstøtteadministration så tilrettelægges for at opnå de ønskede  

 effektiviseringsgevinster samt serviceforbedringer.
Projektet skal kortlægge  

 administrationsområdets arbejdsgange.
Kortlægningen skal afdække i hvilket  

 omfang forudsætningerne for den beskrevne administrationsmodel er  

 tilvejebragt,  

 herunder om der er behov for tilpasning af modellen.
Med udgangspunkt i denne  

 kortlægning skal ønskede funktionaliteter til de nødvendige IT-systemer  

 beskrives og anbefalinger om god administrativ praksis skal udarbejdes,  

 således  

 at administrationsområdets arbejdsgange kan optimeres.
Projektbeskrivelsen kan læses på KL´s  

 hjemmeside:  

  

 www.kl.dk/boligstøtte Alle landets kommuner er blevet  

 inviteret til at deltage i dette projekt, der vil blive gennemført med  

 deltagelse af 3-5 kommuner i perioden fra maj 2003 og cirka et år frem.
Erfaringerne fra projektet vil blive  

 offentliggjort på KL´s hjemmeside.
Desuden vil KL´s kontor for administration  

 og IT, kunne kontaktes vedrørende hjælp til implementering af modellen.  

 « 2.  

  

 Efter  

 bilag 1 indsættes som  

  

 bilag 2  

  

 :
Muligheder for at søge yderligere information Afrapportering  

 fra Socialministeriets arbejdsgruppe om digital administration af boligstøtte Socialministeriet  

  

 www.sm.dk/publikationer/kontantydelser/indhold.html KL,  

 www.kl.dk/boligstøtte Digital signatur  

  

 :
 IT- og Telestyrelsen,  

  

 www.signatursekretariat.dk  

  

 ,  

 tlf. 35450000, Holsteinsgade 63, 2100 Kbh. Ø.
Videnskabsministeriet,  

  

 www.fsk.dk  

  

 , tlf.33323501,  

 Bredgade 43, 1260 Kbh.
K.
Projekt Digital Forvaltning,  

  

 www.e.gov.dk  

  

 tlf.39951555, Christiansborg Slotsplads 1, 1218 Kbh.
K., herunder Den Digitale Taskforce, samme adresser ToldSkat,  

  

 www.toldskat.dk LetLønsregistret Erhvervs- og Selskabsstyrelsen,  

  

 www.eogs.dk  

  

 , tlf.  

 33307700, Kampmannsgade 1, 1780 Kbh.
V.
 Told- og Skattestyrelsen,  

  

 www.toldskat.dk\letloen  

  

 ,  

 tlf. 35297300, Østbanegade 123, 2300 Kbh. Ø.
Social lovgivning Socialministeriet,  

  

 www.sm.dk  

  

 tlf. 33929300, Holmens  

 Kanal 22, 1060, København K.
Persondataloven Datatilsynet,  

  

 www.datatilsynet.dk  

  

 , tlf. 33193200,  

 Borgergade 28,5., 1300 Kbh.
K.
Konkrete erfaringer og projekter KL,  

  

 www.kl.dk  

  

 , 33703370, Kontoret for administration  

 og IT og Kontoret for social- og arbejdsmarkedsforhold, Weidekampsgade 10,  

 2300  

 Kbh.
S.
samt Det Kommunale Digitaliseringsråd,  

  

 www.kl.dk/273052 Projekt Digital Forvaltning,  

  

 www.e.gov.dk  

  

 ,  

 tlf.39951555, Christiansborg Slotsplads 1, 1218 Kbh.
K.
herunder Den Digitale Taskforce, samme  

 adresser Generelt Offentlig  

 Information Online,  

  

 www.oio.dk  

  

 « 3.  

  

 Vejledningen har virkning fra den 1. juli  

 2003.
