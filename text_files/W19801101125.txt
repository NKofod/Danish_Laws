En 16-årig dreng havde gjort sig skyldig i gentagne brandstiftelser.  

 Ingen mulighed for anbringelse i egnet ungdomsinstitution.
Tiltalerejsning.(*  

 2) En 16-årig dreng, søn af jugoslaviske forældre, der var kommet hertil, da drengen var omkring 6 år gammel, havde gjort sig  

 skyldig i brandstiftelse i en trælade og et kolonihavehus med skader på ca.  

 4.000 kr. hver gang.
Han blev fængslet, men indlagt på Frederiksberg hospital  

 til psykiatrisk undersøgelse.
Under opholdet her stak han af og forøvede  

 under fraværet 3 brandstiftelser med samlede skader til godt 30.000 kr.
Det  

 var konstateret, at han allerede som 12-årig havde forvoldt ildebrand:  

 forholdet blev bedømt som overtrædelse af brandloven.
Senere samme år havde  

 han begået ildspåsættelse i sommerhuse, en lade og en kirke med samlede  

 skader til over 200.000 kr.
Umiddelbart efter at han var fyldt 15 år var det  

 påny konstateret, at han havde gjort sig skyldig i brandstiftelse, denne gang  

 af ringe betydning, og der var for dette forhold meddelt tiltalefrafald med  

 hjælpeforanstaltninger efter bistandsloven.
Ifølge de retspsykiatriske vurderinger var han ikke sindssyg.
Han var  

 velbegavet, men svært karakterafvigende muligt som følge af en hjerneskade  

 erhvervet omkring fødselstidspunktet eller i de første leveår.
Retslægerådet  

 anså ham for psykisk afvigende (straffelovens § 69, stk. 1) og anbefalede  

 hjælpeforanstaltninger med foreløbigt ophold i egnet, lukket institution.
De  

 sociale myndigheder, der have kendskab til den unge mand på grund af hans  

 tidligere lovovertrædelser, havde rettet henvendelse til en række  

 institutioner og amtskommuner, men alle havde afvist at modtage ham.
Man  

 bemærkede iøvrigt, at man ikke i socialt regie råder over en lukket  

 behandlingsinstitution, men kun har mulighed for indtil 2 måneder at  

 observere på en lukket afdeling.
Efter fornyet forelæggelse tilrådede  

 Retslægerådet, der ikke fandt indlæggelse på psykiatrisk hospital  

 formålstjenlig, hvis straf måtte idømmes, at afsoning fandt sted i en  

 psykiatrisk ledet institution.
Planer om hjemrejse til Jugoslavien, som var  

 bragt i forslag af familien og forsvareren, blev ikke vurderet som  

 realistiske, og under henvisning til den alvorlige kriminalitet og det  

 vedholdende recidiv blev statsadvokatens indstilling om tiltalerejsning  

 tiltrådt.
Ved Ballerup rets dom af 26. februar 1980 blev tiltalte idømt  

 fængsel i 6 måneder, der ansås for udstået med varetægten.
Samtidig med  

 indberetningen om dommen blev det oplyst, at han påny var fængslet for  

 brandstiftelse begået få dage efter domsafsigelsen.
(* 1) Offentliggjort i Anklagemyndighedens Årsberetning 1980, side 50-51.
