Nr BTL 167 Betænkning over Forslag til lov om regionale faglige kulturmiljøråd   

 Nr L 167 1996-97, 1. samling Afgivet af Miljø- og Planlægningsudvalget Afgivet: 19970522 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Bygnings Frednings Foreningen, BYFO, Danmarks Naturfredningsforening, Dansk Skovforening, De Danske Landboforeninger, Godsejerforeningen og Landsforeningen for Bygnings- og Landskabskultur.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Mindretallet anser lovforslaget for at være overflødigt.
Man vil kunne  

 opnå det samme resultat uden at lovgive herom, således som det er sket på  

 Fyn.
Det må være tilstrækkeligt, at man opretter lokalråd, der skal  

 samarbejde med den stedlige kommunalbestyrelse, og lovforslaget vil blot  

 medføre endnu mere bureaukrati og uigennemskuelighed på området.
Mindretallet  

 vil hellere bruge de alt for få økonomiske midler på området til mursten og  

 byggematerialer end til nye råd og administration og kan på den baggrund ikke  

 støtte lovforslaget.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.
 Dansk Folkeparti havde ikke medlemmer i udvalget.
Ændringsforslag Af Bodil Thrane (V), Niels Jørgen Langkilde (KF) og Aage Brusgaard (FP):
 Til § 4 1) I stk. 1 ændres »7-9« til:  

 »9-11«.
 2) I stk. 2, 1. pkt., indsættes efter  

 »Sammenslutningen af Lokalarkiver« ordene: », 2 medlemmer af  

 Bygnings Frednings Foreningen, Godsejerforeningen, De Danske Landboforeninger  

 og Dansk Skovforening i forening«.
 3) I stk. 3, 2. pkt., ændres »syv« til:  

 »ni«.
Bemærkninger Til nr. 1-3 Ændringsforslagene muliggør, at den særlige viden om fredede  

 og bevaringsværdige bygningers drifts- og vedligeholdelsesforhold og drifts-  

 og plejeforhold for de kulturhistoriske elementer og helheder i landskabet,  

 som de ejerbaserede foreninger besidder, bliver repræsenteret i  

 kulturmiljørådene.
 Der skal ikke ske repræsentation af ejerintersser i rådene, der alene har  

 rådgivende opgaver.
Det findes imidlertid hensigtsmæssigt at tilføre kulturmiljørådene den  

 særlige sagkundskab vedrørende drifts-, vedligeholdelses- og plejeforhold,  

 herunder de økonomiske og investeringsmæssige forhold.
Det foreslås derfor at  

 udvide kulturmiljørådene med 2 medlemmer, der besidder denne sagkundskab.
De  

 udpegende foreninger skal derfor sikre, at det er sådanne særligt sagkyndige  

 personer, der udpeges.
