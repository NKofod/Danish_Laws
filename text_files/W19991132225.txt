Under indlæggelsen var manden i perioder meget urolig og måtte  

 flere gange bæltefikseres.
En morgen, hvor han var urolig og  

 opkørt, truede han med at ville likvidere personalet efter  

 udskrivning, ligesom han spyttede og sparkede ud efter personalet.
Der blev  

 givet beroligende medicin, men manden faldt ikke til ro.
Han blev herefter  

 bæltefikseret kl. 10.40. Da han fortsat var meget urolig, fik han ved  

 tvang beroligende medicin.
Den 4. august 1999 kl. 9.30 blev han løsnet  

 af bæltet efter at have været fikseret i 22 timer og 50  

 minutter.
Den 23. juli 1999 var manden blevet tilbudt behandling med antipsykotisk  

 medicin i form af tablet Risperdal.
Han indtog fra den 23. juli til den 3.  

 august 1999 frivilligt den ordinerede antipsykotiske medicin.
På  

 mistanke om at manden snød med medicinen, blev ordinationen den 3.  

 august 1999 ændret fra tablet Risperdal til mikstur Risperdal med dosis  

 som hidtil.
Da manden ikke ønskede at tage medicinen frivilligt, blev  

 det den 6. august 1999 besluttet at tvangsbehandle ham med mikstur Risperdal  

 2 mg, 2 gange dagligt, alternativt injektion med Trilafon 6 mg dagligt.
Manden klagede over tvangsfikseringen samt beslutningen om  

 tvangsmedicinering, og klagen blev tillagt opsættende virkning.
Ved  

 drøftelse i afdelingen den 12. august 1999 blev det imidlertid  

 besluttet, at klagen ikke længere skulle have opsættende  

 virkning, da manden siden indlæggelsen havde fået det psykisk  

 bedre ved behandling med beroligende medicin, og da han fortsat var psykotisk  

 og fremkom med dødstrusler.
 Det lokale Psykiatriske Patientklagenævn godkendte den 18. august  

 1999 den foretagne tvangsfiksering fra den 3. til den 4. august 1999.  

 Endvidere godkendte nævnet beslutningen om tvangsbehandling og fandt  

 ikke anledning til at kritisere, at klagen ikke blev tillagt opsættende  

 virkning.
Tvangsfiksering i 22 timer og 50 minutter samt  

 tvangsbehandling Sundhedsvæsenets Patientklagenævn fandt, at  

 betingelserne for ved fysisk magt at bæltefiksere manden fra den 3.  

 august 1999 kl. 10.40 til den 4. august 1999 kl. 9.30 var opfyldt, idet der  

 var nærliggende fare for, at personalet ville lide skade på  

 legeme eller helbred, idet manden ifølge journalen havde været  

 truende overfor personalet og havde sparket ud efter samt slået den  

 faste vagt.
Endvidere fandt nævnet, at indgrebet opfyldte kravet om  

 mindst indgribende foranstaltning.
Nævnet lagde i den forbindelse  

 vægt på, at man havde forsøgt at tale manden til ro, og at  

 han havde fået beroligende medicin, uden at dette umiddelbart havde  

 beroliget ham.
Videre fandt nævnet, at udstrækningen af  

 tvangsfikseringen var i overensstemmelse med kravet om mindst indgribende  

 foranstaltning.
Nævnet lagde vægt på, at manden efter  

 fikseringen igen modtog beroligende medicin, da han var meget urolig, og at  

 han herefter faldt til ro og faldt i søvn.
Nævnet fandt ikke  

 grundlag for at kritisere, at man afventede at løsne bæltet til  

 manden igen var vågen, så man kunne konstatere, om han faktisk  

 var faldet til ro.
Nævnet oplyste, at selvom en patient er rolig under  

 søvnen, er det muligt, at en svær urotilstand fortsat kan  

 være til stede, når patienten vågner igen.
For så vidt angår tvangsmedicineringen fandt  

 Sundhedsvæsenets Patientklagenævn efter en samlet vurdering, at  

 manden var i en sindssygelig tilstand svarende til diagnosen paranoid  

 skizofreni, og at det ville være uforsvarligt ikke at tvangsbehandle  

 ham, da udsigten til hans helbredelse eller en betydelig bedring i tilstanden  

 ellers ville blive væsentlig forringet.
Nævnet fandt endvidere,  

 at tvangsbehandlingen opfyldte kravet om mindst indgribende foranstaltning.  

 Nævnet lagde vægt på, at manden i en periode fra den 23.  

 juli 1999 frivilligt blev behandlet med tablet Risperdal, men at man den 3.  

 august 1999 havde mistanke om, at han snød med medicinen, idet han gik  

 på toilettet umiddelbart efter hver medicinindtagelse, hvorfor  

 ordinationen blev ændret fra tabletter til mikstur.
Videre lagde  

 nævnet vægt på, at der ikke var beskrevet bivirkninger i  

 forbindelse med behandlingen med tablet Risperdal.
Videre fandt Sundhedsvæsenets Patientklagenævn  

 ikke anledning til at kritisere, at man den 12. august 1999 besluttede, at  

 klagen over tvangsbehandlingen ikke længere skulle tillægges  

 opsættende virkning.
Nævnet lagde herved lagt vægt  

 på, at manden efter at have klaget den 10. august 1999 fortsat var  

 truende i sin adfærd overfor personalet og fremkom med  

 dødstrusler overfor en ambassade.
Endvidere lagde nævnet lagt  

 vægt på, at manden på tidspunktet for klagens  

 fremsættelse havde været i behandling med Risperdal uden  

 bivirkninger gennem knap 3 uger, hvilket havde medført en bedring i  

 hans tilstand, selvom der fortsat var talrige psykotiske symptomer med  

 paranoide forestillinger.
Nævnet fandt, at der var grundlag for at  

 befrygte, at der kunne være risiko for, at manden ville udsætte  

 andre for nærliggende fare for at lide skade på legeme og  

 helbred, hvis den igangværende behandling ikke blev fortsat.
