Nr BTL 160 Betænkning over Forslag til lov om Forskningspolitisk Råd og forskningsråd  

  

 Nr L 160 1988-89, 1. samling Afgivet af Udvalget angående Videnskabelig Forskning Afgivet: 19890503 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Der er af undervisnings- og forskningsministeren samt af et mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 ministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Ændringsforslag Til titlen Af et mindretal (FP):
 1) I titlen udgår ordene »Forskningspolitisk Råd og«.
Til § 1 2) Paragraffen affattes således:
 » § 1. Til fremme af dansk forskning opretter undervisnings-  

 og forskningsministeren fem forskningsråd.
Stk. 2. Der oprettes forskningsråd for følgende områder: De tekniske  

 videnskaber, naturvidenskaberne, sundhedsvidenskaberne, jordbrugs- og  

 veterinærvidenskaberne samt samfunds- og humanistiske videnskaber.« Af undervisnings- og forskningsministeren, tiltrådt af et  

flertal (udvalget med undtagelse af FP):
 3) Paragraffen affattes således:
 » § 1. Til fremme af dansk forskning opretter undervisnings-  

 og forskningsministeren Forskningspolitisk Råd og 6 forskningsråd.
Stk. 2. Der oprettes forskningsråd på følgende områder: Naturvidenskab,  

 jordbrugs- og veterinærvidenskab, teknisk videnskab, samfundsvidenskab,  

 humaniora og sundhedsvidenskab.« Af et mindretal (FP):
Til § 2 4) Paragraffen udgår.
Til § 3 5) Paragraffen udgår.
Til § 4 6) Paragraffen udgår.
Til § 5 7) Nr. 2 udgår.
Til § 6 8) I stk. 1 udgår 2. pkt.
 Af undervisnings- og forskningsministeren, tiltrådt af et flertal  

 (udvalget med undtagelse af FP):
 9) I stk. 1 affattes 2. pkt. således:
»Beskikkelserne sker efter samråd med Forskningspolitisk Råd.« 10) I 3. pkt. ændres »indstilling« til:  

 »forslag«.
 11) I stk. 2 udgår 2. pkt.
 12) I stk. 3 indsættes efter 1. pkt. som nyt punktum:
»Medlemmerne skal helt overvejende være aktive forskere.« Til § 7 Af et mindretal (FP):
 13) Ordene »Forskningspolitisk Råd og« udgår.
Til § 8 Af undervisnings- og forskningsministeren, tiltrådt af et  

flertal (udvalget med undtagelse af FP):
 14) Efter stk. 2 indsættes som nyt stykke:
» Stk. 3. De nuværende forskningsråd fortsætter indtil videre.  

 Undervisnings- og forskningsministeren kan fastsætte overgangsbestemmelser  

 vedrørende beskikkelsesperiodernes længde i forbindelse med gennemførelsen af  

 loven.« Stk. 3 bliver herefter stk. 4.
Bemærkninger Til nr. 1, 4-8 og 13 Ændringsforslagene er en konsekvens af ændringsforslag nr. 2.
Til nr. 2 Det er Fremskridtspartiets opfattelse, at der alene er behov for fem  

 forskningsråd.
En overbygning med et forskningspolitisk råd anser  

 Fremskridtspartiet for at være et unødvendigt bureaukratisk led, der kun  

 forsinker gode initiativer.
Til nr. 3, 9, 10, 11 og 14 Som følge af tilføjelsen af § 1, stk. 2, og den deraf følgende ændring af  

 stk. 1 opretholdes de nuværende seks forskningsråd indtil videre, dog  

 således, at Statens Lægevidenskabelige Forskningsråd i fremtiden betegnes  

 Statens Sundhedsvidenskabelige Forskningsråd.
Som angivet i § 2 skal Forskningspolitisk Råd rådgive om den bedst mulige  

 tilrettelæggelse og styring af den offentlige forskning som helhed.
En vigtig  

 opgave i den forbindelse er at rådgive om og eventuelt at stille forslag om  

 ændringer i forskningsrådsstrukturen.
I denne rådgivning skal der tages  

 hensyn til nødvendigheden af samarbejde mellem forskningsråd og  

 sektorforskning.
Der skal ligeledes tages hensyn til, at forskningsrådene har  

 som opgave at bygge bro mellem grundforskningen og den anvendte forskning.
 Forslagene til ændringerne af § 6 og § 8 er en konsekvens af forslaget om,  

 at de nuværende forskningsråd indtil videre opretholdes. Ændringsforslagene  

 har som formål at sikre en glidende overgang for de eksisterende  

 forskningsråd ved gennemførelse af den nye lov.
Til nr. 12 Det er tanken, at der kun i særlige tilfælde vil blive tale om at beskikke  

 personer uden for den aktive forskerkreds.
Eva Møller (KF) Kirkegaard (KF) Per Stig Møller (KF) Helge Sander (V)  

 Hanne Severinsen (V) Mogens Elvensø (FP) Elisabeth Arnold (RV) Jette Pors  

 (CD) Lysholm Christensen (KRF) nfmd.
Hanne Andersen (S) Anna-Marie Hansen  

 (S) Jytte Hilden (S) Frank Jensen (S) Erling Olsen (S) Ingrid Rasmussen (S)  

 Ingerlise Koefoed (SF) Rahbæk Møller (SF) fmd.
