Ankestyrelsens principafgørelse O-77-86 om kontanthjælp - periodisering - tilbagebetaling/modregning - efterbetaling af pension - dagpenge Resume:
Ved efterbetaling af pension skulle fradrag i pensionen for udbetalte ydelser i form af sygedagpenge og kontanthjælp i efterbetalingsperioden ske måned for måned.
Afgørende var denperiode, ydelsen skulle dække, og ikke udbetalings- eller konterings tidspunktet.
Hjælp til udgifter, der forfaldt fx kvartalsvis, skulle fordeles med 1/3 pr. måned i det kvartal, udgifterne vedrørte.
 Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 26, stk. 1, nr. 4 Lov om dagpenge ved sygdom eller fødsel - lov nr. 852 af 20. december 1989 - § 26, stk. 5 Sagsfremstilling:
 En gift ansøger fik i januar 1982 tilkendt mellemste invalidepension med virkning fra 1. marts 1981. Samtidig bortfaldt ansøgerens invaliditetsydelse.
 I forbindelse med efterbetalingen af pension foretog socialforvaltningen følgende opgørelse vedrørende perioden 1. marts 1981 - 31. marts 1982:
Pension + invaliditetsydelse       39.694,00 kr.
Dagpenge 22. juni 1981 - 1. februar 198221.987,00 kr. 17.707,00 kr.
Kildeskat (vedrørende 1981)         3.182,00 kr. 14.525,00 kr.
Sociale ydelser 1. marts 1981 - 31. marts 1982 8.566,40 kr. 5.958,60 kr. a conto udbetaling februar 1982     1.500,00 kr. 4.458,60 kr.
Social pension marts 1982           4.116,00 kr.
 Efterbetaling social pension          342,60 kr.
I januar 1985 klagede ansøgeren til ankenævnet over socialforvaltningens beregningsmåde.
Han klagede tillige over, at socialudvalget havde krævet tilbagebetaling af varmetilskud ydet i december 1984.
Ankenævnet var enig med socialudvalget i, at invaliditetsydelse, sygedagpenge og hjælp efter bistandsloven skulle fratrækkes, da ansøgeren fik tilkendt pension med tilbagevirkende kraft.
Nævnet pålagde dog socialudvalget at udbetale ansøgeren 7.191 kr. for tiden 1. marts 1981 - 28. februar 1982 med fradrag af de 342,60 kr., som ansøgeren allerede havde fået udbetalt.
Nævnet mente, at ansøgeren var berettiget til at få udbetalt den del af pensionen, der for den enkelte måned oversteg de sociale ydelser, der var udbetalt i samme måned.
Restkrav kunne ikke fradrages i pensionen for forudgående eller efterfølgende måneder.
 Det sociale udvalg anførte, at ansøgeren ved den af ankenævnet benyttede beregningsmåde blev stillet væsentligt bedre, end hvis pensionen var blevet tilkendt straks.
 Med henvisning til at ankenævnet i sin afgørelse havde tiltrådt, at varmetilskud ydet i december 1984 som personligt tillæg skulle tilbagebetales, da ansøgeren havde haft mulighed for at spare op til varmeudgifterne, anførte det sociale udvalg, at opsparing og så burde være foretaget til udgifter, der forfaldt kvartalsvis, såsom varme, lys, vægtafgift og telefon.
Ankenævnet udtalte over for Ankestyrelsen, at fradrag i pensionen burde ske måned for måned i overensstemmelse med den måde, som pensionen var beregnet på.
Nævnet var endvidere af den opfattelse, at fradrag for de sociale ydelser skulle ske i den måned, hvor de pågældende ydelser var udbetalt.
 Lovgrundlag: Lov om dagpenge ved sygdom eller fødsel, § 26, stk. 5. Lov om social bistand, § 26, stk. 1, nr. 4.
 Afgørelse:
