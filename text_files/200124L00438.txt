Betænkning afgivet af Sundhedsudvalget  

 den 22. maj 2002 Betænkning over Forslag til lov om ændring af lov om  

 frihedsberøvelse og anden tvang i psykiatrien (Indførelse af mulighed for aflåsning af  

 patientstuer på Sikringsafdelingen under Psykiatrisk Center, Sygehus  

 Vestsjælland) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 8. maj 2002 og var til 1.  

 behandling den 15. maj 2002. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 13. maj 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Spørgsmål Udvalget har stillet 4 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Et af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
Studietur Som et led i behandlingen af lovforslaget besøgte  

 Folketingets Tilsyn i henhold til grundlovens § 71 den 8. maj 2002  

 Sikringsafdelingen under Psykiatrisk Center, Sygehus Vestsjælland.
Der  

 vil blive udarbejdet referat af besøget.
3. Indstillinger og politiske bemærkninger Udvalget indstiller lovforslaget til vedtagelse  

med det stillede ændringsforslag.
 Et flertal i udvalget (V, S, DF, KF, SF og KRF)  

 støtter lovforslaget med det stillede ændringsforslag, idet  

 disse partier lægger vægt på den meget præcise  

 afgrænsning, der er foretaget af, hvad konferencerne må bruges  

 til, jf. bemærkningerne til det stillede ændringsforslag.  

 På baggrund af indenrigs- og sundhedsministerens besvarelse af  

 spørgsmål 1 opfordrer flertallet endvidere indenrigs- og  

 sundhedsministeren til at vurdere hensigtsmæssigheden i udformningen af  

 de gældende regler om bistandsværger og  

 patientrådgivere.
Det Radikale Venstre støtter lovforslaget.
Enhver  

 form for tvang i behandlingsøjemed er problematisk, og derfor er det  

 holdningen hos Det Radikale Venstre, at tvang   herunder aflåsning af  

 patientstuer bør holdes på et absolut minimum.
Men det er klart,  

 at der kan være situationer, hvor det eneste alternativ til at  

 låse patienterne inde er tvangsfiksering, og i de sammenhænge er  

 aflåsning efter Det Radikale Venstres opfattelse det mindste onde, det  

»mindste middels princip«.
På den baggrund støtter Det Radikale Venstre  

 lovforslagets § 18 a så længe, aflåsning ikke kan misbruges  

 som straf for, hvordan patienterne opfører sig, men alene benyttes af  

 sikkerhedsmæssige eller behandlingsmæssige årsager.
Derimod  

 finder Det Radikale Venstre lovforslagets § 18 b mere betænkelig, da  

 den form for aflåsning ikke bunder i patientens konkrete tilstand, men  

 alene i et bemandingsspørgsmål, jf. indenrigs- og  

 sundhedsministerens besvarelse af spørgsmål 3.
Det Radikale Venstre støtter også ministerens  

 ændringsforslag, men vil stadig sætte spørgsmålstegn  

 ved rimeligheden i at låse patienter inde en halv time hver dag og  

 halvanden time en gang om ugen for at tilgodese faglige møder.
Det  

 Radikale Venstre mener ikke, at den praksis ud fra et hensyn til patienterne  

 kan gå ind under begrebet »et absolut  

 minimum«, selv om situationen på  

 Sikringsafdelingen i øjeblikket gør den praksis  

 nødvendig.
Det Radikale Venstre vil derfor se frem til den  

 handlingsplan, som amtets Psykiatriudvalg vil udarbejde for at  

 imødekomme de nuværende problemer med at rekruttere personale,  

 og på den måde finde alternative løsninger på det  

 behov for aflåsning, som § 18 b er udtryk for.
 Udvalget indstiller, at lovforslaget kommer til 3.  

 behandling tidligere end 30 dage efter lovforslagets fremsættelse.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	indenrigs- og sundhedsministeren, tiltrådt af  

udvalget:
Til § 1 1) I den under nr. 1 foreslåede § 18 b  

affattes stk. 1 således:
» 1)	Om natten, 2)	under den ugentlige konference og 3)	under den daglige behandlingskonference.« Bemærkninger Til nr. 1 Det er hensigten med ændringsforslaget at  

 præcisere, at det foreslåede § 18 b, stk. 1, alene kan anvendes  

 af sikkerhedsmæssige årsager i følgende tre  

 tilfælde: Om natten, i dagtimerne under den ugentlige konference samt  

 under den daglige behandlingskonference.
På den ugentlige konference mødes behandlere  

 med patienternes kontaktpersoner for at drøfte og koordinere  

 behandlingsindsatsen for de enkelte patienter på Sikringsafdelingen.
I  

 overensstemmelse med den nuværende praksis på Sikringsafdelingen  

 kan dette møde vare op til halvanden time.
På den daglige  

 behandlingskonference vurderes og koordineres dagens behandlingsindsats over  

 for de enkelte patienter.
Dette møde kan ligeledes i overensstemmelse  

 med den eksisterende praksis vare op til en halv time.
Med  

 nærværende ændringsforslag fastslås det, at den  

 generelle aflåsning i dagtimerne udelukkende må finde sted i de  

 nævnte situationer, hvor personalet har behov for at samles for at  

 drøfte behandlingsmæssige forhold.
Hans Andersen (V)  Ester Larsen (V)  

  Preben Rudiengaard (V)  Jørgen Winther (V)  

 nfmd.  Birthe Skaarup (DF) fmd.  

  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Karen J.
Klint (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)    

 Anne Baastrup (SF)  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 205 Bilagsnr.
Titel 1 Spm. 1 om patientrådgivere på sikringsafdelingen, til  

 indenrigs- og sundhedsministeren Spm. 2 om registreringspraksis for møder m.m. på  

 sikringsafdelingen, til indenrigs- og sundhedsministeren Spm. 3 om ansøgere til uddannelsesstillinger, til indenrigs- og  

 sundhedsministeren 2 Spm. 4 om de retssikkerhedsmæssige aspekter i lovforslaget, til  

 indenrigs- og sundhedsministeren 3 Høringssvar og høringsnotat, fra indenrigs- og  

 sundhedsministeren 4 Udkast til tidsplan for behandlingen af lovforslaget 5 Tidsplan for behandlingen af lovforslaget 6 Supplerende høringssvar og høringsnotat, fra indenrigs- og  

 sundhedsministeren 7 Ændringsforslag fra indenrigs- og sundhedsministeren 8 Artikel i Politiken 16/5-02: »Grænser for  

 indespærring« 9 1. udkast til betænkning 10 Supplerende høringssvar og høringsnotat, fra indenrigs- og  

 sundhedsministeren 11 Svar på spm. 1 om patientrådgivere på  

 sikringsafdelingen, fra indenrigs- og sundhedsministeren Svar på spm. 2 om registreringspraksis for møder m.m.  

 på sikringsafdelingen, fra indenrigs- og sundhedsministeren Svar på spm. 3 om ansøgere til uddannelsesstillinger, fra  

 indenrigs- og sundhedsministeren 12 Svar på spm. 4 om de retssikkerhedsmæssige aspekter i  

 lovforslaget, fra indenrigs- og sundhedsministeren Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra udvalget.
 Spørgsmål 1:
 Ministeren bedes redegøre for, om det vil  

 være muligt at sikre alle patienter på Sikringsafdelingen en  

 patientrådgiver og ikke en bistandsværge.
 Svar:
 Det fremgår af § 40, stk. 4, i den nugældende  

 psykiatrilov, at der for patienter på Sikringsafdelingen alene  

 beskikkes patientrådgiver i de tilfælde, hvor den  

 pågældende ikke i forvejen har en sådan eller en  

 bistandsværge.
 Bistandsværger beskikkes i henhold til straffelovens  

 § 71 de tiltalte eller sigtede, hvor der kan blive tale om idømmelse  

 af anbringelse i institution eller i forvaring efter reglerne i straffelovens  

 §§ 68-70, eller de patienter, der er dømt til anbringelse i  

 institution eller i forvaring, de såkaldte retslige patienter.
 Patientrådgivere og bistandsværger har stort  

 set samme funktion, nemlig at vejlede og rådgive patienten omkring  

 forhold i forbindelse med indlæggelse, ophold og behandling på  

 psykiatrisk afdeling, samt bistå patienten med at  

 iværksætte og gennemføre eventuelle klager.  

 Bistandsværgen skal herudover være behjælpelig i  

 forbindelse med rettens behandling af sagen, herunder rådgive og  

 vejlede om muligheden for at søge en idømt foranstaltning  

 ændret eller ophævet, jf. straffelovens § 72, samt bistå  

 ved behandlingen af sådanne sager.
 Den gældende ordning for beskikkelse af  

 patientrådgivere og bistandsværger er lovbunden.
For så vidt angår  

 patientrådgiverordningen fremgår det af psykiatrilovens § 26 og  

 patientrådgiverbekendtgørelsens § 12, at patientrådgiveren  

 inden 24 timer efter beskikkelsen skal besøge patienten.
Besøg  

 skal herefter finde sted mindst én gang om ugen og i øvrigt  

 efter behov.
I henhold til § 9 i bekendtgørelsen om  

 bistandsværger skal bistandsværgen snarest mulig efter  

 beskikkelsen besøge den sigtede, tiltalte eller dømte og til  

 stadighed holde sig i forbindelse med denne.
Besøg skal ud over  

 første besøg finde sted efter behov.
 De nævnte regler skal sikre, at anbragte på  

 Sikringsafdelingen   uanset om de har fået beskikket en  

 patientrådgiver eller en bistandsværge   får den  

 fornødne vejledning og efter behov modtager besøg af den  

 pågældende rådgiver eller værge.
 Jeg er opmærksom på, at der kan være  

 praktiske problemer forbundet med, at bistandsværgen i nogle  

 tilfælde bor langt fra Sikringsafdelingen.
Såfremt den gældende ordning ikke i  

 tilstrækkeligt omfang sikrer, at den anbragte modtager den  

 nødvendige vejledning eller besøg, vil jeg naturligvis  

 være parat til at overveje, om der skal foretages ændringer  

 på området.
I sådanne overvejelser bør indgå,  

 om eventuelle problemer skyldes en uhensigtsmæssig udformning af de  

 gældende regler eller mere praktisk begrundede forhold.  

 Spørgsmålet vil blive nærmere drøftet med  

 Justitsministeriet og Sikringsafdelingen.
 Henset til forskellen mellem patientrådgivernes og  

 bistandsværgernes funktion finder jeg imidlertid ikke, at det vil  

 være hensigtsmæssigt, at patientrådgivere i alle  

 tilfælde overtager bistandsværgernes funktion i relation til de  

 anbragte på Sikringsafdelingen.
