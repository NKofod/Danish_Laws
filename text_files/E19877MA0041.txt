Der blev spurgt, om et selskab kunne benytte momslovens  

 returvarebestemmelser ved tilbagetagelsen af en mejetærsker.
Mejetærskeren  

 var af selskabet solgt kontant til første køber, der umiddelbart efter ifølge  

 købekontrakt med ejendomsforbehold videresolgte mejetærskeren til anden  

 køber.
Købekontrakten blev samtidig tiltransporteret selskabet.
Ministeriet for skatter og afgifter meddelte, at selskabet ikke er  

 berettiget til efter momslovens § 17, stk 2, at udstede kreditnota med  

 deklareret moms ved tilbagetagelse af mejetærskeren efter misligholdelse af  

 købekontrakten.
Tilbagetagelsen er ikke omfattet af returvarebestemmelsen i  

 momslovens § 13, stk 5, idet virksomhedens arrangement i transaktionen må  

 anses som finansieringsvirksomhed, som er undtaget fra momspligten efter  

 lovens § 2, stk 3, pkt j.
 Selskabet blev samtidig underrettet om, at der ikke skal svares moms ved  

 gensalg af mejetærskeren, hvis køberen er en momsregistreret virksomhed.
 § 17, stk. 2, er pr. 1.1.93 ændret til § 17, stk. 3. Se også Dep.496.
