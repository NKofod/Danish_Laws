En radio-reklame for en lædervareforretning, hvor et barn begejstret  

 sagde JAAH! til et forslag om at besøge den pågældende forretning med henblik  

 på køb af en ikke nærmere bestemt skoletaske, blev af nævnet anset at udgøre  

 et grænsetilfælde m.h.t. overtrædelse af § 17, hvis primære sigte er at  

 hindre egentlige produktanbefalinger foretaget af børn under 14 år.
Nævnet  

 fandt dog ikke tilstrækkelig grundlag for en påtale.
Ved skrivelse af 1. august 1992 har Radio- og TV-Reklamenævnet modtaget en  

 klage over indholdet af et reklameindslag for J.C.
Møllers Lædervarer,  

 udsendt af lokalradio-stationen Radio 89,1., Helsingør.
Klageren anfører, at  

 det påklagede reklameindslag udgør en overtrædelse af § 17 i bekendtgørelse  

 om reklamer i lokal radio.
Den pågældende bestemmelse indeholder et forbud  

 mod at børn under 14 år afgiver anbefalinger eller bevidnelse for produkter  

 eller tjenesteydelser af nogen art.
Klageren henviser som begrundelse for  

 klagen til det medvirkende barns begejstrede tilkendegivelse af gerne at  

 ville besøge J.C.
Møllers Lædervarer med henblik på køb af en skoletaske.
Ved  

 skrivelse af 12. august 1992 er Radio 89,1., Helsingør, blevet anmodet om en  

 udtalelse vedrørende lovligheden af det påklagede reklameindslag, samt om at  

 oplyse det medvirkende barns alder.
I svarskrivelse af 17. august 1992  

 bekræfter Radio 89,1., at det medvirkende barn er under 14 år.
Det anføres  

 samtidig, at det pågældende barn hverken optræder anprisende eller  

 anbefalende overfor et produkt - men blot reagerer positivt på det at besøge  

 den omtalte forretning.
Radio- og TV-Reklamenævnet har behandlet det  

 pågældende reklameindslag og har truffet følgende afgørelse: Nævnet finder  

 ikke, at det påklagede reklameindslag er i strid med § 17 i bekendtgørelse om  

 reklamer i lokal radio, der som anført af klageren indeholder et forbud mod  

 at børn under 14 år afgiver anbefalinger eller bevidnelse for produkter eller  

 tjenesteydelser af nogen art.
I det påklagede reklameindslag udtaler det  

 medvirkende barn begejstring over at få lov at se på (og købe/få) en ikke  

 nærmere bestemt ny skoletaske hos J.C.
Møllers Lædervarer.
Begejstringen  

 retter sig således dels imod muligheden for at få en ny skoletaske, dels at  

 denne indkøbes hos J.C.
Møllers Lædervarer.
Efterfølgende opregner en speaker  

 de forskellige konkrete produkter, der er mulighed for at købe hos J.C.  

 Møllers Lædervarer.
Bekendtgørelsens § 17 tilsigter først og fremmest at  

 hindre egentlige produktanbefalinger, foretaget af børn under 14 år.
I det  

 påklagede reklameindslag retter barnets anbefaling sig på den pågældende  

 forretning, ikke et eller flere konkrete produkter, og reklameindslaget  

 ligger således i bestemmelsens grænseområde.
Der bør udvises stor  

 tilbageholdenhed med at anvende børn i reklameindslag, men nævnet finder dog  

 ikke fuldt tilstrækkeligt grundlag for at statuere, at det påklagede  

 reklameindslag udgør en overtrædelse af bekendtgørelsens § 17. Nævnets  

 afgørelse er enstemmig.
