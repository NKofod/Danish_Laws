Indledning 1. Italien og Danmark har den 29. november 1996 indgået en  

 samarbejdsaftale om udøvelse af simultane skatterevisioner.
Aftalen er  

 optrykt som bilag til dette cirkulære.
 Samarbejdsaftalen er indgået med hjemmel i artikel 27 om udveksling af  

 oplysninger i overenskomsten af 26.februar 1980 med Italien til undgåelse af  

 dobbeltbeskatning af indkomst og formue, og under henvisning til EF  

 Rådsdirektiv 77/799 af 19. december 1977.
 Aftalen omfatter kun direkte skatter.
Formål 2. Aftalens formål er at fastsætte skatteyderens korrekte forpligtelse i  

 sager, hvor:
- der er tale om omkostnings- og overskudsfordelinger mellem skatteydere i  

 forskellige skattejurisdiktioner, herunder spørgsmål om afregningspriser; - åbenbare skatteomgåelses- eller -unddragelsesteknikker identificeres; - udeholdt indkomst, hvidvaskning af penge, returkommission, bestikkelse,  

 ulovlige betalinger, etc. identificeres; - transaktioner med skattely og arrangementer med skatteomgåelse eller  

 unddragelse, der omfatter skattely identificeres.
 Aftalens formål er endvidere at lette udveksling af oplysninger om:
- multinational forretningspraksis, komplekse transaktioner, undersøgelse  

 vedrørende finansielle mønstre til manglende overholdelse af skatteregler,  

 der kan være specielle for en industri eller grupper af industrier; - aftaler om omkostningsfordeling; - metoder til fordeling af overskud inden for særlige områder som f.eks.  

 verdensomfattende handel og nye finansielle instrumenter.
Sagsudvælgelse og revisionsprocedure 3. De kompetente myndigheder i hver af staterne skal uafhængigt  

 identificere skatteydere, som den agter at foreslå til simultane revisioner.
 Forslaget, med begrundelse for udvælgelsen, skal sendes til den anden  

 stats myndigheder.
 Det står den anmodede stat frit for, om den ønsker at deltage i en  

 simultan revision.
 Bekræftelse på - eller afslag af deltagelse i simultan revision skal  

 meddeles den anden stats myndigheder skriftligt, og ved afgørelsen skal den  

 anmodede stat overveje henvendelsen i lyset af de oplysninger den har fra  

 egne kilder.
 Såfremt den anmodede stat bekræfter at den ønsker at deltage i  

 simultanrevisionen, skal den udpege en repræsentant, der har det  

 embedsmæssige ansvar for ledelse og koordinering af revisionen.
 Det er en forudsætning for udvælgelsen, at indkomstårene er åbne for  

 revision i begge stater.
Kriterier for sagsudvælgelse 4. Sagerne skal omfatte en eller flere skatteydere, der har transaktioner  

 gennem forbundne foretagender eller gennem faste driftssteder i de to stater.
 Kriterier, der særligt kan tages i betragtning er:
- omfanget af verdensomfattende transaktioner; - udstrækningen af koncerninterne transaktioner; - tilgængelige indikationer på at der foreligger skatteundgåelse,  

 skatteunddragelse eller andre former for manipulationer.
Personale 5. Hver stat gennemfører revisionen med sit eget personale.
Der sker ikke  

 udveksling af personale mellem de to stater.
Staternes repræsentanter tager forbindelse med hinanden gennem de  

 kompetente myndigheder.
Disse kan delegere kompetencen til at stå som  

 kompetent myndighed til deres repræsentanter, med den virkning, at disse kan  

 tage direkte kontakt til hinanden.
 Skriftlig rådslagning skal dog altid formidles gennem de kompetente  

 myndigheder.
Planlægning og udførelse af den samtidige skatterevision 6. De to staters repræsentanter skal sammen overveje hver stats  

 revisionsplan.
Arbejdsskemaerne skal så vidt muligt synkroniseres.
Afbrydelse af den samtidige revision 7. Hver af staterne kan trække sig tilbage ved at give den anden stat  

 meddelelse derom.
Afslutning af den samtidige skatterevision 8. Afslutningen skal ske efter koordinering og rådslagning mellem de  

 kompetente myndigheder i de to stater.
 Problemer, der måtte opstå som følge af revisionen med evt. juridisk eller  

 økonomisk dobbeltbeskatning, eller tilfælde af dobbelt ikke-beskatning, skal  

 søges løst af de kompetente myndigheder gennem gensidig aftale i henhold til  

 dobbeltbeskatningsoverenskomstens artikel 26.
Kompetent myndighed 9. Skatteministeriet, Told og Skattestyrelsen, Østbanegade 123, 2100  

 København Ø, er kompetent myndighed i relation til denne samarbejdsaftale.
I  

 Italien er den kompetente myndighed det italienske finansministeriums  

 internationale kontor, Ministero delle Finanze, Segretariato Generale,  

 Ufficio Centrale per la Relazioni Internazionali (U.C.R.I.), Viale dell'  

 Aeronautica, n. 122, 00144 ROMA-EUR.
Ikrafttræden 10. Aftalen har virkning fra den 1. januar 1997.
Skatteministeriet, den 25. juni 1997 Peter Loft / Jonna Sneum Oversættelse Bilag SAMARBEJDSAFTALE MELLEM DET ITALIENSKE FINANSMINISTERIUM OG DET DANSKE  

 SKATTEMINISTERIUM OM UDØVELSE AF SIMULTANE SKATTEREVISIONER I HENHOLD TIL  

 BESTEMMELSERNE OM UDVEKSLING AF OPLYSNINGER I ARTIKEL 27 I OVERENSKOMSTEN TIL  

 UNDGÅELSE AF DOBBELTBESKATNING FOR SÅ VIDT ANGÅR SKATTER PÅ INDKOMST OG  

 FORMUE OG FORHINDRING AF SKATTEUNDDRAGELSE, UNDERTEGNET I KØBENHAVN DEN 26.  

 FEBRUAR 1980, MED HENVISNING TIL EF RÅDSDIREKTIV 77/799 AF 19. DECEMBER 1977.
I - Definition og juridisk grundlag I denne aftale betyder udtrykket »simultan skatterevision« en  

 revision, der foretages i henhold til aftale mellem de to kontraherende  

 stater om at foretage en samtidig og uafhængig revision, hver på sit område,  

 af en eller flere skatteyderes skatteforhold, i hvilke de har en fælles eller  

 beslægtet interesse, med henblik på udveksling af enhver relevant oplysning,  

 som de på denne måde kommer i besiddelse af.
 Den samtidige skatterevision skal udføres i henhold til Artikel 27 om  

 udveksling af oplysninger i den italiensk-danske overenskomst af 26. februar  

 1980 til undgåelse af dobbeltbeskatning og under henvisning til EF  

 Rådsdirektiv 77/799 af 19. december 1977, for så vidt angår de skatter, der  

 er omfattet af Artikel 1, stk. 3 og 4, i nævnte direktiv.
 De oplysninger, der kan udveksles i henhold til aftalen, skal udføres  

 inden for området af og i henhold til bestemmelserne i ovennævnte Artikel 27,  

 såvel som i henhold til Artiklerne 7 og 8 i nævnte direktiv.
 Enhver udveksling af oplysninger, der er et resultat af sådanne  

 skatterevisioner enten efter anmodning eller spontant, skal ske gennem de  

 kompetente myndigheder.
II - Formål Hovedformålet med samtidig skatterevision er »blandt andet«:
 1. At fastsætte en skatteyders korrekte forpligtelse i  

 sager hvor:
- omkostninger er delt eller debiteret og overskud er fordelt mellem  

 skatteydere i forskellige skattejurisdiktioner, eller mere generelt, hvor  

 spørgsmål om afregningspriser er involveret; - åbenbare skatteomgåelses- eller -unddragelsesteknikker eller mønstre,  

 der omfatter transaktioner af substans kontra form, kontrollerede  

 financieringsplaner, prismanipulationer, omkostningsfordelinger eller  

 skattely identificeres; - udeholdt indkomst, hvidvaskning af penge, returkommission, bestikkelse,  

 ulovlige betalinger, etc. identificeres; - transaktioner med skattely og arrangementer med skatteomgåelse eller  

 -unddragelse, der omfatter skattely identificeres.
 2 For at lette udvekslingen af oplysninger om:
- multinational forretningspraksis, komplekse transaktioner, undersøgelse  

 vedrørende finansielle spørgsmål og mønstre til manglende overholdelse af  

 skatteregler, der kan være specielle for en industri eller grupper af  

 industrier; - aftaler om omkostningsfordeling; - metoder til fordeling af overskud inden for særlige områder som f.eks.  

 verdensomfattende handel og nye finansielle instrumenter.
 En simultan skatterevision har ikke til formål at erstatte den gensidige  

 aftaleprocedure, der er hjemlet i overenskomstens artikel 26.
III - sagsudvælgelse og revisionsprocedure 1. Den kompetente myndighed i hver af staterne skal  

 uafhængigt identificere skatteydere, som den agter at foreslå til simultane  

 revisioner.
2. Den kompetente myndighed i hver af staterne skal  

 informere sin modpart i den anden stat om sit respektive valg af potentielle  

 sager til simultane revisioner, idet den anvender de udvælgelseskriterier,  

 der er beskrevet nedenfor.
Den skal, så vidt det er muligt, forklare, hvorfor  

 den har valgt disse sager og fremsende de oplysninger, der førte til dens  

 forslag, sammen med enhver anden relevant oplysning, så vel som de  

 forældelsesregler, der finder anvendelse på de sager, der er foreslået til  

 simultane revisioner.
 3. Den enkelte stat skal afgøre om den ønsker at  

 deltage i en simultan revision.
 4. Den kompetente myndighed, der anmodes om at deltage  

 i en simultan revision, skal overveje oplysningerne i forbindelse med  

 oplysninger fra dens egne kilder og skal skriftligt bekræfte dens modpart om  

 dens indvilligelse i eller afslag på at foretage en specifik simultan  

 skatterevision (idet den anfører den skatteyder, de skatter og de skatteår,  

 der er omfattet). Før den afgiver sin bekræftelse, skal den kompetente  

 myndighed forsøge at få enhver oplysning, som den behøver for at nå til en  

 afgørelse, enten i henhold til dens interne love eller i henhold til  

 bestemmelserne i den behørige artikel 27, Udveksling af oplysninger, i  

 overenskomsten, så vel som i henhold til bestemmelserne i EF Direktiv 77/799.
Den samme kompetente myndighed skal angive en repræsentant, der er udpeget  

 til at have det embedsmæssige ansvar for ledelsen og koordineringen af  

 revisionen.
Den kompetente myndighed, der foreslår revision, skal ligeledes  

 skriftligt angive en udpeget repræsentant.
 De kompetente myndigheder kan derefter forelægge hinanden forespørgsler om  

 udveksling af oplysninger eller spontant give hinanden oplysninger i henhold  

 til bestemmelserne i dobbeltbeskatningsoverenskomsten og EF Direktiv 77/799.
 5. De kompetente myndigheders udpegede repræsentanter  

 skal varetage de praktiske aspekter af den simultane revision (tidsplan,  

 revisionsmetoder og -perioder).
 6. En forudsætning og derfor en vigtig betingelse for  

 udvælgelse er, at indkomstårene er åbne for revision i de to stater, der er  

 interesseret i at foretage en simultan revision.
IV - Kriterier for sagsudvælgelse Enhver sag, der udvælges til en simultan revision, skal generelt omfatte  

 en eller flere skatteydere, der har transaktioner enten gennem forbundne  

 foretagender eller gennem faste driftssteder i de to kontraherende stater.
De  

 kriterier, der tages i betragtning ved afgørelsen af, om en sag er udvalgt  

 til simultan skatterevision, kan bl.a. omfatte:
1. omfanget af de verdensomspændende transaktioner; 2 udstrækningen af koncerninterne transaktioner; 3. tilgængelige indikationer på:
- skatteundgåelse og -unddragelse; - væsentlige tilfælde af manglende overholdelse af de kontraherende  

 staters skattelove; - manipulering med afregningspriser til eventuel skade for de  

 kontraherende stater; - andre former for international skattetænkning, som, hvis heldigt  

 imødegået, kan afføde ekstra skatteindkomst i de kontraherende stater; - at en skatteyders eller forbundne skatteyderes økonomiske resultater  

 over et tidsrum er betydeligt dårligere end det havde kunnet forventes,  

 f.eks.:
- - det økonomiske resultat afspejler ikke et passende overskud i forhold  

 til salg, totale aktiver, etc.; - - sager, hvor skatteyderen konsekvent viser tab, specielt langsigtede  

 tab; - - sager, hvor skatteyderen, uanset lønsomhed, har betalt lidt eller  

 ingen skat gennem den relevante periode; - transaktioner, der omfatter skattely; - situationer, hvor de kompetente myndigheder anser, at det er i de  

 pågældende skatteadministrationers interesse, for at fremme international  

 overholdelse af skatteregler.
V - Personale 1. Revisioner skal udføres separat inden for rammerne  

 af den nationale lov og praksis udelukkende med embedsmænd fra den enkelte  

 stats skatteadministration, idet de anvender bestemmelserne om udveksling af  

 oplysninger.
Der vil ikke ske udveksling af personale mellem de to stater.
 2. Det er aftalt, at udtrykket  

 »skatteadministrationens embedsmænd« i denne aftale for Italiens  

 vedkommende også omfatter medlemmer af Italiens »Corpo della Guardia de  

 Finanza«.
 3. De udpegede repræsentanter for de to stater skal  

 kun tage forbindelse med hinanden gennem de kompetente myndigheder.
4. De kompetente myndigheder kan afgøre, at det kan  

 tillades repræsentanterne at fungere som delegerede for deres lands  

 kompetente myndighed.
Bemyndigelsen vil gøre det muligt for dem at rådføre  

 sig med hinanden direkte enten gennem telefonen eller ved direkte  

 rådslagning.
Uanset dette skal den skriftlige rådslagning altid formidles  

 gennem hver af de kompetente myndigheder.
VI - Planlægning af den samtidige skatterevision Før den samtidige skatterevision indledes, skal de skatteembedsmænd, der  

 har ansvaret for sagen, sammen med deres modparter i den anden stat overveje  

 hver stats revisionsplaner, eventuelle emner til behandling, og tidsfrister.  

 Det kan være hensigtsmæssigt at holde koordinerende møder for at planlægge og  

 for nøje at følge resultatet af den samtidige revision.
Der skal imidlertid  

 ikke foretages nogen udveksling af formelle revisionsplaner mellem de to  

 stater.
VII - Udførelse af den samtidige skatterevision En samtidig skatterevision kræver samarbejde af embedsmænd fra hver af de  

 to staters skatteadministration, som samtidigt, men uafhængigt, skal revidere  

 en eller flere skatteydere inden for deres jurisdiktion.
De skal forsøge så  

 vidt muligt at synkronisere deres arbejdsskemaer.
VIII - Afbrydelse af den samtidige skatterevision Hvis en af staterne beslutter, at det ikke længere er fordelagtigt at  

 fortsætte den samtidige revision af en sag, kan den trække sig tilbage ved at  

 give den anden stat underretning herom.
IX - Afslutning af den samtidige skatterevision 1. Den samtidige skatterevision skal afsluttes efter  

 koordinering og rådslagning mellem de kompetente myndigheder i hver af  

 staterne.
Sager vedrørende dobbeltbeskatning, der opstår i forbindelse med  

 revisionen, er forbeholdt den gensidige aftaleprocedure.
2. Resultatet af undersøgelsen, opnået ved revisionen  

 i de to stater, skal koordineres i fællesskab af de to administrationers  

 repræsentanter.
Repræsentanterne skal give deres kompetente myndigheder  

 meddelelse om ethvert spørgsmål, der ikke kan afgøres på repræsentant niveau  

 og som kunne omfatte dobbeltbeskatning, enten juridisk eller økonomisk, eller  

 kunne bevirke en dobbelt ikke-beskatning.
De kompetente myndigheder skal  

 bestræbe sig på at løse disse problemer gennem de gensidige aftaleprocedurer  

 i henhold til artikel 26 i dobbeltbeskatningsoverenskomsten.
X - Øvrige bestemmelser 1. Denne aftale skal have virkning fra den 1. januar  

 1997.
 2. Denne aftale kan til enhver tid ændres gennem  

 aftale mellem de kompetente myndigheder.
Udfærdiget i Rom i to eksemplarer, den  

 29. november 1996, på engelsk.
