Betænkning afgivet af Boligudvalget den  

 2. maj 2002 Betænkning over Forslag til lov om ophævelse af lov om  

 fremme af byggeriets udvikling og om ændring af lov om almene boliger  

 samt støttede private andelsboliger m.v.
(Nedlæggelse af Byggeriets Udviklingsråd,  

 afskaffelse af statslig refusion af udgifter til  

 beboerrådgivere og nedlæggelse af visse puljer på bygge- og  

 boligområdet) [af  

 økonomi- og erhvervsministeren (Bendt Bendtsen)] 1. Ændringsforslag Socialdemokratiets medlemmer af udvalget har stillet 1  

 ændringsforslag om deling af lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 4 møder.
Høring Lovforslaget blev samtidig med fremsættelsen sendt i  

 høring.
Den 15. marts 2002 sendte økonomi- og  

 erhvervsministeren et notat om de indkomne høringssvar til udvalget,  

 og den 18. marts 2002 sendte ministeren de indkomne høringssvar til  

 udvalget.
Spørgsmål Udvalget har stillet 5 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
 Der er endvidere omdelt kopi af spørgsmål  

 stillet på alm. del til integrationsministeren og dennes svar  

 herpå, som udvalget har fundet relevante for behandlingen af  

 lovforslaget.
Notat fra økonomi- og erhvervsministeren Økonomi- og erhvervsministeren har i forbindelse  

 med behandlingen af lovforslaget sendt et notat om ændrede  

 økonomiske konsekvenser som følge af senere ikrafttræden  

 af lovforslaget.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse uændret.
 Et andet mindretal i udvalget (S, SF,  

 RV og EL) indstiller lovforslaget til forkastelse ved 3.  

 behandling, men vil stemme for det stillede ændringsforslag.
Enhedslistens medlem af udvalget er af den opfattelse, at  

 der er brug for gode, uvildige rådgivningsorganer på  

 boligområdet.
Mere nu end nogensinde   efter at regeringen med  

 hjælp fra Dansk Folkeparti har nedlagt By- og Boligministeriet og  

 ensidigt går efter at bombe den almene sektor tilbage til 50 ernes  

 lejekaserner og slum.
Faktisk mener Enhedslisten, at den ansvarlige minister  

 har brug for al den hjælp, der kan fås.
 Derfor er både nedlæggelsen af Byggeriets  

 Udviklingsråd og især fjernelsen af statsstøtten til  

 beboerrådgiverne både kortsigtet og ødelæggende for  

 det spinkle arbejde, der er opbygget i mange belastede  

 boligområder.
Regeringens boligpolitik skaber ikke nye boliger.  

 Nedlæggelsen af en pulje til forsøgsbyggeri kan virke fornuftig,  

 når puljen ikke søges, men i stedet for at opgive  

 forsøget på etablering af alternative boliger for unge burde der  

 sættes ekstra skub i bestræbelserne på at skabe boliger til  

 unge.
Lovforslaget er udtryk for regeringens kortsigtede, visionsløse  

 besparelsesforslag, der ikke engang vinder genklang i borgerligt dominerede  

 kommuner med alenlange boligventelister for bl.a. unge  

 uddannelsessøgende.
Et tredje mindretal i udvalget (KRF)  

 vil ved 3. behandling af lovforslaget stemme hverken for eller imod  

 lovforslaget.
Mindretallet vil stemme for det stillede  

 ændringsforslag.
Kristeligt Folkeparti støtter en opdeling af  

 lovforslaget, som det er foreslået i det stillede  

 ændringsforslag.
Såfremt der ikke er flertal for dette, undlader  

 Kristeligt Folkeparti at stemme for lovforslaget som helhed.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV, EL og KRF):
a Ændringsforslag om deling af lovforslaget 1) Lovforslaget deles i tre lovforslag med følgende  

 titler og indhold:
 A. »Forslag til lov om ophævelse af  

 lov om fremme af byggeriets udvikling. (Nedlæggelse af Byggeriets  

 Udviklingsråd)« omfattende § 1 og § 3, stk. 1.
 B. »Forslag til lov om ændring af lov  

 om almene boliger samt støttede private andelsboliger m.v.  

 (Nedlæggelse af visse puljer på bygge- og boligområdet)«  

 omfattende § 2, indledningen, nr. 2 og 3, og § 3, stk. 1.
 C. »Forslag til lov om ændring af lov  

 om almene boliger samt støttede private andelsboliger m.v.  

 (Afskaffelse af statslig refusion af udgifter til beboerrådgivere)«  

 omfattende § 2, indledningen og nr. 1, og § 3.
Bemærkninger Til nr. 1 Det foreslås at dele lovforslaget i tre dele.
Del A  

 indeholder forslag om ophævelse af lov om fremme af byggeriets  

 udvikling og indebærer, at Byggeriets Udviklingsråd  

 nedlægges.
Del B indeholder forslag om afskaffelse af  

 tilskudsordningerne i almenboligloven til henholdsvis forsøgsbyggeri  

 og forsøg med alternative boliger til unge.
Del C indeholder forslag  

 om afskaffelse af den statslige støtte til  

 beboerrådgivningen.
Inge-Lene Ebdrup (V)  

  Rikke Hvilshøj (V)  Ulrik Kragh (V) nfmd.  

  Gudrun Laub (V)  Christian H.
Hansen (DF)  

  Freddie H.
Madsen (DF) Carina Christensen (KF)  

  Helle Sjelle (KF)  Tove Videbæk (KRF)  

  Carsten Bo Jensen (S)  Jytte Andersen (S)  

  Lars Kramer Mikkelsen (S)  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 120 Bilagsnr.
