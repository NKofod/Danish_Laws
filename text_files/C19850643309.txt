§ 1.  Ved finansministeriets bekendtgørelse nr. 461 af  

 10. september 1984 om statens regnskabsvæsen m.v., § 18 er med virkning fra  

 1. oktober 1984 ophævet dels bekendtgørelse nr. 185 af 22. maj 1931 af  

 almindelig instruks angående statsforvaltningens regnskabsaflæggelse, dels  

 den dertil knyttede vejledning af samme dato samt den ligeledes tilknyttede  

 vejledning af 7. marts 1955 angående den bevillings- og regnskabsmæssige  

 behandling af statens varebeholdninger.
Samtidig er i nævnte bekendtgørelsc  

 nr. 461 af 10. september 1984 i § 13, stk. 2 fastsat, at værdien af  

 varebeholdningerne ikke må optages på beholdningskonti i institutionernes  

 regnskaber, medmindre der er bevillingsmæssig hjemmel hertil.
Stk. 2.  Ifølge bekendtgørelse nr. 461 af 10. september  

 1984, § 17 kan fravigelse fra bekendtgørelsens regler alene ske efter  

 anvisning eller tilladelse fra finansministeriet.
Med hjemmel heri  

 fastsættes, at de indtil 1. oktober 1984 gældende regler vedrørende  

 benyttelse af lagerbeholdningskonti fortsat vil kunne anvendes af  

 institutionerne indtil udgangen af finansåret 1985.
 § 2.  Med virkning fra finansåret 1986 er der for  

 statsinstitutioner alene adgang til at føre lagerbeholdningskonti, dersom  

 hjemmel hertil er opnået ved finanslov - efter angivelse i  

 finanslovforslagets anmærkning II, generelt for en række institutioner eller  

 specielt for den enkelte institution - eller ved tillægs. bevillingslov -  

 efter indhentet tilslutning fra finansudvalget.
 Stk. 2.  Hjemmel til at føre lagerbeholdningskonti er  

 forudsat generelt givet til statsvirksomheder, og specielt kun givet til få  

 andre statsinstitutioner i undtagelsestilfælde.
§ 3.  Adgang til at føre lagerbeholdningskonti  

 indebærer adgang til at foretage indkøb af varer til lager over  

 beholdningskonti og først bogføre udgift ved vareindkøbet, når varen udtages  

 af lageret til anvendelse.
Varen skal da udgiftsføres til dens indkøbspris  

 eller den gennemsnitlige indkøbspris for det lager, hvoraf varen udtages.
 Stk. 2.  Der kan med virkning fra finansåret 1986  

 fremtidig ikke via lagerbeholdningskonti afholdes andre udgifter end  

 vareindkøb og ikke bogføres indtægt ved afgivelse af institutionens  

 producercde varer til lager.
§ 4.  Statsinstitutioner, som bevarer adgang til at  

 føre lagerbeholdningskonti, forudsættes fra finansåret 1986 at følge de i § 3  

 givne regler for lagre på beholdningskonti og for prissætning.
Justering ved  

 overgang fra de hidtil fulgte til de nye regler forudsættes at ske ved  

 statusposteringer ultimo finansåret 1985.
Stk. 2.  Institutioner, hvis adgang til at føre  

 lagerbeholdningskonti ophører ved udgangen af finansåret 1985, skal ved  

 statusposteringer ultimo 1985 foretage udpostering af lagerbeholdningskonti,  

 således at institutionerne overtager såvel råvare- som færdigvarelagre uden  

 udgiftsbogføring til efterfølgende forbrug eller salg.
Dersom en institutions  

 lager på beholdningskonto bliver forøget væsentligt i løbet af 1985,  

 forudsættes forøgelsen kompenseret i 1986 ved besparelse eller merindtægt.
 Stk. 3.  Finansministeriet, Statens Regnskabsdirektorat,  

 fastlægger nærmere retningslinier for statusposteringer ultimo 1985  

 vedrørende lagerbeholdningskontiene.
 § 5.  Ophør af adgangen til at føre  

 lagerbeholdningskonti berører ikke institutioners forpligtelse til at føre  

 særskilte fortegnelser over varebeholdninger, jfr. bekendtgørelse nr. 461 af  

 10. september 1984, § 13, stk. 1.
