INDLEDNING Et hjælpefartøj er et skib, der placeres ved en havanlæg og indgår i  

 havanlæggets beredskab.
Hjælpefartøjet er indrettet og udstyret så det kan  

 samle personer op fra vandet, yde førstehjælp og underbringe samtlige  

 ombordværende på havanlægget eller boreskibet midlertidigt.
vejledningen henvender sig i første række til redere og førere af  

 hjælpefartøjer samt Søfartsstyrelsens skibsinspektører.
Den indeholder  

 oplysninger om de foranstaltninger, der skal træffes, for at Søfartsstyrelsen  

 kan finde et skib egnet til hjælpefartøjstjeneste.
INDHOLDSFORTEGNELSE  1 Anvendelsesområde 2 Generelt 3 Kommandobro,  

 redningszone og helikopteropsamlingszone 4 Opholdsrum og behandlingsrum 5  

 Belysning, opvarmning, ventilation og højtaleranlæg 6 Redningsudstyr 7  

 Lægemidler, tæpper og proviant 8 Maskininstallationer 9 Vejledning til  

 hjælpefartøjsførere om operationelle forhold 10 Øvelser 11 Eftersyn 12 Besætningens størrelse og uddannelse 13 Syn og udstedelse af hjælpefartøjstilladelse 14 Godkendelse af udenlandske hjælpefartøjer 15 Tilladelse til at udføre andre opgaver samtidig med  

 hjælpefartøjstjenesten Bilag 1 Krav til hjælpefartøjers udrustning med lægemidler Bilag 2 Krav til udstyr i rescue-båd Bilag 3 Model for besætningens placering og arbejde om bord i  

 hjælpefartøjer Bilag 4 Afprøvning af hjælpefartøj og dets funktioner 1 Anvendelsesområde 1.1 Denne vejledning finder anvendelse på hjælpefartøjer, der udfører  

 hjælpefartøjstjeneste, som er krævet i henhold til Energiministeriets  

 bekendtgørelse om beredskabsforanstaltninger til bekæmpelse af uheld på visse  

 havanlæg m.v.
2 Generelt 2.1 Hjælpefartøjet skal opfylde Meddelelser fra Søfartsstyrelsen B,  

 henholdsvis Skibstilsynets Meddelelser C.
 (For udenlandske skibes vedkommende skal SOLAS, LL, MARPOL og STCW  

 konventionerne gældende for lastskibe være opfyldt).
 2.2 Hjælpefartøjet skal være egnet til sejlads i det farvand, hvori det  

 skal benyttes.
2.3 Hjælpefartøjet skal have tilfredsstillende manøvrerings- og  

 positioneringsevne samt fartsformåen til at udføre de tiltænkte  

 arbejdsopgaver, under særlig hensyntagen til de sø- og vindforhold, som kan  

 forventes i det farvand, hvori hjælpefartøjet skal benyttes.
Vedrørende  

 afprøvning se bilag 4.
3 Kommandobro, redningszone og helikopteropsamlingszone 3.1 Kommandobroen skal have en sådan beliggenhed og indretning, at føreren  

 af hjælpefartøjet altid kan have fuldt udsyn over redningszonen, skibssiden i  

 redningszonen, helikopteropsamlingsområdet og området for landing af  

 redningskurv samtidig med, at han manøvrerer hjælpefartøjet.
Manøvreringen af  

 propellerne skal foregå direkte fra broen.
Manøvrering ved omkastning af  

 maskiner accepteres ikke.
Udsynet forefter fra det sted eller de steder,  

 hvorfra fartøjet kan manøvreres, skal være således, at en vandret linie  

 trukket fra underkant af vinduerne i styrehuset vil gå fri af overkant af bak  

 eller overkant af bølgebryder på bak uanset hjælpefartøjets trim under  

 normale søgående konditioner.
3.2 Redningszonen skal fortrinsvis placeres midtskibs, og den skal være i  

 forsvarlig afstand fra hjælpefartøjets skruer.
Redningszonen skal udgøre  

 mindst 1/3 af hjælpefartøjets længde, men behøver ikke at være over 10 m.  

 Redningszonen skal tydeligt mærkes på hjælpefartøjets sider med lodrette  

 linier, der angiver zonens udstrækning i langskibs retning. mellem linierne  

 skal der tydeligt påmærkes i blokbogstaver »RESCUE ZONE«.
Linierne  

 skal have en bredde på ca. 1 m og strække sig fra redningszonedækket til nær  

 vandlinien.
Mærkningen skal have en stærkt synlig farve.
Hvis hjælpefartøjet  

 har rød eller orange udenbordsfarve, kan redningszonen være afmærket ved at  

 være hvidmalet fra lønning til vandlinie i hele zonens bredde.
 3.3 Skibssiden skal i hele redningszonen, samt så langt foran og agten for  

 denne at bådanløb af redningszonen kan ske uhindret, være helt glat og fri  

 for fenderlister, fendere, beslag og andet, som kan skade overlevende i  

 vandet, eller både der anløber.
3.4 Dæksbredden i redningszonen skal være minimum 3 m på hver side af  

 skibet (Cargorail i redningszonen kan accepteres, hvis den ikke hindrer  

 redningsarbejder). Dækkets højde over vandoverfladen i redningszonen må ikke  

 overstige 2,5 m.
Dækket i redningszonen skal være skridsikkert.
3.5 Skanseklædningen skal i redningszonen have åbningsmuligheder eller  

 andre foranstaltninger til at lette ombordtagningen af personer fra vandet.  

 Der skal som minimum i hver side være 2 åbninger af hver ca. 2 m og med  

 støtte i midten.
I skibe under 350 brt kan antallet af åbninger være 2 i den  

 ene side og 1 i den anden.
Resten af redningszonen benyttes til entringsnet  

 og dykkerlejdere. Åbningerne skal være udformet, således at de hurtigt kan  

 åbnes af een person.
3.6 Hjælpefartøjet skal til enhver tid have tilstrækkelig åben plads på  

 dækket til udførelse af helikopteropsamlingsoperationer og håndtering af  

 havanlæggets personelkurv.
Helikopteropsamlingsområdet skal være mindst 5  

 meter i diameter.
Området skal være uden opstående og skal males i en stærkt  

 synlig gul farve.
Området skal være skridsikret.
Endvidere skal området være  

 så langt fra master, antenner og andet opstående, at  

 helikopteropsamlingsoperationer kan udføres på forsvarlig måde; endelig skal  

 området være i tilstrækkelig afstand fra redningszonen.
3.7 Redningszone, helikopteropsamlingsområde og søen rundt om  

 hjælpefartøjet skal kunne belyses af fast anbragte lyskilder.
Lyskilder skal  

 anbringes således, at blænding af besætningen på helikopter ikke forekommer  

 under helikopteropsamlingsoperationer.
4 Opholdsrum og behandlingsrum 4.1 Apteringen skal omfatte .1 et modtagerrum med registreringssted, .2 rum med brusefaciliteter, herunder udvendig bruser (for rengøring og  

 fjernelse af eventuel olie), .3 toiletter, .4 behandlingsrum for skadede, .5 opholdsrum med siddepladser og liggepladser, og .6 et separat område for omkomne.
4.2 Opholdsrum for reddede kan omfatte .1 hjælpefartøjets almindelige aptering med undtagelse af et stort kammer  

 beliggende tæt op broen, .2 gange, der har en bredde på mindst 1200 mm og en passagebredde på 900  

 mm med nedfældede klapsæder og .3 steder, hvor passage ikke er påkrævet og som har en bredde på mindst  

 900 mm.
4.3 Der skal være liggeplads til mindst 20% af det antal reddede, som  

 skibet er godkendt til.
De resterende skal have en fast siddeplads.
4.4 Til fastsættelse af personantal, som skibet kan godkendes til at  

 redde, skal der beregnes 0,5 m2 frit dørkareal pr. person.
Dørkarealer, hvor  

 ophold forhindres f.eks. af borde, skabe eller andre faste indretninger, kan  

 ikke medregnes. (Den benplads under borde, der hensigtsmæssigt optages af  

 siddende personer, fraregnes dog ikke).
4.5 Der skal kunne foretages forsvarlig båretransport af syge og skadede  

 personer mellem redningszone, behandlingsrum, liggepladser og  

 helikopteropsamlingsområde.
Døre og passager mellem behandlingsrum,  

 redningszone, liggepladser og helikopteropsamlingsområde skal have en bredde  

 på mindst 73 cm.
4.6 Behandlingsrummet skal være indrettet og udstyret til førstehjælp af  

 skadede.
Dørkareal må ikke være mindre end 15 m2, skal være let at rengøre og  

 må ikke være glat.
Rummet skal være udstyret med .1 håndvask med blandingsbatteri (koldt og varmt vand) til albuebetjening, .2 behandlingsbord, .3 ståltaburet, .4 badekar med håndbruser og blandingsbatteri, .5 2 køjer eller fast stativ med plads til 2 bårer, .6 flytbart instrumentbord eller anden hensigtsmæssig indretning med  

 affaldskurv.
Bordet skal kunne fæstnes til medicinskab eller behandlingsbord, .7 skabe til lægemidler og andre nødvendige skabe, .8 indstillelige arbejdslamper, herunder indstillelig arbejdslampe  

 hensigtsmæssigt monteret over behandlingsbord, .9 skrivebord eller pult med arkivskuffe, .10 telefon tilknyttet radioinstallation for direkte radiotelefonsamtale  

 med læge i land via mellembølgetelefoni, .11 tovejskommunikationsmulighed til broen (telefon) og .12 vægmonteret ur med stor sekundviser til pulstagning.
4.7 Der skal forefindes 1 toilet, 1 håndvask og 1 bruser for hver 50  

 reddede eller påbegyndte del af dette antal.
Toiletter skal være beliggende  

 hensigtsmæssigt i forhold til opholdsrum for reddede.
Toiletter og  

 brusefaciliteter skal være tilstrækkeligt afskærmet.
5 Belysning, opvarmning, ventilation og højttaleranlæg 5.1 På steder, hvor behandling af syge og tilskadekomne skal finde sted,  

 skal normalbelysningen være mindst 300 lux.
Der skal forefindes udtag for  

 kraftforsyning til transportable elektriske apparater og lyskilder i  

 behandlingsrummet og i alle opholdsrum.
Belysningen i opholdsrum skal kunne  

 dæmpes.
Belysning skal i øvrigt tilfredsstille Søfartsstyrelsens krav.
 5.2 Der skal være indrettet et passende opvarmningssystem i apteringen for  

 reddede.
 .1 Kapaciteten skal være tilstrækkelig til, at der under alle forhold kan  

 opretholdes en rumtemperatur på mindst 20 grader C.
 .2 Opvarmning ved åben ild er ikke tilladt.
 .3 Radiatorer og andre opvarmningssystemer skal være således anbragt og  

 skærmet, at de ikke frembyder fare eller ulempe.
 .4 Elektriske ovne og gasovne, skal være af godkendt type eller kunne  

 godkendes af den inspektør, der syner skibet.
 5.3 Apteringen skal være ventileret således, at der under alle forhold  

 sikres et tilstrækkeligt luftskifte, når døre, koøjer, skylighter og lignende  

 er lukkede.
 .1 Ventilationen skal være mekanisk, og luftskiftet skal opfylde følgende  

 krav:
.2 Toilet og baderum skal ventileres ved et særskilt udsugningssystem  

 direkte til fri luft.
Udsugningssystemet skal være dimensioneret til 10  

 luftskifter i timen.
Lufttilgangen til toilet og baderum med afgang fra et  

 tilstødende soverum eller liggerum kan ske gennem døren fra dette.
.3 I behandlingsrum skal ventilationen være udført således, at luft derfra  

 ikke kan trænge ud i andre opholdsrum.
Døre til gange, der fører til andre  

 opholdsrum, må ikke være forsynet med ventilationsåbning og eventuel  

 ventilationskanal skal være forsynet med kontraklap, eller der skal være  

 truffet anden foranstaltning for at sikre, at luften ikke trænger ud i den  

 øvrige aptering.
Kapacitet af dette anlæg skal være således, at der kan opnås  

 et antal luftskifter på 10.
 .4 Ventilationsanlæg skal være forsynet med passende filtre ved luftindtag  

 og være indrettet under hensyntagen til de særlige forhold, der er  

 karakteristiske for drift til søs, og må ikke forårsage generende støj eller  

 vibrationer.
 .5 Der skal foreligge dokumentation af rumvolumen og blæserkapacitet.
 5.4 .1 Hjælpefartøjet skal være udrustet med et højttaleranlæg  

 (kommandoanlæg) med højttalere ved redningszone og helikopteropsamlingsplads.  

 Anlægget skal kunne betjenes fra samtlige manøvrepladser.
 .2 Herudover skal forefindes en transportabel elektrisk drevet råber.
 6 Redningsudstyr, radio m.v.
 6.1 Hjælpefartøjet skal mindst være udstyret med:
 .1 En rescue-båd bygget i henhold til IMO Resolution A 656(16) med  

 følgende tilføjelser:
 .2 Hensigtsmæssige overlevelsesdragter i et antal svarende til antal  

 besætningsmedlemmer.
 .3 Redningsnet på hver side af hjælpefartøjet til brug i redningszonen.  

 Nettene skal være forsynet med fendere på indersiden for at lette klatringen.  

 Nettene skal række mindst 1 meter under havoverfladen og være forsynet med  

 vægt i den nederste del.
 .4 4 liner med karabinhager og/eller helikopterseler for at kunne tage  

 folk op langs skibssiden.
 .5 Effektiv anordning (f.eks. kran og redningskurv) til at løfte mindst 5  

 personer om bord samtidig.
.6 Redningsflåder til samtlige, både besætning og reddede.  

 Redningsflåderne skal anbringes på ramper, der hælder 20 grader mod borde,  

 eller i stativer hvorfra flåder let kan skubbes i søen.
De skal være anbragt  

 klar af rækværk og skanseklædning.
 .7 2 ekstra redningskranse med 30 meter line i hver side.
 .8 20 redningsveste udover det normalt krævede antal for skibets  

 besætning, samt en godkendt oppustelig arbejdsvest til hvert  

 besætningsmedlem.
 .9 Udstyr til mindst to overfladesvømmere, herunder  

 vedligeholdelsesudstyr.
 .10 Stræktove eller beslag og sikkerhedssele med line påsat sikkerhedskrog  

 for tilkobling til stræktovene eller beslagene i redningszonen.
6.2 Hjælpefartøjet skal endvidere være udstyret med .1 mindst 1 stk. 3 cm radar, .2 en dykkerlejder på hver side, (skibe under 350 brt kan nøjes med 1, der  

 kan flyttes fra side til side), .3 klamper, øjer o.lign. i et passende antal for fastgøring af fangliner,  

 redningsnet m.m., .4 4 hensigtsmæssige bådshager a mindst 2,5 meter med stump hage, .5 4 stager a 4 meter, der i den ene ende er forsynet med en passende ring  

 ca. 50 x 50 cm til at hjælpe personer i vandet ind til skibssiden og .6 linekastningsapparat med 4 projektiler og 4 liner.
 6.3 Hjælpefartøjet skal være udstyret med følgende radioudstyr:
.1 Radioanlæg i henhold til Meddelelser fra Søfartsstyrelsen B (SOLAS,  

 kap.
IV, regel 4).
 .2 På broen skal forefindes maritim VHF-anlæg med samtlige maritime  

 kanaler.
 .3 Herudover skal der om bord forefindes 2 transportable VHF-anlæg.
7 Lægemidler, tæpper og proviant 7.1 Hjælpefartøjet skal udrustes med lægemidler m.v. i henhold til bilag  

 1.
 7.2 I apteringen skal forefindes et tæppe, et håndklæde, 1 par sokker og  

 en thermodragt for hver person, fartøjet er godkendt til at redde.
 7.3 Der skal kunne tilberedes og uddeles varme drikke til de reddede.
 8 Maskininstallationer m.v.
 8.1 Danske skibe skal opfylde Meddelelser fra Søfartsstyrelsen B,  

 henholdsvis Skibstilsynets Meddelelser C.
 .1 Udenlandske skibe skal opfylde bestemmelserne i SOLAS og MARPOL for  

 lastskibe med følgende tillægskrav:
.2 Hvis dette ikke er tilfældet, skal skibet forsynes med nødbrandpumpe  

 med en kapacitet på mindst 25 m3/time.
I skibe under 500 tons kan  

 transportabel dieseldreven pumpe anvendes.
 8.3. Den elektriske nødenergikilde skal have tilstrækkelig kapacitet til i  

 3 timer at opretholde driften af belysning og projektører ved redningszone,  

 søen herudfor og helikopteropsamlingsområde, samt belysning af gange,  

 trapper, udgange, behandlingsrum og større redningsrum.
9 Vejledning til hjælpefartøjsfører om operationelle forhold 9.1 Under udførelsen af hjælpeskibstjeneste på dansk sokkelområde skal  

 Energiministeriets bekendtgørelse om beredskabsforanstaltninger til  

 bekæmpelse af uheld på visse havanlæg m.v. i hjælpeskibe, forefindes om bord.  

 Opmærksomheden henledes specielt på § 2.
 9.2 Et hjælpefartøj må ikke samtidig med, at det er hjælpeskib for et  

 havanlæg, foretage andre operationer såsom lastning, losning, slæbning,  

 dykkeroperationer og lignende, der kan have indflydelse på  

 hjælpeskibsberedskabet, se dog punkt 15.
9.3 Et hjælpefartøj skal, når det påbegynder sin tjeneste ved en havanlæg,  

 hvor et hjælpefartøj er krævet (jf. ovennævnte bek. § 1), notere tidspunktet  

 i skibsdagbogen.
Ligeledes skal tidspunktet for vagttjenestens ophør noteres.  

 Hvis fartøjet afløses af et andet hjælpefartøj, skal navnet på det afløsende  

 fartøj noteres.
 9.4 I tilknytning til ovenstående henledes opmærksomheden på, at ejeren  

 eller brugeren af et havanlæg (normalt operatøren) overfor Energistyrelsen er  

 ansvarlig for, at de fornødne tilladelser i henhold til bekendtgørelsen  

 foreligger, jf. specielt § 2, stk. 4.
9.5 Der skal foretages en omhyggelig optegnelse over de redningsøvelser  

 der foretages med materiel og mandskab om bord.
Har hjælpefartøjet i to  

 forudgående uger ikke gennemført de foreskrevne øvelser p.g.a. anden tjeneste  

 end hjælpeskibstjeneste, skal en uges øvelsesprogram og eftersyn, således som  

 anført i pkt. 10, gennemføres, inden vagtskibstjenesten kan påbegyndes.
ØVELSER OG EFTERSYN 10 Øvelser 10.1 Følgende øvelsesprogram skal gennemføres hver uge:
.1 ØVELSER I SØREDNING .2 ANDRE ØVELSER OM BORD 11 Eftersyn 11.1 Følgende skal efterses ugentlig:
 .1 Sikkerhedsanordning på kran. (Kranfunktionerne).
 .2 Ladeapparat til rescue-båd og eftersyn af akkumulator og elektriske  

 installationer.
 .3 Vandlys på redningskranse.
 .4 Tryk på ildslukkere.
 .5 Fast installeret nødbelysning.
 .6 Batteri-nødlys.
 .7 Redningsdragter.
 11.2 Følgende skal efterses med maksimum 14 dages mellemrum:
 .1 Udstyr i rescue- og MOB-båd.
 .2 Skibets beholdning af brændstof til rescue- og MOB-båd.
 .3 Udstyr i behandlingsrum.
 .4 Udstyr i redningsrum.
 .5 Nødproviant.
 .6 Wirer på kraner.
 .7 Dispergeringsudstyr.
12 Besætningens størrelse og uddannelse 12.1 Besætningen i et hjælpefartøj skal have en sådan størrelse og  

 uddannelse, at man er i stand til at opsamle, yde førstehjælp og underbringe  

 samtlige det antal personer i fartøjet er godkendt til at være hjælpefartøj  

 for.
 12.2 Besætningen skal dog som minimum altid bestå af 6 personer.
 12.3 Det er forudsætning for en minimumsbesætning på 6 personer, at alle  

 arbejdsopgaver er automatiseret og tilrettelagt yderst hensigtsmæssigt,  

 herunder at alle brofunktioner og kommunikation kan udføres fra pladser i  

 brovingerne, hvor der samtidig er oversigt over de områder, hvor der bjærges  

 personer. (Bilag 3 indeholder en model for besætningens placering og  

 arbejde).
 12.4 Mindst halvdelen af besætningen, der gør tjeneste i hjælpeskibe, skal  

 have gennemgået et 3 ugers vagtskibskursus (Kursus I) indeholdende følgende  

 emner:
 .1 Førstehjælp.
 .2 Hjertemassage.
 .3 Underafkøling.
 .4 Søredning.
.5 Svømmetræning i bassin, havn og Nordsøen iført overlevelsesdragt og svømmefinner.
 .6 Brandbekæmpelse.
 .7 Olie- og kemikalieforureningsbekæmpelse.
 .8 Svovlbrinte.
 .9 1 uges træning med redningsskib, redningsbåd (Fast Rescue Boat - FRB),  

 redningskurve og helikoptermodtagelse.
 .10 Hjælp til nødlandet helikopter.
 12.5 Øvrige besætningsmedlemmer skal have et kursus på 6 dage (Kursus II)  

 indeholdende følgende emner:
 .1 Førstehjælp.
 .2 Hjertemassage.
 .3 Underafkøling.
 .4 Søredning.
 .5 Svømmetræning i bassin og havn iført overlevelsesdragt og svømmefinner.
 .6 Øvelser med oppustelig flåde.
 .7 Sejlads med redningsbåd (FRB).
 .8 Opsamling af personer fra vandet.
 .9 Hjælp til nødlandet helikopter.
12.6 Efter 8 ugers tjeneste med kursus II kan status som besætning med  

 kursus I opnås under forudsætning af, at det pågældende besætningsmedlem  

 deltager i øvelser og træning om bord.
Der skal især lægges vægt på øvelser  

 i, .1 almindelige øvelser, vagttjeneste og udkig, .2 kørsel med kran under  

 øvelser med FRB, .3 udsætning og ombordtagning af FRB, .4 fører af FRB under forskellige vejrforhold, .5 øvelser med redningskurv.
 12.7 Føreren eller en anden med kursus I-bevis udfærdiger bevis for, at  

 kursus I-bevis er erhvervet om bord af indehaverne af kursus II-bevis.
12.8 For alle om bord gælder, at de skal være i besiddelse af kursus I-  

 eller kursus II-bevis, der ikke må være mere end 15 måneder gammelt.
Forinden  

 udløbet af nævnte 15 måneder, skal vedkommende besætningsmedlem gennemgå et  

 genopfriskningskursus (kursus III).
12.9 Kursus III skal fornyes igen, inden der er gået 15 måneder 12.10 Kursus III består af 8 lektioner og indeholder førstehjælp og  

 hjertemassage.
13 Syn og certificering 13.1 Efter afholdt syn udstedes er certifikat, der dokumenterer skibets  

 egnethed til at udføre hjælpeskibstjeneste for en periode på 2 år.
 13.2 For udenlandske fartøjers vedkommende til gyldigheden ud over 1 år  

 dog være betinget af at fartøjet kun er beskæftiget ved hjælpetjeneste på  

 dansk sokkelområde.
14 Godkendelse af udenlandske hjælpefartøjer 14.1 Anmodning om afholdelse af syn for godkendelse af et udenlandsk  

 fartøj indsendes til:
 14.2 Følgende materiale skal indsendes til Søfartsstyrelsen samtidig med  

 amnodning om godkendelse af et udenlandsk fartøj:
 .1 Generalarrangement.
 .2 Tegning og beskrivelse af skibets rescue-arrangement.
 .3 Tegning og beskrivelse af skibets arrangement til modtagelse af  

 underbringning af reddede.
 .4 Kopi af skibets certifikater (internationale konventionscertifikater)  

 med påtegninger.
.5 Beskrivelse af besætning og besætningens uddannelse samt beskrivelse af  

 besætningens organisation ved rescue-operationer.
Kopi af flaglandets  

 besætningsfastsættelse skal vedlægges.
 .6 Beskrivelse af skibets strømforsyning, herunder nødstrømforsyning til  

 installationer, der anvendes i forbindelse med rescue-operationer.
 14.3 Under synet skal der foretages prøvesejlads hvorunder:
 .1 Fartøjet betjenes fra samtlige manøvrepladser og manøvreevnen  

 demonstreres.
.2 Rescue-båden udsættes under sejlads og manøvreres af besætningen.  

 Overfladesvømmerne udsættes og opsamles af rescue-båden for bedømmelse af  

 besætningens fortrolighed med brugen af denne samt svømmedragterne. (Se bilag  

 4) 14.4 For maskinanlæg skal kontrolsynet vise, om skibet opfylder de  

 relevante bestemmelser i SOLAS og MARPOL.
.1 Der blive foretaget en generel tilstandskontrol af maskinanlæg,  

 el-installationer, brandslukningsanlæg m.v.
Herunder skal der foretages  

 funktionsprøve af 15 Tilladelse til at udføre andre opgaver samtidig med  

 hjælpefartøjstjenesten 15.1 Samtidig med at fartøjet synes som hjælpefartøj, tager  

 Søfartsstyrelsen efter anmodning fra rederiet stilling til, om fartøjet er  

 egnet til anden tjeneste, samtidig med at hjælpefartøjstjenesten udføres.
 15.2 Et hjælpefartøj med last om bord vil af Søfartsstyrelsen kun blive  

 skønnet egnet til at varetage andre end de i beredskabsplanen beskrevne  

 opgaver, hvis dette ikke på nogen måde influerer på benyttelse af  

 rescue-zone, helikopteropsamlingszone m.v.. Desuden skal der foreligger  

 surringsmateriel og instruktioner om surring om bord, der sikrer, at lasten  

 er sikkert fastholdt under de værst forekommende forhold på stedet.
 15.3 Kun lastning af enkelte kolli vil af Søfartsstyrelsen blive anset for  

 forsvarlig, når fartøjet samtidig udfører hjælpefartøjstjeneste.
15.4 Energistyrelsen godkender i de konkrete tilfælde om fartøjet som  

 hjælpefartøj ved en havanlæg kan udføre andre opgaver.
Tilladelse hertil  

 indhentes af operatøren.
Søfartsstyrelsen, den 7. juni 1991 P.
Lauridsen Bilag 1 KRAV TIL HJÆLPEFARTØJERS UDRUSTNING MED LÆGEMIDLER De anførte mængder er minimumsmængder.
KIRURGISKE INSTRUMENTER OG SUTURMATERIALER ANTAL ART Bilag 2 KRAV TIL UDSTYR TIL RESCUE-BÅD.
Et hjælpefartøjs rescue-båd skal være udstyret med: 1. Tilstrækkeligt  

 antal årer eller pagajer, der skal kunne flyde på vandet, til at bevæge båden  

 fremover i smult vand.
Der skal forefindes åretolde, åregafler eller  

 tilsvarende arrangementer for hver åre. Åretolde eller åregafler skal være  

 fastgjort til båden ved hjælp af liner eller kæder. 2. Et øsekar eller en  

 pøs. 3. Et effektivt fast monteret kompas i nathus med nødvendige  

 belysningsmidler.
Et egnet, typegodkendt kompas til brug i udlejningsfartøjer  

 under 20 bruttoregistertons vil kunne anvendes. 4. Et drivanker med line af  

 tilstrækkelig styrke, ikke mindre end 10 m lang. 5. En fangline af  

 tilstrækkelig længde og styrke indrettet til »quick release« og  

 anbragt i forreste ende af båden. 6. En line, der kan flyde, ikke mindre end  

 50 m i længde, af tilstrækkelig styrke til af slæbe en fuldt bemandet 25  

 mands redningsflåde.
Linen skal være af stærkt synlig farve. 7. En vandtæt,  

 elektrisk lygte, der er egnet til morsesignalering. 8. En signalfløjte eller  

 tilsvarende lydgiver. 9. Medicinkiste 4 og supplementskasse til medicinkiste  

 4 med smertestillende lægemidler.
Supplementkassen må ikke opbevares i  

 Rescuebåden, men skal opbevares vel sikret, om muligt i forbindelse med  

 skibets medicinkiste.
Supplementkasserne må alene udleveres af skibsføreren  

 eller den, som han har bemyndiget dertil, og udlevering må kun finde sted når  

 påkrævet, jf. § 5 stk. 4 i Industriministeriets bekendtgørelse om skibes  

 forsyning med lægemidler m.v.
10. To kasteringe, der kan flyde på vandet, hver  

 fastgjort til en line ikke under 30 m i længde.
Linerne skal kunne flyde på  

 vandet og være af let synlig farve.
 11. To søgelys forsynet med en godkendt energikilde,  

 der kan give tilstrækkelig energi til, at søgelyset kan oplyse, om natten, en  

 lys farvet genstand med en bredde på 18 m i arbejde uafbrudt i ikke under 3  

 timer.
 12. En effektiv radarreflektor.
 13. Thermo redningsposer - thermal protective aids -  

 til 7 personer.
 14. To sikkerhedskniv med selvlystende skaft.
 15. En pumpe manuelt betjent til efterfyldning af  

 opdriftsringene.
 16. Et reparationssæt for reparation af punkteringer.
 17. To synkefri sikkerhedsbådshager.
 18. En egnet ildslukker.
 19. Tre faldskærmssignaler og tre håndblus af godkendt  

 type.
20. Et VHF-anlæg, der skal være forsynet med  

 hovedtelefon med mikrofon eller fastmonteret højttaler, således at operatøren  

 ikke hæmmes i sine bevægelser.
Anlægget skal som minimum være forsynet med  

 VHF-kanalerne 6 & 16 samt derudover en kanal til brug under  

 redningsoperationer.
Sidstnævnte kanal tildeles af TELECOM efter særlig  

 ansøgning (for udenlandske skibes vedkommende af udenlandske myndigheder).
21. Fremdrivningsmaskineriet skal have en passende  

 effekt og fortrinsvis bestå af en dieseldrevet indenbordsmotor med vand-jet  

 fremdrivning eller 2 påhængsmotorer.
Installation og brændstofforsyning skal  

 godkendes.
Fremdrivningsskruer skal forsynes med beskyttelsesanordning.
Bilag 3 MODEL FOR BESÆTNINGENS PLACERING OG ARBEJDE OM BORD I HJÆLPEFARTØJER FASE 1a: BJÆRGNING AF OVERLEVENDE FRA SØEN Bilag 4 AFPRØVNING AF HJÆLPEFARTØJ OG DETS FUNKTIONER Før Søfartsstyrelsen skønner er hjælpefartøj egnet til at varetage de i  

 beredskabsplanen beskrevne opgaver, skal følgende prøver udføres med  

 tilfredsstillende resultat i overværelse af Søfartsstyrelsen:
 1. Skibets manøvreevne, betjent fra samtlige  

 manøvrepladser, demonstreres.
 2. Rescue-båden udsættes og tiden fra ordren gives til  

 båden er i vandet med besætning om bord iført redningsdragt registreres.
3. En redningskrans kastet over bord, mens skibet gør  

 klar fart, og bringes om bord ved hjælp af rescue-båden.
Tiden til  

 redningskransen er om bord registreres.
4. En overfladesvømmer eller dummy tages fra vandet om  

 bord i rescue-båden.
Tiden fra båden udsættes fra skibet til personen/dummy  

 er om bord i båden registreres.
 5. Radiokommunikation mellem skib og rescue-båd  

 afprøves, mens rescue-båden går fuld fart.
6. Med 3 personer om bord kontrolleres at rescue-båden  

 kan opnå en fart af mindst 25 knob i stille vand.
Endvidere måles farten med  

 det maksimalt tilladte personantal om bord.
 7. Med 2 overfladesvømmere i vandet kontrolleres  

 udstyret og at mandskabet er fortrolige med overfladesvømmer funktionen.
 8. Samtaleanlæg mellem manøvrepladsen på broen,  

 rescuezonen og helikopteropsamlingszonen demonstreres.
