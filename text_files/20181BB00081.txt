Fremsat den 22. januar 2019 af Rasmus Nordqvist (ALT), Jens Joel (S), Søren Egge Rasmussen (EL), Ida Auken (RV), Pia Olsen Dyhr (SF) og Aaja Chemnitz Larsen (IA) Forslag til folketingsbeslutning om at gøre Folketinget CO2-neutralt senest i 2020 Folketinget beslutter at være CO2-neutralt senest i 2020. Derfor pålægges Folketingets Præsidium at igangsætte en udredning af Folketingets årlige drivhusgasudledning og på baggrund heraf inden den 1. oktober 2019 at udarbejde en strategi og handlingsplan, der skal føre til et CO2-neutralt Folketing senest i 2020.
Bemærkninger til forslaget Den 8. oktober 2018 udkom FNs klimapanels rapport om muligheden for at begrænse den globale opvarmning til 1,5 grader.
Konklusionen var entydig: Det er fortsat muligt at nå målet om at begrænse klodens temperaturstigning til 1,5 grader, men det vil kræve et hidtil uset højt ambitionsniveau hos klodens beslutningstagere.
Menneskelige aktiviteter har forårsaget global opvarmning på omkring 1 grad.
Det er sandsynligt, at den globale opvarmning når 1,5 grader mellem 2030 og 2052, hvis vi fortsætter det nuværende udledningsniveau, hvilket vil få alvorlige konsekvenser overalt på planeten.
FNs Klimapanel konkluderer derfor, at det vil kræve hurtige og vidtrækkende omstillinger inden for landbrug, energi, industri, bygninger, transport og byer, hvis den globale opvarmning skal begrænses til 1,5 grader.
Der er med andre ord brug for radikal handling nu.
 For at nå målet om at begrænse den globale temperaturstigning til 1,5 grader kræves en indsats af alle og især af politiske aktører.
Folketinget skal vise vejen til et mere grønt og bæredygtigt Danmark.
Derfor skal det danske parlament  ligesom bl.a.
Europa-Parlamentet  blive CO2-neutralt.
Europa-Parlamentet har været 100 pct.
CO2-neutralt siden 2016, så det er ikke en urealistisk målsætning for det danske Folketing.
Derfor skal der inden Folketingets åbning i oktober 2019 udarbejdes en strategi og handlingsplan for, hvordan ambitionen om CO2-neutralitet kan opnås.
Denne strategi skal indeholde en handlingsplan for, hvordan Folketinget kan nedbringe sin klimabelastning og blive mere natur- og miljøvenligt  bl.a. ved at se på energiforbrug, varmeforbrug, genanvendelse, kost og transport.
Derudover ønsker forslagsstillerne, at Folketinget skal kompensere for de mest forurenende aktiviteter.
Her medfører især de mange flyrejser i Folketingets udvalg store CO2-udledninger.
 I Nordisk Råd har gruppen Nordisk Grønt Venstre fremsat ønske om, at også Nordisk Råd reducerer sit klimaaftryk og bliver CO2-neutralt.
Skriftlig fremsættelse Rasmus Nordqvist (ALT):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at gøre Folketinget CO2-neutralt senest i 2020.
(Beslutningsforslag nr.
B 81) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
