Nr BTL 3 Betænkning over Forslag til lov om ændring af ligningsloven og  

 vurderingsloven (Forenkling af lejeværdiregler)   

 Nr L 3 1989-90, 1. samling Afgivet af Skatteudvalget Afgivet: 19891208 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis, Fremskridtspartiets og Centrum-Demokraternes  

 medlemmer) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) vil redegøre  

 for sin stilling til lovforslaget ved dettes 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget ved dettes 2. behandling.
