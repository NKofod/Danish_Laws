I medfør af § 11, jf. § 1 og § 7, i lov om forhandling, udførsel og indførsel af æg og ægprodukter m.m. jf. lovbekendtgørelse nr. 833 af 15. december 1987, fastsættes:
 § 1.  Ethvert pakkeri, der er autoriseret til  

 kvalitetssortering af æg, skal betale en afgift på 1,50 øre pr. kg af den til  

 autorisationshaveren indgående mængde æg, dog mindst 50 kr. pr. måned.
 Stk. 2.  Ethvert pakkeri, der er godkendt til på store  

 og små pakninger med æg i klasse A at angive en af de i artikel 11, stk. 1, i  

 Kommissionsforordning nr. 1943/85 af 12. juli 1985 nævnte opdrætsmetoder,  

 skal ud over den i stk. 1 nævnte afgift betale en afgift på 1,00 øre pr. kg  

 æg, der modtages i emballage mærket med opdrætsmetode.
 Stk. 3.  Ethvert pakkeri skal endvidere betale en afgift  

 på 300 kr. pr. år for hver producent, som af Veterinærdirektoratet er  

 godkendt til at levere æg i emballage mærket med opdrætsmetode.
 § 2.  Enhver virksomhed, der er autoriseret til  

 tilvirkning af tøræg, udslåede æg, æggeblomme og æggehvide, flydende såvel  

 som tørret, og lignende produkter, skal betale en afgift på 1,50 øre pr. kg  

 æg i skal og ægmasse, som anvendes til tilvirkning af nævnte produkter, dog  

 mindst 100 kr. pr. måned.
 § 3.  Afgifterne, der opkræves af  

 Veterinærdirektoratet, indbetales under benyttelse af et særligt  

 giroindbetalingskort, hvorpå afgiftsbeløbet er anført.
 Stk. 2.  Provenuet af afgifterne anvendes til dækning af  

 udgifterne ved kontrollen med de omhandlede produkter.
 § 4.  Denne bekendtgørelse træder i kraft den 1.  

 januar 1990.
 Stk. 2..  Samtidig ophæves Landbrugsministeriets  

 cirkulære af 8. marts 1984 om afgift af æg og ægmasse til ægprodukter og  

 cirkulære af 5. december 1985 om ægafgift.
