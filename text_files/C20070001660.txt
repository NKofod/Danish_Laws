Vejledning  

 om selvforskyldt ledighed I bekendtgørelse nr. 178 af 19. februar 2007 er der  

 fastsat regler om selvforskyldt ledighed.
 I denne vejledning beskrives bekendtgørelsens regler, og  

 nogle af reglerne uddybes med nærmere retningslinjer.
Kapitel 1 Område og begreber mv.
Til § 1, stk. 2 Hvis der opstår tvivl om, hvorvidt der er tale om  

 et  

 ordinært arbejde udbudt på almindelige løn- og arbejdsvilkår, skal tvivlen  

 afgøres efter bestemmelserne om lønarbejde i bekendtgørelse om  

 beskæftigelseskrav  

 og dagpengeperiode.
Til § 1, stk. 4 Anden aktør kan ikke selvstændigt indkalde et  

 medlem til  

 samtaler og aktiviteter med den virkning, at medlemmet bliver omfattet af  

 denne  

 bekendtgørelse. (Efter 1. januar 2008 vil anden aktør dog få denne mulighed).
Hvis jobcenteret har indkaldt et medlem til en samtale eller  

 aktivitet hos en anden aktør, bliver medlemmet dog omfattet af  

 bekendtgørelsen,  

 da jobcenteret som myndighedsudøver har pålagt medlemmet at møde til samtalen  

 eller aktiviteten hos anden aktør.
Reglerne om anden aktør finder ikke  

 anvendelse, når a-kassen optræder som anden aktør over for egne medlemmer.
Til § 1, stk. 5 Når samtale anvendes i bekendtgørelsen  

 og  

 vejledningen, kan der være tale om en eller flere af de nævnte samtaler.
 Jobcenteret kan indkalde til jobsamtale, som kan foregå i  

 jobcenteret eller hos anden aktør og til samtale om et formidlet arbejde hos  

 en  

 arbejdsgiver.
 A-kassen kan indkalde til formidlingssamtale, CV-samtale,  

 rådighedssamtale, vejledningssamtale og til samtale om et formidlet arbejde  

 hos  

 en arbejdsgiver.
Job- og CV-samtaler kan ske telefonisk, digitalt eller på  

 anden måde, hvis medlemmet deltager i et tilbud.
Hvis den ledige alene skal  

 ajourføre sit CV, kan CV-samtalen holdes telefonisk, også hvis medlemmet ikke  

 deltager i tilbud.
 Medlemmet skal ikke udelukkes fra ret til dagpenge efter  

 § 37, når medlemmet udebliver fra samtale om et formidlet arbejde hos en  

 arbejdsgiver.
Til § 1, stk. 8 Om oplysningspligt i forbindelse med udarbejdelse  

 af CV  

 henvises i øvrigt til rådighedsbekendtgørelsens § 22.
Til § 1, stk. 10 Det er tale om en udeblivelse, hvis et medlem ikke  

 møder  

 til en indkaldt samtale eller aktivitet, jf. dog afsnittet »Vedvarende  

 adresseændring« i vejledningen til bekendtgørelse om rådighed og afsnittene  

 »Postproblemer«, »Sygdom« og »Ferie« i denne vejledning.
 Der er også tale om en udeblivelse, selv om medlemmet i  

 forbindelse med afbudet aftaler en ny mødedato.
Til § 2, stk. 1 og 2 Bekendtgørelsen omfatter alle 1)  

 	  

 afslag på arbejde,  

 jobplaner og tilbud, 2)  

 	  

 ophør i arbejde og tilbud, 3)  

 	  

 udeblivelser fra  

 arbejde, tilbud og samtaler.
 Det fremgår udtrykkeligt af bekendtgørelsen, når afslag,  

 ophør og udeblivelser ikke er omfattet.
 Bekendtgørelsen omfatter også de tilfælde, hvor et medlem  

 går ned i arbejdstid, og hvor medlemmets samlede arbejdstid efter nedsættelse  

 af arbejdstiden har et omfang, der kan give ret til supplerende dagpenge.
 Bekendtgørelsen omfatter også ophør med uddannelse, der  

 regnes som arbejde efter § 53 i loven, jf. § 2, stk. 4-6, i  

 bekendtgørelse  

 om beskæftigelseskrav og dagpengeperiode.
 Bekendtgørelsen omfatter ikke ophør i de hverv, der kan  

 medgå til beskæftigelseskravet efter § 53, stk. 3, litra c, i  

 loven.
Bekendtgørelsen omfatter heller ikke ophør med selvstændig  

 virksomhed.
Et medlem, der ophører med selvstændig virksomhed, har ikke ret  

 til  

 dagpenge i karensperioden, jf. § 63, stk. 2, i loven.
 Det afgørende for, om et arbejdsophør er omfattet af  

 bekendtgørelsen, er, hvornår arbejdsophøret finder sted, og om pågældende på  

 dette tidspunkt er medlem af en a-kasse.
Til § 2, stk. 3 Bekendtgørelsen omfatter som udgangspunkt  

 udeblivelser  

 fra samtaler, afslag på formidlet arbejde, ophør i arbejde, afslag på og  

 ophør  

 i tilbud, herunder udeblivelser, afslag og ophør i perioder, hvor et medlem  

 ikke har ret til dagpenge, eller hvor medlemmet ikke beder om dagpenge.
Bekendtgørelsen omfatter derfor udeblivelser, afslag og ophør i  

 perioder, hvor 1)  

 	  

 medlemmet ikke har  

 ret til dagpenge som dimittend den første måned efter uddannelsens  

 afslutning,  

 jf. § 54 i loven, 2)  

 	  

 medlemmet ikke har  

 ret til dagpenge i 1 eller 3 uger efter ophør med selvstændig virksomhed, jf.  

 § 63, stk. 2, i loven, 3)  

 	  

 medlemmet afvikler en  

 karantæne, 4)  

 	  

 medlemmet ikke har  

 ret til dagpenge efter § 37 i bekendtgørelsen eller §§ 22-23 i  

 bekendtgørelsen om rådighed, 5)  

 	  

 medlemmet har fået en  

 gentagelsesvirkning efter § 41, stk. 1, i bekendtgørelsen og skal  

 opfylde arbejdskravet i § 41, stk. 2-4, i bekendtgørelsen.
Til § 3, stk. 1, nr. 1 Et medlem har altid pligt til at møde til en  

 samtale  

 eller aktivitet, begynde på et formidlet arbejde eller et tilbud, hvis  

 medlemmet ikke har givet jobcenteret besked om ferie senest 14 dage, før  

 ferien  

 begynder.
I givet fald er der tale om en udeblivelse.
 Hvis et medlem kan godtgøre, at medlemmet har aftalt med  

 jobcenteret, at medlemmet gerne må holde ferie, selv om medlemmet ikke har  

 givet besked om ferien 14 dage før feriens start, er der ikke tale om en  

 udeblivelse.
Til § 3, stk. 1, nr. 2 Jobcenteret og a-kassen kan forud for 14-dages  

 fristen  

 indkalde et medlem til en samtale eller aktivitet, begynde på et formidlet  

 arbejde eller et tilbud.
Hvis medlemmet ikke har meddelt ferie til  

 jobcenteret  

 på tidspunktet for afsendelsen af indkaldelsen, har medlemmet pligt til at  

 møde  

 til samtalen eller aktiviteten, begynde på det formidlede arbejde eller  

 tilbudet, selv om samtalen, aktiviteten, arbejdet eller tilbudet skal foregå  

 i  

 ferien.
 Det betyder, at hvis jobcenteret eller a-kassen har indkaldt  

 et medlem til fx en samtale 16 dage før, medlemmet ønsker at holde ferie, og  

 samtalen skal finde sted i ferien, har medlemmet pligt til at møde til  

 samtalen, uanset om medlemmet efter indkaldelsen meddeler ferie med 14 dages  

 varsel.
Særligt om ferie på enkeltdage Hvis et medlem holder en enkelt feriedag, gælder  

 14-dages fristen ikke.
 Hvis medlemmet ikke har meddelt feriedagen til jobcenteret  

 på tidspunktet for afsendelsen af indkaldelsen, har medlemmet pligt til at  

 møde  

 til samtalen eller aktiviteten, begynde på det formidlede arbejde eller  

 tilbudet, selv om det, medlemmet er indkaldt til, skal foregå på feriedagen.
Ved ferie på enkeltdage forstås, at et medlem alene holder  

 ferie fx en onsdag.
Holder medlemmet fx ferie fredag og mandag, er der ikke  

 tale om ferie på to enkelte dage, men om sammenhængende ferie, da medlemmet  

 ikke har en periode, hvor medlemmet står til rådighed for arbejdsmarkedet  

 mellem de to feriedage.
Særligt om samtaler umiddelbart efter ferien Et medlem har pligt til at møde til indkaldte  

 samtaler  

 eller aktiviteter, begynde på et formidlet arbejde eller et tilbud, som skal  

 begynde efter ferien.
Medlemmet skal derfor gøre sig bekendt med sin post så  

 tidligt, at medlemmet kan møde eller begynde den første hverdag efter ferien.  

 Det er derfor uden betydning, om jobcenteret eller a-kassen indkalder  

 medlemmet  

 under ferien.
 Der er tale om en udeblivelse, hvis et medlem ikke møder til  

 en indkaldt samtale eller aktivitet, begynder på et formidlet arbejde eller  

 et  

 tilbud, når det skyldes, at medlemmet under ferien vælger at forlænge ferien.
 Der henvises i øvrigt til bekendtgørelse om feriedagpenge,  

 om et medlems ret til feriedagpenge, når medlemmet er pålagt en sanktion  

 efter  

 bekendtgørelsen.
Til § 3, stk. 2 Der er tale om en udeblivelse, hvis et medlem ikke  

 møder  

 til en indkaldt samtale eller aktivitet, eller ikke begynder på et tilbud,  

 fordi medlemmet er syg og ikke har meddelt sygdom til jobcenteret eller en  

 eventuel arbejdsgiver inden samtalen, aktiviteten eller tilbudet, jf.  

 §§ 5, 6 og 37.
 Medlemmet skal give besked om sygdom til arbejdsgiveren,  

 hvis medlemmet bliver syg, inden medlemmet skal begynde på arbejdet.
 Vedrørende akut udefra kommende forhold, som medlemmet ikke  

 har kunnet forudse eller forhindre, se vejledningen til § 5, stk. 2  

 og § 6, stk. 2, § 12, stk. 4 og § 13, stk. 4.  

 Hvis der opstår helt ekstraordinære og akutte situationer i forbindelse med  

 udeblivelser efter § 37, kan direktoratet dispensere fra egne regler.
Opmærksomheden henledes på, at a-kassen skal vurdere et  

 medlems rådighed, når medlemmet 2 gange har meldt sig syg i forbindelse med  

 en  

 indkaldt samtale eller aktivitet.
A-kassen skal herefter vurdere medlemmets  

 rådighed, hver gang medlemmet melder sig syg i forbindelse med en indkaldt  

 samtale eller aktivitet, indtil medlemmet på ny har haft arbejde i det  

 omfang,  

 der fremgår af § 53, stk. 2 og 6, i loven, jf. bekendtgørelse om  

 rådighed.
Til § 4 Der er i bestemmelsen udtrykkeligt angivet nogle  

 perioder, hvor et medlem ikke har ret til dagpenge, og hvor afslag på  

 formidlet  

 arbejde, ophør i arbejde, afslag på og ophør i tilbud og udeblivelse ikke er  

 omfattet.
Til § 4, nr. 2 Bestemmelsen omfatter også et medlem, som har  

 mistet  

 retten til dagpenge på grund af afslag på tilbud i aktivperioden efter den  

 før  

 den 1. januar 2003 gældende bekendtgørelse om selvforskyldt ledighed, og ikke  

 har opfyldt beskæftigelseskravet i § 53, stk. 2 og 6, i loven.
Til § 4, nr. 4 Bestemmelsen indebærer, at a-kassen skal undersøge,  

 hvorvidt medlemmet inden for en periode på 3 måneder efter ophøret har  

 modtaget  

 ydelser til forsørgelse fra a-kassen eller offentlige myndigheder.
 Ydelser fra offentlige myndigheder kan fx være sygedagpenge,  

 kontanthjælp og Statens Uddannelsesstøtte.
Eksempel Et medlem går fra  

 den 14. marts ned i arbejdstid hos samme arbejdsgiver uden en gyldig grund  

 (fra  

 37 t/uge til 25 t/uge) og er derfor som udgangspunkt selvforskyldt ledig.
Medlemmet beder dog  

 ikke om supplerende dagpenge den 14. marts.
Den 14. juni samme år siger  

 medlemmet arbejdet op uden en gyldig grund og melder sig ledig.
 Da der er gået mere  

 end 3 måneder fra nedgangen i arbejdstid den 14. marts til medlemmet beder om  

 dagpenge den 14. juni, er medlemmet ikke selvforskyldt ledig den 14. marts,  

 jf.  

 § 4, nr. 4. Medlemmet er derimod selvforskyldt ledig den 14. juni.
Til § 4, nr. 5 Bestemmelsen omfatter de tilfælde, hvor et medlem  

 begynder i arbejde af mere end 5 ugers varighed den første hverdag efter  

 ophøret.
Det er ikke en betingelse for anvendelse af bestemmelsen, at  

 medlemmet  

 ophørte for at begynde på det nye arbejde.
Til § 4, nr. 8 Et medlem har pligt til at deltage i et tilbud,  

 selvom  

 medlemmet har klaget over tilbudet til Beskæftigelsesankenævnet, da en klage  

 over et tilbud ikke har opsættende virkning.
 Afslag på tilbud på et tidspunkt, hvor medlemmet ikke  

 (længere) har ret til aktivering, jf. nedenfor, er ikke omfattet af  

 bekendtgørelsen.
Ret og pligt til aktivering Det fremgår af reglerne i Arbejdsmarkedsstyrelsens  

 bekendtgørelse om en aktiv beskæftigelsesindsats, hvornår et ledigt medlem  

 har  

 ret og pligt til at deltage i et tilbud (aktivering) efter kapitel 10-12 i  

 lov  

 om en aktiv beskæftigelsesindsats.
 Det følger af reglerne om en aktiv beskæftigelsesindsats, at  

 et medlem bl.a. skal have ret til dagpenge og stå til rådighed for  

 arbejdsmarkedet for, at jobcenteret kan give et tilbud.
Dette betyder, at et medlem, der har mistet retten til  

 dagpenge, ikke kan tilbydes aktivering.
Medlemmet har i denne situation  

 derfor  

 heller ikke pligt til at tage imod tilbudt aktivering.
Et medlem har ikke pligt til aktivering, hvis medlemmet 1)  

 	  

 har mistet retten til  

 dagpenge som følge af et arbejdskrav efter § 41 i bekendtgørelsen  

 (gentagelsesvirkningen), 2)  

 	  

 har mistet retten til  

 dagpenge efter den før den 1. januar 2003 gældende § 45 i bekendtgørelse  

 om selvforskyldt ledighed, 3)  

 	  

 i perioden ikke har  

 ret til dagpenge på grund af manglende rådighed efter §§ 11 og 18 i  

 bekendtgørelse  

 om rådighed, 4)  

 	  

 har mistet retten til  

 dagpenge som følge af et arbejdskrav efter § 29 i bekendtgørelse om  

 rådighed, 5)  

 	  

 endnu ikke har ret  

 til dagpenge som dimittend, jf. § 54 i loven, eller 6)  

 	  

 har opbrugt sin  

 begrænsede ret til dagpenge, jf. § 58, stk. 1, nr. 2, litra a, og  

 § 64  

 i loven.
Selv om et medlem ikke aktuelt får dagpenge, vil medlemmet  

 kunne tilbydes aktivering, hvis årsagen til, at medlemmet ikke får dagpenge,  

 er, 1)  

 	  

 at medlemmet afvikler  

 en karantæne, eller 2)  

 	  

 at medlemmet ikke får  

 dagpenge som følge af § 37 i bekendtgørelsen eller §§ 22-23 i  

 bekendtgørelse  

 om rådighed.
 I disse situationer vil afslag på aktivering være omfattet  

 af bekendtgørelsen.
Til § 4, nr. 9 Medlemmet har pligt til at oplyse jobcenteret og  

 a-kassen om sin adresse.
 Der henvises til vejledning til § 7 i bekendtgørelse om  

 rådighed, afsnittet om manglende oplysning om vedvarende adresseændring.
For så vidt angår midlertidig adresseændring se neden for  

 under afsnittet postproblemer.
I sidstnævnte tilfælde er medlemmet omfattet  

 af  

 bekendtgørelsen.
Kapitel 2 og 3 Generelt Dags varsel Et medlem skal kunne overtage formidlet arbejde og  

 møde  

 til indkaldte samtaler eller aktiviteter i jobcenteret og i a-kassen med 1  

 dags  

 varsel, jf. § 7, stk. 1 og 3, i bekendtgørelse om rådighed.  

 Jobcenteret  

 eller a-kassen kan dog under visse betingelser fravige kravet om 1 dags  

 varsel  

 ved formidling af arbejde, jf. § 7, stk. 2, i bekendtgørelse om  

 rådighed.
 Formålet med 1-dags-fristen er at give et medlem mulighed  

 for at indrette sig på at skulle i arbejde eller møde til samtaler eller  

 aktiviteter.
Hvis jobcenteret eller a-kassen formidler arbejde eller  

 indkalder et medlem til en samtale eller aktivitet med et kortere varsel end  

 1  

 dag, er formidlingen eller indkaldelsen ikke ugyldig.
Hvis medlemmet  

 accepterer  

 formidlingen eller indkaldelsen, og medlemmet under samtalen uden en gyldig  

 grund afslår eller handler på en måde, der kan sidestilles med et afslag på  

 det  

 formidlede arbejde eller den tilbudte aktivitet, er afslaget omfattet af  

 bekendtgørelsen.
Postproblemer Et medlem har pligt til at gøre sig bekendt med  

 indholdet af sin daglige post.
Medlemmet skal derfor oplyse jobcenteret og a-kassen om sin  

 postadresse.
Medlemmet bærer risikoen for manglende kendskab til sin daglige  

 post, så længe medlemmet ikke har oplyst jobcenteret og a-kassen om sin  

 postadresse.
 Der er derfor tale om en udeblivelse, når et medlem ikke  

 møder til en samtale eller aktivitet, når dette skyldes, at medlemmet ikke  

 har  

 set indkaldelsen, fordi medlemmet har valgt at opholde sig midlertidigt på en  

 anden adresse end den, a-kassen og jobcenteret er orienteret om.
Når indkaldelsen er kommet frem til et medlems postadresse,  

 er medlemmet ansvarlig for at gøre sig bekendt med indkaldelsen.
Det betyder  

 fx, at hvis et medlem har overladt ansvaret for sin post til en anden, så  

 bærer  

 medlemmet selv risikoen for at gøre sig bekendt med sin post rettidigt.
Medlemmet er dog ikke selvforskyldt ledig og skal ikke  

 udelukkes fra ret til dagpenge efter § 37, hvis et medlem ikke møder til  

 en indkaldt samtale eller aktivitet, hvis det skyldes, at indkaldelsen ikke  

 er  

 kommet frem til postadressen.
Det er dog et krav, at den manglende eller for  

 sene modtagelse af indkaldelsen ikke skyldes medlemmets forhold.
 Det beror på en konkret vurdering, om det skyldes medlemmets  

 forhold, at medlemmet ikke eller først for sent får indkaldelsen.
 Ved vurderingen kan a-kassen bl.a. lægge vægt på:
 1)  

 	  

 Om afsenderen har  

 fået indkaldelsen retur fra postvæsenet.
 2)  

 	  

 Om postvæsenet kan  

 bekræfte, at der har været uregelmæssigheder i postgangen i det område og i  

 den  

 periode, da indkaldelsen blev sendt.
 3)  

 	  

 Om medlemmet før er  

 udeblevet fra indkaldte samtaler eller aktiviteter og med hvilken  

 begrundelse.
 4)  

 	  

 Om medlemmet har  

 skiftet forklaring om årsagen til udeblivelsen.
Kapitel 2 Selvforskyldt ledighed ved udeblivelse fra  

 samtaler eller aktiviteter, som jobcenteret eller a-kassen har indkaldt til Til § 5, stk. 1 og § 6, stk. 1 Første gang et medlem udebliver fra en samtale  

 eller  

 aktivitet i jobcenteret eller i a-kassen, er medlemmet ikke selvforskyldt  

 ledig, men skal udelukkes fra ret til dagpenge fra udeblivelsen, til  

 medlemmet  

 henvender sig om udeblivelsen, jf. § 37.
Anden gang et medlem - inden 12 måneder efter udeblivelsen   

 udebliver fra en samtale eller en aktivitet i jobcenteret eller a-kassen,  

 bliver medlemmet selvforskyldt ledig, medmindre medlemmet har en gyldig grund  

 til denne udeblivelse.
Uanset om medlemmet er selvforskyldt ledig anden gang,  

 medlemmet udebliver, skal medlemmet udelukkes fra ret til dagpenge efter  

 § 37.
 Hvis jobcenteret har indkaldt medlemmet skriftligt og  

 personligt til en jobsamtale eller en aktivitet hos anden aktør, vil  

 medlemmets  

 udeblivelse være omfattet af § 5, hvis jobcenteret giver a-kassen besked  

 herom.
 I forbindelse med aktiviteten henledes opmærksomheden på, at  

 medlemmet skal have karantæne, hvis jobcenteret i indkaldelsen har anført, at  

 aktiviteten har et konkret beskæftigelsesrettet sigte, og at en udeblivelse  

 vil  

 kunne få dagpengemæssige konsekvenser for medlemmet.
 Der er tale om en aktivitet med et konkret  

 beskæftigelsesrettet sigte, hvis medlemmet fx indkaldes til en  

 jobmesse, hvor  

 medlemmet har mulighed for at få tilbudt et konkret job.
 Hvis det ikke fremgår af indkaldelsen, at aktiviteten har et  

 konkret beskæftigelsesrettet sigte, skal a-kassen henvende sig til  

 jobcenteret  

 for at undersøge, om aktiviteten havde et konkret beskæftigelsesrettet sigte.  

 Hvis jobcenteret vurderer, at aktiviteten havde et konkret  

 beskæftigelsesrettet  

 sigte, skal medlemmet pålægges karantæne, hvis medlemmet er udeblevet fra  

 aktiviteten.  

 Det er dog fortsat en betingelse, at det fremgår af indkaldelsen, at en  

 udeblivelse vil kunne få dagpengemæssige konsekvenser for medlemmet.
 Der henvises til § 3, stk. 1, for så vidt angår  

 udeblivelser på grund af ferie eller sygdom.
Til § 5, stk. 2, nr. 2 og § 6, stk. 2,  

 nr. 2, § 12, stk. 4 og § 13, stk. 4 A-kassen kan konkret vurdere, at et medlem ikke  

 bliver  

 selvforskyldt ledig ved en udeblivelse.
Dette forudsætter, at det  

 dokumenteres,  

 at udeblivelsen skyldes et udefra kommende og akut opstået forhold, som  

 medlemmet ikke har kunnet forudse eller forhindre.
 Det forudsætter, at medlemmet havde vilje til at møde til  

 samtalen eller aktiviteten.
 Ved vurderingen af, om et medlem har haft vilje til at møde,  

 kan a-kassen bl.a. lægge vægt på:
 1)  

 	  

 Medlemmets forklaring  

 om årsagen til udeblivelsen.
 2)  

 	  

 Om medlemmet  

 tidligere er udeblevet fra indkaldte samtaler eller aktiviteter i jobcenteret  

 eller i a-kassen, herunder med hvilken begrundelse.
 3)  

 	  

 Om den efterfølgende  

 kontakt til jobcenteret eller a-kassen sker på medlemmets initiativ.
 Som eksempler på, at en udeblivelse skyldes et udefra  

 kommende og akut opstået forhold, som medlemmet ikke har kunnet forudse eller  

 forhindre, kan nævnes, at medlemmets ægtefælle eller samlever akut bliver  

 indlagt på et sygehus, eller at der pludseligt, uventet er opstået væsentlig  

 forsinkelse  

 i den offentlige trafik, som medlemmet skulle anvende.
Endvidere kan som eksempel nævnes, at medlemmet bliver syg,  

 men ikke meddeler jobcenteret om sygdommen inden samtalen.
A-kassen skal  

 notere  

 hvilke medlemmer, der ikke er anset for selvforskyldt ledige i forbindelse  

 med  

 sygdom på grund af sådanne helt ekstraordinære og akutte situationer, således  

 at a-kassen til enhver tid kan oplyse, hvilke og hvor mange medlemmer, det  

 drejer sig om.
 Opstår der i et tilfælde tvivl om, hvorvidt et medlem var  

 syg, skal a-kassen konkret vurdere, om det kan lægges til grund, at medlemmet  

 var akut syg den pågældende dag.
 Ved vurderingen kan a-kassen bl.a. lægge vægt på:
 1)  

 	  

 Om medlemmet har  

 meldt sig syg så hurtigt som muligt.
 2)  

 	  

 Om medlemmet har  

 oplyst om sygdommen på sit dagpengekort.
 3)  

 	  

 Om medlemmet  

 tidligere har husket at oplyse om sygdom på sine dagpengekort.
 4)  

 	  

 Om medlemmet  

 tidligere er udeblevet fra indkaldte samtaler eller aktiviteter på grund af  

 sygdom.
 5)  

 	  

 Om medlemmet har  

 skiftet forklaring om årsagen til udeblivelsen.
 6)  

 	  

 Om medlemmet har  

 konsulteret en læge.
Som eksempler på, at en udeblivelse ikke skyldes et udefra  

 kommende og akut opstået forhold, som medlemmet ikke har kunnet forudse eller  

 forhindre, kan nævnes, at medlemmet har glemt at møde, at medlemmet har taget  

 fejl af dato eller tidspunkt for samtalen eller aktiviteten, eller at  

 medlemmet  

 har forlagt indkaldelsen eller smidt den ud sammen med reklamer.
Dette er  

 forhold, som medlemmet havde kunnet forhindre.
Kapitel 3 Selvforskyldt ledighed ved ophør i arbejde,  

 afslag på formidlet arbejde eller jobplan og afslag på og ophør i tilbud Opsigelse af arbejde Til § 7, stk. 1 Der er også tale om en opsigelse, hvis et medlem  

 anmoder  

 om at få en ny arbejdstid, der kan give ret til supplerende dagpenge, jf.  

 § 2, stk. 1, nr. 2 og § 4, nr. 4.
Til § 7, stk. 2 Det sidestilles med en opsigelse, hvis et medlem  

 har  

 indgået en aftale om ansættelse, men ikke møder op den første arbejdsdag.  

 Hvis  

 medlemmet ikke begynder på et formidlet arbejde, sidestilles det med et  

 afslag,  

 jf. § 12, stk. 2, nr. 2.
Til § 7, stk. 3 Det afgørende er, at opsigelserne sker på samme  

 tidspunkt.
Det er derfor uden betydning, om medlemmet på grund af forskellige  

 opsigelsesvarsler fratræder de 2 stillinger på forskellige tidspunkter.
Orlov fra arbejde Til § 8 Et medlem, som er på orlov, der ikke er taget efter  

 lov  

 om børnepasningsorlov eller til deltagelse i uddannelse med  

 voksenuddannelsesstøtte efter lov om statens voksenuddannelsesstøtte, skal  

 ikke  

 have en gentagelsesvirkning, hvis medlemmet forlænger orloven uden en gyldig  

 grund.
 Hvis et medlem uden en gyldig grund opsiger det arbejde, som  

 medlemmet har orlov fra, er medlemmet selvforskyldt ledig, jf. § 7.
 Afskedigelse mv.
Til § 9, nr. 1 Det beror på et samlet skøn, om en afskedigelse  

 væsentligst skyldes et medlems forhold.
I skønnet indgår bl.a.  

 arbejdsgiverens  

 begrundelse for afskedigelsen, og medlemmets forklaring om hændelsesforløbet.
 Afskedigelsen skyldes fx ikke væsentligst medlemmet, hvis:
 1)  

 	  

 Afskedigelsen skyldes  

 arbejdsmangel eller rationalisering.
 2)  

 	  

 Der i  

 ansættelsesforholdet er sket en væsentlig ændring, der har krævet medlemmets  

 accept, og medlemmet ikke har villet acceptere ændringen.
 3)  

 	  

 Det ikke klart  

 fremgår, at afskedigelsen væsentligst skyldes medlemmet, fordi arbejdsgiveren  

 ikke vil oplyse nærmere om årsagen til afskedigelsen.
Til § 9, nr. 2 Et medlem er ikke selvforskyldt ledig, hvis et  

 uddannelsessted afbryder medlemmets uddannelse, fordi medlemmet ikke har de  

 fornødne færdigheder til at gennemføre uddannelsen.
De manglende færdigheder  

 må  

 dog ikke bero på medlemmets forhold, som fx fravær fra undervisningen, der  

 ikke  

 er sagligt begrundet.
Kontraopsigelse Til § 10, stk. 2 Reglen gælder, hvis et medlem kan dokumentere, at  

 medlemmet  

 på opsigelsestidspunktet ville være blevet afskediget af en grund, der ikke  

 væsentligst skyldes medlemmet, hvis medlemmet ikke selv havde opsagt sit  

 arbejde.
Accept af for kort opsigelsesvarsel Til § 11, stk. 3 Der findes ikke nogen egentlig definition af,  

 hvornår  

 der er tale om »fagretlig behandling«.
 Der er tale om en »fagretlig behandling«, hvis et  

 forlig  

 om delvis erstatning for manglende opsigelsesvarsel er indgået af parter og  

 under former, der opfylder betingelserne i Hovedaftalen mellem LO og DA,  

 »Norm  

 for regler for behandling af faglig strid«, tilsvarende hovedaftaler eller de  

 enkeltstående  

 overenskomster.
 Konkrete tvivlstilfælde må afgøres ved fortolkning af de  

 pågældende overenskomster.
 Bestemmelsen omfatter også voldgiftsbehandling efter lov om  

 voldgift, og det er muligt at indgå aftale om, at tvister om løn- og  

 ansættelsesforhold, opsigelser mv. skal afgøres ved voldgiftsbehandling, med  

 mindre andet følger af lov om arbejdsret eller en kollektiv overenskomst.  

 Sådanne aftaler om voldgiftsbehandling kan indgås af både organisationer og  

 enkeltpersoner.
 Organisationer og enkeltpersoner uden for det  

 overenskomstdækkede område, der har indgået aftale om behandling af disse  

 spørgsmål ved voldgift, er derfor også omfattet af denne bestemmelse.
Afslag på formidlet arbejde Til § 12, stk. 1 Et medlem skal som udgangspunkt være indkaldt  

 personligt  

 af jobcenteret til en jobsamtale i jobcenteret eller hos anden aktør eller af  

 a-kassen til en formidlingssamtale i a-kassen, hvis medlemmet skal kunne  

 pålægges  

 en sanktion for afslag på formidlet arbejde.
Hvis der ikke har været afholdt en jobsamtale, inden  

 medlemmet bliver formidlet et arbejde, skal a-kassen undersøge, om  

 jobcenteret  

 i anden sammenhæng har forberedt medlemmet på, at der kan blive formidlet  

 arbejde  

 inden for jobområdet.
I givet fald er der tale om en gyldig formidling.
Til § 12, stk. 2 Hvis medlemmet på tidspunktet for afslaget kan  

 dokumentere at skulle begynde på et andet arbejde senest samme dag, som det  

 formidlede arbejde skal påbegyndes, har medlemmet ikke pligt til at overtage  

 det formidlede arbejde.
Afslag på en jobplan eller afslag på eller ophør i  

 et tilbud Til § 12, stk. 2 og 3 og § 13, stk. 3 Henvisningen i § 3, stk. 1, nr. 1 og 2  

 til  

 § 12, stk. 2 og § 13, stk. 3, angår vurderingen af, om  

 ferie er anmeldt rettidigt til jobcenteret.
Handlemåde, der skal sidestilles med et afslag Det beror på en konkret vurdering, om et medlems  

 handlemåde skal sidestilles med et afslag.
 Ved vurderingen kan a-kassen bl.a. lægge vægt på:
 1)  

 	  

 Om medlemmet kommer  

 med så mange forbehold med hensyn til arbejdets eller tilbudets indhold,  

 eller  

 egne faglige eller personlige kvalifikationer, at medlemmet af den grund  

 bliver  

 valgt fra.
 2)  

 	  

 Om medlemmet under  

 samtalen uopfordret nævner forhold, der gør, at medlemmet bliver valgt fra,  

 fx.  

 de oplysning om en planlagt orlov.
 3)  

 	  

 Om medlemmet alene  

 loyalt svarer på et stillet spørgsmål.
 4)  

 	  

 Om medlemmet i øvrigt  

 handler på en måde, der tyder på, at medlemmet har haft til hensigt at undgå  

 det formidlede arbejde eller den tilbudte aktivitet.
Det sidestilles ikke med et afslag, hvis et medlem, der fx  

 har fået bevilget børnepasningsorlov eller skal begynde på et arbejde, under  

 en  

 samtale om et formidlet arbejde eller en aktivitet oplyser om den bevilgede  

 orlov eller den fremtidige ansættelse.
Det er en betingelse, at medlemmet  

 stiller sin arbejdskraft til rådighed eller ønsker at begynde et tilbud mv.,  

 indtil medlemmet skal begynde på orloven eller arbejdet.
Særligt om handlemåde, der skal sidestilles med et  

 afslag på at være med til at udarbejde eller revidere en jobplan Hvis et medlem ikke underskriver sin jobplan,  

 sidestilles det med et afslag på at være med til at udarbejde eller revidere  

 en  

 jobplan.
Det sidestilles som udgangspunkt ikke med et afslag på at  

 være med til at udarbejde eller revidere en jobplan, hvis et medlem er  

 begyndt  

 på tilbudet, selv om medlemmet ikke har underskrevet jobplanen.
Det skyldes,  

 at  

 medlemmet anses for at have accepteret tilbudet.
Til § 13, stk. 4 Hvis et medlem på tidspunktet for afslaget kan  

 dokumentere  

 at skulle begynde på et arbejde senest samme dag som tilbudet, er medlemmet  

 ikke selvforskyldt ledig.
Kapitel 4 Gyldige grunde Selv om et medlem har en gyldig grund, skal  

 a-kassen  

 altid vurdere, om medlemmet står til rådighed for arbejdsmarkedet.
 Det kan fx være tilfældet, hvis et medlem afslår eller  

 opsiger et arbejde eller et tilbud på grund af børnepasningsproblemer.  

 Vurderingen kan føre til, at medlemmet ikke står til rådighed, så længe  

 børnepasningsproblemet forhindrer medlemmet i at overtage fx formidlet  

 arbejde.
Til § 14 De gyldige grunde er udtømmende.
De gyldige grunde  

 relaterer sig som hovedregel til arbejdsmarkedet og ikke til et medlems  

 personlige forhold.
Dette betyder fx, at et medlem, der af personlige grunde  

 vælger at flytte, ikke har en gyldig grund til at opsige et arbejde, selv om  

 medlemmet efter flytningen ikke har pasningsmuligheder for sine børn.
Det  

 samme  

 gælder, hvis medlemmet efter en flytning får mere end tre timers transport  

 til  

 sin arbejdsplads.
Det vil sige, at et medlem ikke kan »flytte sig til« en  

 gyldig grund.
Til § 15 (helbred) Der er en standardlægeattest til brug for a-kassens  

 sagsbehandling ved et medlems afslag på eller ophør i arbejde på grund af  

 helbred.
Medlemmet kan få attesten hos a-kassen.
Medlemmet skal udfylde  

 attesten sammen med lægen og aflevere den i a-kassen.
En attest fra en  

 kiropraktor kan sidestilles med en attest fra en læge, hvis karakteren af  

 helbredsproblemerne  

 tilsiger det.
Den lægelige dokumentation bør normalt foreligge på  

 tidspunktet for afslaget på eller opsigelsen af arbejdet, eller afslaget  

 eller  

 ophøret i tilbudet, men a-kassen kan efter en konkret vurdering også  

 acceptere  

 en efterfølgende lægelig dokumentation.
Det er dog et krav, at den giver  

 samme  

 grad af sikkerhed for, at et medlem ikke kunne eller burde tage eller  

 forblive  

 i arbejdet på grund af helbredsmæssige forhold.
 A-kassen kan ved en efterfølgende lægelig dokumentation  

 bl.a. lægge vægt på:
 1)  

 	  

 Om medlemmet har haft  

 løbende kontakt med lægen op til opsigelsen eller afslaget.
 2)  

 	  

 Om der er tale om en  

 helbredstilstand eller en sygdom, der efter sin art også må anses for at have  

 været til stede på det tidspunkt, da medlemmet opsagde eller afslog arbejdet.
 Hvis lægen kun anbefaler, at et medlem melder sig syg, har  

 medlemmet ikke en gyldig grund til at opsige arbejdet.
 Et medlem skal have forsøgt at få andet arbejde på  

 arbejdspladsen, som medlemmet kan varetage.
 Selv om et medlem på grund af helbredsforhold har en gyldig  

 grund til at afslå eller opsige et arbejde, vil medlemmet kunne miste retten  

 til dagpenge, hvis medlemmet ikke kan anses for at stå til rådighed for  

 arbejdsmarkedet.
Til § 16 (transport) Selv om et medlem på grund af problemer med  

 transport  

 har en gyldig grund til at afslå eller opsige et arbejde, vil medlemmet kunne  

 få dagpenge, hvis medlemmet kan anses for at stå til rådighed for  

 arbejdsmarkedet.
Til § 16, stk. 2, nr. 3 Der er ikke tale om en privat aftale om samkørsel,  

 hvis  

 et medlem fx låner en bil i en periode eller på anden måde selv disponerer  

 over  

 transportmidlet, idet medlemmet selv skal være passager i bilen for, at der  

 er  

 tale om samkørsel.
 Ved samkørsel må transportmidlet ikke tilhøre medlemmets  

 ægtefælle eller samlever.
Til § 17 (pasning af familie) Selv om et medlem på grund af pasningsproblemer har  

 en  

 gyldig grund til at afslå eller opsige et arbejde, vil medlemmet ikke kunne  

 få  

 dagpenge, hvis medlemmet ikke kan anses for at stå til rådighed for  

 arbejdsmarkedet.
Et medlem kan gå på orlov til børnepasning, selv om  

 medlemmet ikke kan få dagpenge på grund af børnepasningsproblemer.
Se  

 vejledningen til § 18 i bekendtgørelse om rådighed.
Til § 18 (efterløn) Et medlem, der opsiger sit arbejde for at gå på  

 efterløn, kan ikke få dagpenge, indtil medlemmet går på efterløn, jf.  

 § 18  

 i bekendtgørelse om rådighed.
 Det er et krav, at medlemmet rent faktisk går på efterløn.
Til § 20 (tab af supplerende dagpenge) Et medlem kan tidligst afslå eller opsige et  

 arbejde til  

 fratræden samtidig med, at retten til supplerende dagpenge falder bort.
I de  

 tilfælde, hvor tidspunktet for bortfald af retten til supplerende dagpenge  

 bliver rykket af en uforudsigelig eller pludseligt opstået situation, er det  

 et  

 krav, at medlemmet ikke beder om supplerende dagpenge, før medlemmet har  

 opfyldt arbejdskravet i § 60, stk. 1, eller § 73, stk. 2,  

 i  

 loven.
Et medlem kan bruge »Erklæring om fratræden« (AR 230), hvis  

 medlemmet arbejder på nedsat tid, og arbejdet kun kan opsiges til fratræden  

 på  

 et bestemt tidspunkt i måneden.
Når en arbejdsgiver har underskrevet  

 erklæringen, har medlemmet mulighed for at opsige arbejdet til fratræden  

 samtidig med, at retten til supplerende dagpenge falder bort.
Det er uden  

 betydning, hvornår i måneden de supplerende dagpenge falder bort.
 De 26 uger kan forlænges efter principperne i § 53,  

 stk. 7, i loven.
 Det er dog ikke en gyldig grund at afslå eller opsige et  

 arbejde, hvis medlemmet alligevel ikke kan få dagpenge som følge af reglerne  

 om  

 mindsteudbetaling.
Til § 21 (frigørelsesattest) Det er en gyldig grund at afslå et arbejde, hvis et  

 medlem formidles arbejde på nedsat tid, og arbejdsgiveren ikke vil udstede en  

 frigørelsesattest.
 Det er en gyldig grund til at opsige et arbejde på nedsat  

 tid, hvis arbejdsgiveren afslår at udstede en frigørelsesattest, når der  

 indtræder et opsigelsesvarsel fra medlemmets side, eller når medlemmet får  

 brug  

 for en frigørelsesattest, hvis den manglende frigørelsesattest er den eneste  

 årsag til, at medlemmet ikke kan få supplerende dagpenge.
 Det er ikke en gyldig grund at afslå eller opsige et  

 arbejde, hvis et medlem alligevel ikke kan få dagpenge som følge af reglerne  

 om  

 mindsteudbetaling.
 Det er heller ikke en gyldig grund til at opsige et arbejde,  

 fordi arbejdsgiveren kalder frigørelsesattesten tilbage, hvis medlemmet  

 forinden har afslået et arbejde med længere arbejdstid.
Til § 22, stk. 1, nr. 1 (arbejde i  

 udlandet - bopæl) Det er ikke en gyldig grund at opsige et arbejde,  

 hvis  

 et medlem, der er ansat i et andet EØS-land eller Schweiz, er grænsearbejder.  

 Det vil sige, at medlemmet vender tilbage til sin bopæl i Danmark mindst en  

 gang om ugen.
Det er uden betydning, om der er tale om en udenlandsk eller  

 dansk arbejdsgiver.
Hvis det er nødvendigt at få oplysninger fra arbejdsgiveren,  

 skal a-kassen forsøge at få disse, selv om der er tale om en udenlandsk  

 arbejdsgiver.
Hvis den udenlandske arbejdsgiver ikke vil give oplysningerne,  

 må  

 sagen afgøres ud fra medlemmets og sagens øvrige oplysninger.
Til § 22, stk. 1, nr. 2 (arbejde i  

 udlandet - udsendt af den danske stat) Det er ikke en gyldig grund at opsige et arbejde i  

 udlandet, hvis et medlem er udsendt af den danske stat.
Medlemmet bevarer i  

 dette tilfælde sit medlemskab af en dansk a-kasse under arbejdet i udlandet,  

 jf. bekendtgørelse om arbejdsløshedsforsikring ved arbejde inden for EØS og  

 det  

 øvrige udland og vejledning om arbejdsløshedsforsikring i relation til  

 EØS-landene og Schweiz.
Til § 22, stk. 1, nr. 3 (arbejde i  

 udlandet - arbejdsgivers skattemæssige tilknytning til Danmark) Det er ikke en gyldig grund at opsige et arbejde,  

 hvis  

 et medlem udfører arbejdet i udlandet for en arbejdsgiver, der er  

 skattemæssigt  

 registeret i Danmark.
Reglen omfatter et medlem, som har bevaret sit medlemskab af  

 en dansk a-kasse under arbejdet i udlandet.
Reglen omfatter også et medlem,  

 som  

 er omfattet af arbejdsløshedsforsikringen i et andet EØS-land eller Schweiz,  

 og  

 som under ansættelse i det andet EØS-land eller Schweiz vender tilbage til  

 sin  

 bopæl i Danmark mindre end en gang om ugen, jf. bekendtgørelse om  

 arbejdsløshedsforsikring ved arbejde mv. inden for EØS og i det øvrige udland  

 og vejledning om arbejdsløshedsforsikring i relation til EØS-landene og  

 Schweiz.
 Et medlem er omfattet af nr. 1, hvis medlemmet både udfører  

 arbejde i udlandet for en arbejdsgiver, der er skattemæssigt registreret i  

 Danmark, og vender tilbage til sin bopæl i Danmark mindst en gang om ugen.
 Et medlem bevarer sit medlemskab af den danske a-kasse, hvis  

 medlemmet udfører arbejde uden for EØS (herunder i Grønland) for en  

 arbejdsgiver, der er skattemæssigt registreret i Danmark.
Et medlem er omfattet af bekendtgørelsen, hvis medlemmet  

 beder om dagpenge i Danmark efter et arbejde eller ophold på Færøerne, jf.  

 bekendtgørelse om medlems- og dagpengeret efter arbejde eller ophold på  

 Færøerne.
Et medlem, der anses for selvforskyldt ledig på Færøerne, skal  

 derfor  

 have en sanktion efter de danske regler, før medlemmet kan få dagpenge i  

 Danmark.
Dette gælder ikke, hvis medlemmet har udstået en sanktion for  

 selvforskyldt ledighed på Færøerne.
Til § 24 (Pasning af handicappet eller  

 alvorligt sygt barn eller døende nærtstående) Hvis det ikke skyldes medlemmets forhold, at  

 medlemmet  

 ikke umiddelbart efter afslag, opsigelsen eller ophøret får en af de nævnte  

 ydelser, har medlemmet en gyldig grund.
 Selv om et medlem på grund af pasningsproblemer har en  

 gyldig grund til at afslå eller opsige et arbejde, vil medlemmet ikke kunne  

 få  

 dagpenge, hvis medlemmet ikke kan anses for at stå til rådighed for  

 arbejdsmarkedet.
Til § 25 (arbejdspladsen) Det er en gyldig grund at opsige et arbejde, hvis  

 arbejdsgiveren væsentligt misligholder ansættelsesforholdet.
Det er fx  

 tilfældet,  

 hvis arbejdsgiveren ikke udbetaler løn.
Det samme gælder, hvis løn- og  

 ansættelsesvilkår væsentligt fraviger, hvad arbejdsgiveren har stillet i  

 udsigt.
 Det er ikke en gyldig grund at opsige et arbejde, hvis et  

 medlem har ret til at nægte at udføre et arbejde, men fortsat har krav på løn  

 efter principperne om liv, ære og velfærd.
 En sømand, der har ret til at opsige arbejdet efter  

 sømandslovens § 7, har en gyldig grund.
Til § 26 (flytning som skyldes, at ægtefællen  

 eller samleveren flytter for at overtage arbejde mv.) For at kunne betragtes som samlevende skal der være  

 tale  

 om, at begge parter er registreret med fælles adresse i folkeregisteret.
 Det er også omfattet af bestemmelsen, hvis ægtefællen eller  

 samleveren overtager et arbejde eller begynder på en uddannelse i udlandet og  

 derfor flytter til udlandet.
 Forflyttelse i det hidtidige ansættelsesforhold til et nyt  

 arbejdssted er også omfattet af reglen.
 Ægtefællens eller samleverens flytning skal være begrundet i  

 en af de i stk. 1, nr. 1-3, nævnte aktiviteter. Ægtefællen eller  

 samleveren skal således have indgået en bindende aftale om arbejde, fået  

 tilsagn om optagelse på en uddannelse eller taget forberedende skridt til at  

 etablere eller flytte en selvstændig virksomhed, før et medlem opsiger sit  

 arbejde.
 Et medlems flytning skal ske til en fælles adresse, og  

 medlemmets flytning skal også være begrundet i ægtefællens eller samleverens  

 flytning.
Det er et krav, at ægtefællen eller samleveren rent faktisk  

 overtager arbejdet, begynder uddannelsen eller begynder eller flytter den  

 selvstændige virksomhed.
Det gælder dog ikke, hvis den manglende overtagelse,  

 begyndelse eller flytning ikke skyldes ægtefællens eller samleverens egne  

 forhold.
 Et medlems opsigelse og flytning behøver ikke at ske  

 samtidigt, og det er uden betydning, hvorfor medlemmet venter i 1 år med at  

 flytte eller sige op.
 Hvis et medlem opsiger sit arbejde før flytningen, kan  

 medlemmet ikke få dagpenge i den mellemliggende periode, jf. § 18 i  

 bekendtgørelse om rådighed.
Til § 27 (fratrædelsesgodtgørelse) Det er en gyldig grund at opsige et arbejde, hvis  

 det  

 sker som et led i en fratrædelsesordning for virksomheden, og hvor medlemmet  

 får en godtgørelse, der medfører fradrag i dagpengene, jf. bekendtgørelse om  

 fradrag i arbejdsløshedsdagpenge mv.
 Ved en fratrædelsesordning menes en aftale mellem  

 arbejdsgiveren og en gruppe medarbejdere om at nedbringe antallet af ansatte  

 i  

 virksomheden, hvor arbejdsgiveren udbetaler en godtgørelse til de  

 medarbejdere,  

 der fratræder.
 Løn og eventuel godtgørelse skal give fuld økonomisk dækning  

 svarende til, at medlemmet var afskediget med korrekt varsel på det  

 tidspunkt,  

 hvor aftalen om fratrædelse blev indgået.
 Hvis løn og eventuel godtgørelse ikke giver fuld økonomisk  

 dækning, er medlemmet selvforskyldt ledig, jf. § 11. Medlemmet mister  

 dog  

 ikke retten til dagpenge ud over det tidspunkt, medlemmet skulle være  

 fratrådt  

 efter arbejdsgiverens opsigelsesvarsel, jf. § 40, stk. 4, om  

 hvornår  

 karantænen anses for udstået.
 Et medlem har ikke en gyldig grund, hvis medlemmet efter en  

 særlig, individuel aftale med arbejdsgiveren får en godtgørelse ved en  

 fratrædelse.
 Der henvises i øvrigt til vejledningen til § 40,  

 stk. 4.
Til § 28 (fysisk vold) Der er en standardlægeattest til brug for a-kassens  

 sagsbehandling ved fysisk vold.
Et medlem kan få attesten hos a-kassen.  

 Attesten udfyldes sammen med lægen og afleveres i a-kassen.
Dokumentationen fra politiet bør indeholde oplysninger om,  

 at et medlem har været udsat for fysisk vold, samt hvor og hvornår den  

 fysiske  

 vold er udøvet, og hvornår anmeldelse er sket.
Oplysningerne er på den  

 kvittering, som medlemmet eller anmelderen kan få hos politiet efter  

 anmeldelsen.
Til § 30, stk. 1 (overtagelse af ordinært  

 arbejde mv., som et medlem selv har fundet) Det afgørende for reglen er, at der er  

 årsagssammenhæng  

 mellem et medlems afslag på formidlet arbejde eller opsigelse og påbegyndelse  

 af de i stk. 1, nr. 1-3, nævnte aktiviteter.
Det vil sige, at medlemmet  

 på  

 tidspunktet for afslaget eller opsigelsen skal kunne dokumentere, at  

 medlemmet  

 har fået et nyt arbejde, er optaget på en uddannelse eller har taget  

 forberedende skridt til at begynde selvstændig virksomhed som  

 hovedbeskæftigelse.
 Hvis et medlem ikke begynder en af de nævnte aktiviteter  

 umiddelbart efter, at medlemmet har afslået eller opsagt sit arbejde, kan  

 medlemmet ikke få dagpenge i den mellemliggende periode, jf. § 18 i  

 bekendtgørelse om rådighed.
 Det sidestilles dog ikke med et afslag, hvis medlemmet  

 henvender sig til arbejdsgiveren og stiller sin arbejdskraft til rådighed,  

 indtil  

 medlemmet skal begynde de nævnte aktiviteter.
 Det er forudsætningerne på tidspunktet for afslaget eller  

 opsigelsen for så vidt angår varigheden og omfanget af det fremtidige  

 arbejde,  

 der skal lægges til grund.
Til § 30, stk. 2 Reglen gælder fx i den situation, hvor et medlem er  

 ansat i en tidsbegrænset stilling, og medlemmet opsiger stillingen for at  

 overtage et arbejde, selv om arbejdet ikke er af mere end 5 ugers varighed,  

 hvis overtagelsen af det nye arbejde betyder, at medlemmets ledighed  

 indtræder  

 på et senere tidspunkt.
Til § 30, stk. 3 Hvis et medlem, der arbejder 20 timer om ugen,  

 opsiger  

 sit arbejde for at begynde et andet arbejde på 23 timer om ugen, har  

 medlemmet  

 en gyldig grund, idet medlemmet overtager arbejde med et højere ugentligt  

 timetal, uanset at det nye arbejde kan give ret til supplerende dagpenge.
Hvis et medlem begynder på et nyt arbejde med et lavere  

 antal timer pr. uge, er det et krav, at det nye arbejde ikke har et omfang,  

 der  

 giver ret til supplerende dagpenge.
Vurdering heraf sker efter reglen om  

 mindsteudbetaling i bekendtgørelse om supplerende dagpenge.
Det er uden  

 betydning, om medlemmet af andre grunde end reglen om mindsteudbetaling ikke  

 kan få supplerende dagpenge, fx fordi arbejdsgiveren ikke vil udstede  

 frigørelsesattest.
 Det er tilstrækkeligt, at medlemmets samlede arbejdstid  

 efter en opsigelse opfylder en af de to betingelser i bestemmelsen.
 Eksempel:
Et medlem  

 afskediges grundet arbejdsmangel 1. juli fra et fuldtidsjob med fratræden 1.  

 januar.
I opsigelsesperioden finder medlemmet et varigt job på 20 timer om  

 ugen.
Medlemmet går derfor ned til 17 timers arbejde om ugen hos sin  

 oprindelige arbejdsgiver.
Medlemmets samlede arbejdstid er herefter af et  

 sådant omfang, at medlemmet har en gyldig grund til at gå ned i tid hos sin  

 oprindelige arbejdsgiver.
Til § 30, stk. 4, Medlemmet skal have fundet arbejde mv. på  

 tidspunktet  

 for opsigelsen, hvis medlemmet har et opsigelsesvarsel i tilbudet.
Der  

 stilles  

 ikke krav til arbejdets omfang (timetal), men alene til arbejdets varighed.
 Det er en betingelse, at medlemmet ophører i tilbudet for at  

 overtage arbejde, begynde på en uddannelse eller begynde som selvstændig  

 erhvervsdrivende.
Til § 30, stk. 4, nr. 2 Det er en betingelse for anvendelse af  

 bestemmelsen, at  

 der er tale om mere end 1 dags arbejde.
Hvis der er tale om en ansættelse fra  

 mandag til torsdag, skal arbejdstiden på hver af de 4 dage være på mindst 4  

 timer.
Hvis der er tale om en uges ansættelse, skal der blot være en samlet  

 arbejdstid på mindst 20 timer.
Til § 31 (overtagelse af formidlet arbejde) Der er ingen krav til arbejdets varighed eller  

 antal  

 arbejdstimer pr. uge, hvis arbejdet er formidlet af jobcenteret, andre  

 aktører  

 eller a-kassen.
Det afgørende for reglen er, at der er årsagssammenhæng  

 mellem afslaget eller ophøret og påbegyndelsen af det formidlede arbejde.
Det  

 vil sige, at et medlem på tidspunktet for afslaget eller ophøret skal kunne  

 dokumentere, at medlemmet har indgået en aftale om ansættelse.
 Selv om et medlem har en gyldig grund til at ophøre i et  

 tilbud, vil medlemmet ikke kunne få dagpenge i den mellemliggende periode fra  

 tidspunktet for ophøret, og indtil medlemmet skal begynde det formidlede  

 arbejde, jf. § 18 i bekendtgørelse om rådighed.
 Et medlem skal henvende sig til jobcenteret, der afgør, om  

 medlemmet skal deltage i tilbudet, indtil medlemmet skal begynde på det  

 formidlede arbejde.
Til § 32 (flere arbejdsforhold) Det er afgørende, at medlemmet ikke får ret til  

 supplerende dagpenge i det eller de ansættelsesforhold, som medlemmet  

 fortsætter i.
Til § 33 (sammenfald mellem arbejde og bolig) Reglen gælder fx, hvis boligen står over for at  

 skulle  

 på tvangsauktion.
Til § 34 (rimeligt tilbud) En klage til Beskæftigelsesankenævnet over et  

 tilbuds  

 rimelighed har ikke opsættende virkning.
Det vil sige, at et medlem skal  

 begynde tilbudet eller fortsætte i tilbudet, indtil der foreligger en  

 afgørelse  

 fra Beskæftigelsesankenævnet.
Til § 36 (Arbejde som efter sin art normalt  

 ikke udbydes som hovedbeskæftigelse) Reglen gælder for de typer af arbejde, som efter  

 tidligere  

 regler blev anset som bierhverv efter loven.
Der kan kun dispenseres i  

 særlige  

 tilfælde, hvis det vil være åbenbart urimeligt, at et medlem bliver anset for  

 selvforskyldt ledig.
Det kan fx være tilfældet, hvis medlemmets bierhverv som  

 fritidsvicevært er knyttet til en mindre bolig, og medlemmet af  

 familiemæssige  

 grunde må flytte fra boligen.
Kapitel 5 Sanktioner Til § 37 Manglende ret til  

 dagpenge i en periode på grund af udeblivelse fra jobsamtale, aktivitet,  

 formidlingssamtale,  

 CV-samtale, rådighedssamtale og vejledningssamtale.
 Der henvises til afsnittene Dags varsel og  

 Postproblemer  

 til kapitel 2 og 3 generelt.
Til § 37, stk. 1 og 2 Et medlem skal udelukkes fra dagpenge, fra den dag  

 medlemmet udebliver fra en samtale, til den dag medlemmet henvender sig til  

 jobcenteret eller a-kassen, uanset om medlemmet har en gyldig grund til  

 udeblivelsen.
 Hvis jobcenteret har indkaldt medlemmet skriftligt og  

 personligt til en jobsamtale hos anden aktør, vil medlemmets udeblivelse være  

 omfattet af § 37, hvis jobcenteret giver a-kassen besked herom.
 Der henvises til § 3 for så vidt angår udeblivelser på  

 grund af ferie eller sygdom.
 Ved udeblivelse fra job-, formidlings-, CV-, og  

 rådighedssamtaler skal a-kassen vurdere, om medlemmet skal have en sanktion i  

 medfør af § 38 eller § 41.
 Hvis udeblivelsen skyldes, at medlemmet opfylder sin  

 rådighedsforpligtelse, fx fordi medlemmet skal til ansættelsessamtale, eller  

 fordi medlemmet er i arbejde på tidspunktet for samtalen eller aktiviteten,  

 vil  

 medlemmet ikke blive udelukket fra ret til dagpenge.
 Medlemmet skal således heller ikke udelukkes fra ret til  

 dagpenge efter § 37, når medlemmet udebliver fra en samtale om et  

 formidlet arbejde hos en arbejdsgiver.
Særligt om møder  

 mv., som har til formål at styrke medlemmets tilknytning til arbejdsmarkedet,  

 som a-kassen har indkaldt medlemmet til Som et eksempel på møder mv. som har til formål at  

 styrke medlemmets tilknytning til arbejdsmarkedet, kan nævnes a-kassens  

 indkaldelse af et medlem til et undervisningsforløb, hvor medlemmet kan  

 bevare  

 retten til dagpenge i medfør af rådighedsbekendtgørelsens § 19, stk. 2,  

 nr. 5.
 A-kassen vurderer i øvrigt, om møder mv., som a-kassen  

 indkalder medlemmet til, har til formål at styrke medlemmets tilknytning til  

 arbejdsmarkedet.
Til § 37, stk. 3 Medlemmet skal henvende sig til jobcenteret, hvis  

 det er  

 jobcenteret, der har indkaldt medlemmet.
Hvis medlemmet er indkaldt af  

 jobcenteret, men samtalen eller aktiviteten foregår hos anden aktør, kan  

 medlemmet dog også henvende sig til anden aktør.
 Det er en betingelse, at henvendelsen vedrører udeblivelsen.  

 Det er ikke tilstrækkeligt, hvis medlemmet henvender sig uden at nævne  

 udeblivelsen.
Medlemmet skal henvende sig til a-kassen, hvis a-kassen har  

 indkaldt medlemmet.
Hvis medlemmet henvender sig til a-kassen om udeblivelse  

 fra en jobsamtale eller aktivitet, som jobcenteret har indkaldt til, skal  

 a-kassen vejlede medlemmet om pligten til at henvende sig til jobcenteret.
Til § 37, stk. 4 Bestemmelsen finder anvendelse på alle udeblivelser  

 fra  

 samtaler og aktiviteter, også hvis de foregår hos anden aktør eller i  

 a-kassen.
Karantæne Til § 38 Et medlem, som for anden gang inden for 12 måneder  

 udebliver fra en samtale, jf. kapitel 2, uden en gyldig grund, skal pålægges  

 2  

 ugers karantæne.
Medlemmet skal samtidig udelukkes fra dagpenge, fra  

 medlemmet  

 udebliver fra samtalen, til medlemmet henvender sig til afsenderen af  

 indkaldelsen  

 om samtalen, jf. § 37.
Uanset om medlemmet havde en gyldig grund til udeblivelsen  

 første gang, medlemmet udebliver fra en samtale, skal medlemmet som  

 udgangspunkt pålægges 2 ugers karantæne, hvis medlemmet på ny inden for 12  

 måneder udebliver fra en samtale.
Anden gang medlemmet udebliver fra en  

 samtale,  

 skal a-kassen dog undersøge, om medlemmet havde en gyldig grund til  

 udeblivelsen.  

 Hvis medlemmet havde en gyldig grund, pålægges medlemmet ikke en karantæne,  

 men  

 udelukkes fra ret til dagpenge fra udeblivelsen, indtil medlemmet henvender  

 sig  

 om udeblivelsen.
 En karantæne er for et fuldtidsforsikret medlem 37 timer pr.  

 uge.
En karantæne for et deltidsforsikret medlem opgøres efter  

 princippet i bekendtgørelse om supplerende dagpenge.
Udgangspunktet er den  

 gennemsnitlige ugentlige arbejdstid, opgjort på grundlag af arbejdet i den  

 periode, der danner grundlag for beregningen af medlemmets dagpengesats.
Et  

 deltidsforsikret  

 medlem, der har arbejdet i gennemsnitlig 25 timer om ugen, skal have en  

 karantæne ved et selvforskyldt ophør efter kapitel 3 på 75 timer (3 x 25).
 Et medlem får ikke en karantæne for selvforskyldt ledighed,  

 hvis den selvforskyldte ledighed fører til, at der foretages en  

 rådighedsvurdering, som fører til et krav om 300 timers arbejde inden for 10  

 uger.
Placering af karantæner Til § 39 En karantæne kan tidligst afvikles fra den dag,  

 karantænen har virkning.
Forældelsesfristen i § 40, stk. 2, og de  

 12  

 måneder i § 41, stk. 1, regnes fra denne dag.
Hvis a-kassen først får underretning fra jobcenteret  

 efter udbetaling af dagpenge Der opstår tilfælde, hvor et medlem skal pålægges  

 karantæne, men hvor a-kassen først får underretning herom fra jobcenteret,  

 efter den har udbetalt dagpenge (ydelser) for den periode, hvor karantænen  

 burde have været afviklet.
 I sådanne tilfælde kan a-kassen placere karantænen sådan, at  

 den afvikles i den periode, som dækkes af første udbetaling af dagpenge  

 (ydelser) efter underretningen fra jobcenteret, og hvor medlemmet ellers  

 ville  

 have haft ret til dagpenge.
 I disse tilfælde vil forældelsesfristen på 3 måneder, jf.  

 § 40, stk. 2, og 1-års-fristen for gentagelsesvirkningen, jf.  

 § 41, stk. 1, fortsat regnes fra den dag, hvor karantænen har  

 virkning.
Til § 39, stk. 3 Bestemmelsen omfatter ikke arbejdsgiverens betaling  

 af  

 dagpengegodtgørelse for 1. og 2. ledighedsdag.
Til § 39, stk. 4 og 5 I de tilfælde, hvor en karantæne først får virkning  

 efter et tilbuds eller en orlovs ophør mv., regnes forældelsesfristen og  

 perioden for gentagelsesvirkningen også først fra dette tidspunkt.
Forældelse og afvikling af karantæner Til § 40, stk. 1 En karantæne kan kun afvikles i perioder, hvor et  

 medlem  

 ellers ville have haft ret til ydelser fra a-kassen.
Det betyder, at  

 karantænen  

 som hovedregel skal afvikles i den første periode efter afslaget/ophøret,  

 hvor  

 medlemmet ellers ville have haft ret til ydelser fra a-kassen.
 En karantæne kan som udgangspunkt kun afvikles i timer, hvor  

 et medlem er ledig, registreret i jobcenteret og i øvrigt står til rådighed  

 for  

 arbejdsmarkedet.
 Et medlem kan ikke få fx aktiveringsydelse i det antal  

 timer, der svarer til en karantæne, hvis medlemmet afslår et formidlet  

 arbejde,  

 mens medlemmet får aktiveringsydelse.
 Et medlem, som fx ikke står til rådighed i en periode, jf.  

 § 18 i bekendtgørelse om rådighed, kan ikke afvikle karantænen, så længe  

 medlemmet ikke står til rådighed.
 En karantæne kan endvidere ikke afvikles i perioder, hvor  

 medlemmet holder egen optjent ferie.
Selv om et medlem ikke er indplaceret, kan karantænen  

 afvikles i perioder, hvor medlemmet har ret til andre ydelser, der udbetales  

 af  

 a-kassen.
Dette gælder dog ikke for godtgørelse efter lov om godtgørelse ved  

 deltagelse i erhvervsrettet voksen- og efteruddannelse, medmindre der er tale  

 om karantæne for afslag på et formidlet arbejde i en periode, hvor medlemmet  

 får godtgørelsen.
Hvis et medlem har fået en karantæne, kan medlemmet uanset  

 karantænen gå på efterløn eller overgå til en periode med feriedagpenge eller  

 orlovsydelse til børnepasning.
Medlemmet kan ikke få udbetalt ydelsen i et  

 antal timer, der svarer til (den resterende del af) karantænen.
Til § 40, stk. 2 Er en karantæne eller en del af denne ikke afviklet  

 3  

 måneder efter et afslag eller ophør, anses karantænen for udstået  

 (forældelsesfristen).
Til § 40, stk. 3 Karantænen er udstået for et fuldtidsforsikret  

 medlem,  

 når medlemmet har haft mindst 185 timers arbejde (5 x 37 timer).
 Det samme gælder for et deltidsforsikret medlem, der har  

 haft arbejde, svarende til 5 gange den gennemsnitlige ugentlige arbejdstid,  

 der  

 ligger til grund for beregningen af medlemmets dagpengesats.
 Arbejdet opgøres efter reglerne om lønarbejde i § 2 i  

 bekendtgørelse om beskæftigelseskrav og dagpengeperiode.
Der er ikke et krav om, at arbejdet skal være på et bestemt  

 antal timer pr. uge.
Kravet om arbejde kan dog ikke opfyldes over en kortere  

 periode end 5 uger.
Der kan derfor tidligst udbetales dagpenge til et medlem  

 5  

 uger efter afslaget eller ophøret.
Det er ikke et krav, at medlemmet har haft  

 arbejde  

 på den første og den sidste dag i 5-ugers-perioden.
Til § 40, stk. 4 Et medlem mister ikke retten til dagpenge ud over  

 den  

 dag, hvor medlemmet skulle være fratrådt, hvis arbejdsgiveren havde  

 afskediget  

 medlemmet med et korrekt varsel.
 Medlemmet skal dog miste retten til dagpenge udover den dag,  

 hvor medlemmet skulle være fratrådt, hvis medlemmet holder egen optjent ferie  

 i  

 perioden fra afskedigelsen eller opsigelsen, indtil medlemmet skulle være  

 fratrådt.
 Der henvises til vejledningen til § 27.
Gentagelsesvirkning og arbejdskrav Til § 41, stk. 1 Hvis et medlem har fået en gentagelsesvirkning og  

 herefter igen bliver selvforskyldt ledig inden for de seneste 12 måneder,  

 regnes denne selvforskyldte ledighed som den 1. selvforskyldte ledighed i  

 forhold til en ny gentagelsesvirkning.
 Bekendtgørelsen omfatter også et medlem, som ikke aktuelt  

 har ret til dagpenge, jf. dog § 4. Det betyder, at et medlem får en  

 karantæne, hvis medlemmet igen bliver selvforskyldt ledig, selv om medlemmet  

 ikke har ret til dagpenge, fordi medlemmet ikke har opfyldt kravet om  

 arbejde,  

 der blev pålagt som følge af gentagelsesvirkningen.
 Et medlem får ikke en gentagelsesvirkning, hvis medlemmet  

 afslår 2 formidlede jobs, som medlemmet har fået formidlet samme dag.  

 Medlemmet  

 skal dog have 2 karantæner, hvis medlemmet har givet forskellige begrundelser  

 for de 2 afslag.
Til § 41, stk. 2 og 3 Arbejde efter stk. 2 og 3 opgøres efter  

 reglerne om  

 lønarbejde i § 2 i bekendtgørelse om beskæftigelseskrav og  

 dagpengeperiode.
 10-ugers-perioden i stk. 2 og 3 kan forlænges med  

 perioder med sygdom eller uarbejdsdygtighed, barsel, ferie afholdt inden for  

 ferielovens rammer samt med søgnehelligdage og overenskomstmæssige fridage.  

 Det  

 er et krav, at der ikke er udbetalt løn i perioderne.
 Arbejdet skal ligge efter det tidspunkt, hvor et medlem  

 mistede retten til dagpenge.
 Arbejde, der medgår til at opfylde arbejdskravet, kan også  

 bruges til at udstå en karantæne pålagt for en selvforskyldt ledighed efter  

 gentagelsesvirkning,  

 jf. § 40, stk. 3.
Til § 41, stk. 5 Der kan kun dispenseres i særlige tilfælde, hvor  

 det vil  

 være åbenbart urimeligt, at et medlem får en gentagelsesvirkning og dermed et  

 arbejdskrav.
Det kan være tilfældet, hvis medlemmet ikke tidligere er blevet  

 vejledt om gentagelsesvirkningen, fx i en afgørelse, ved et informationsmøde,  

 i  

 en pjece eller lignende.
A-kassen skal i disse tilfælde overveje at anmode  

 direktoratet om dispensation.
 A-kassen skal altid vejlede et medlem om gentagelsesvirkningen  

 og arbejdskravet i forbindelse med en afgørelse efter bekendtgørelsen, jf.  

 bekendtgørelse om en a-kasses pligt til at vejlede mv.
 Særligt om medlemmer fra og med 25 til og med 29 år, se  

 nedenfor.
Tab af ret til dagpenge for medlemmer fra og med 25  

 til og med 29 år § 42 Et medlem fra og med 25 til og med 29 år, som ikke har  

 gennemført en uddannelse, der berettiger til optagelse i en  

 arbejdsløshedskasse, har senest efter 6 måneders sammenlagt ledighed ret og  

 pligt til tilbud om ansættelse med løntilskud i sammenhængende 6 måneder, jf.  

 § 85, stk. 3, i lov om en aktiv beskæftigelsesindsats.
Som noget særligt gælder, at medlemmet ikke er selvforskyldt  

 ledig, hvis medlemmet afslår eller ophører i tilbudet for at søge ind på en  

 ordinær uddannelse.
Dvs. afslaget eller ophøret i ansættelsen med løntilskud  

 tæller ikke med ved opgørelsen i §§ 38 og 41. Medlemmet  

 mister desuden  

 ikke retten til dagpenge i medfør af § 18 i rådighedsbekendtgørelsen.
Medlemmet kan således vælge at søge ind på en ordinær  

 uddannelse på almindelige vilkår, dvs. på fx SU eller elevløn.
Vælger  

 medlemmet  

 dette, får pågældende 8 uger til at finde en studie- eller  

 erhvervskompetencegivende  

 uddannelse at søge ind på.
A-kassen skal vejlede de medlemmer, som afslår eller ophører  

 i et tilbud om ansættelse med løntilskud om, at de mister retten til  

 dagpenge,  

 hvis de uden en gyldig grund, 1)  

 	  

 ikke senest 8 uger  

 efter afslaget eller ophøret har fundet en ordinær uddannelse, som medlemmet  

 vil søge ind på, 2)  

 	  

 ikke har søgt om  

 optagelse på en uddannelse, eller 3)  

 	  

 undlader at begynde  

 på uddannelsen.
Efter uddannelsen er valgt, skal medlemmet have tilbud fx i  

 form af uddannelse, som medlemmet skal deltage i, indtil medlemmet begynder  

 på  

 den ordinære uddannelse.
Se kapitel 10, 11 og 12 i lov om en aktiv  

 beskæftigelsesindsats.  

 Afslag på eller ophør i dette tilbud skal vurderes efter § 13.
 Hvis medlemmet afslår eller ophører i tilbudet - efter  

 § 85, stk. 3, i lov om en aktiv beskæftigelsesindsats  for at  

 søge  

 ind på en ordinær uddannelse, finder kap. 4 om gyldige grunde ikke anvendelse  

 i  

 forhold til afslaget eller ophøret i tilbudet.
 A-kassen skal undersøge om § 18 i bekendtgørelse om  

 rådighed finder anvendelse, hvis medlemmet afslår eller ophører i det tilbud,  

 som medlemmet får, efter medlemmet har valgt den ordinære uddannelse.
Når medlemmet har opfyldt arbejdskravet i § 41, kan  

 medlemmet på ny få dagpenge.
Hvis medlemmet efter en ny periode på 6 måneders  

 sammenlagt ledighed endnu ikke er fyldt 30 år og endnu ikke er kommet i job  

 eller i gang med uddannelse, skal medlemmet have et nyt tilbud om ansættelse  

 med løntilskud.
Kapitel 6 Oplysningspligt og øvrige bestemmelser Til § 43 Hvis a-kassen beder om det, skal medlemmet oplyse  

 om  

 alle forhold, der kan have betydning for medlemmets ret til dagpenge.  

 Medlemmet  

 skal fx oplyse, om 1)  

 	  

 afslag på formidlet  

 arbejde og ophør i arbejde og tilbud, 2)  

 	  

 udeblivelser fra  

 samtaler eller aktiviteter, og 3)  

 	  

 aftale om arbejde  

 eller uddannelse.
 Til § 43, stk. 3.
A-kassen skal senest efter 3 måneder træffe en  

 afgørelse  

 om ret til dagpenge på grundlag af de oplysninger, som a-kassen har kunnet  

 indhente i 3-måneders-perioden.
Selvom medlemmet ikke har villet bidrag til  

 sagens oplysning, skal a-kassen træffe afgørelse.
 Ikrafttræden, overgangsbestemmelser mv.
Til § 45 Denne vejledning afløser direktoratets vejledning  

 nr. 63  

 af 17. juni 2003 om selvforskyldt ledighed.
Til § 47 En karantæne for selvforskyldt ledighed, der har  

 virkning før bekendtgørelsens ikrafttræden, kan efter bestemmelsen ikke føre  

 til gentagelsesvirkning i forbindelse med, at medlemmet er selvforskyldt  

 ledig  

 efter §§ 5 og 6.
Arbejdsdirektoratet, den 19. februar  

 2007 Tor Even Münter /Kenn Sessing Olsen Bilag 1 Vejledningen indeholder:
