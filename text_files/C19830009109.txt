 Emne: Årsregulering og kontantomregning pr. 1.april 1983.
 I medfør af § 2A i lov om vurdering af landets faste ejendomme, jfr.  

 lovbekendtgørelse nr. 415 af 21.juni 1982, skal der for samtlige landets  

 ejendomme, bortset fra dem, der er optaget til årsomvurdering i henhold til  

 lovens § 2, foretages en regulering af komtantansættelserne ved den seneste  

 vurdering forud for den 1.april 1983.
 Endvidere skal vurderingsrådenes ansættelser og fordelinger ved  

 årsomvurderingen pr. 1.april 1983 i medfør af vurderingslovens § 6A omregnes  

 til kontantansættelser.
 Dette cirkulære indeholder de af ligningsrådet fastsatte regler for  

 årsreguleringens og kontantomregningens gennemførelse, herunder  

 reguleringssatser og omregningsfaktorer.
 Lovbestemmelserne er optrykt som bilag 1 til cirkulæret.
 Årsreguleringens og kontantomregningens gennemførelse.
 1. Årsreguleringens og kontantomregningen foretages  

 ved statsskattedirektoratets foranstaltning.
 For at sikre en ensartet kontantansættelse af de årsregulerede og de  

 årsomvurderede ejendomme foretages der en samlet maskinel årsregulering og  

 kontantomregning af samtlige landets ejendomme.
 2. For de ejendomme, der ikke er omfattet af  

 årsomvurderingen, tages der udgangspunkt i den seneste ansættelse ved  

 sædvanlig prioritering henført til prisniveauet pr. 1.april 1981  

 (basisniveau). Ansættelserne årsreguleres først ved benyttelse af  

 reguleringssatser til prisniveauet pr. 1.april 1983. Derefter omregnes de  

 årsregulerede ansættelser ved benyttelse af omregningsfaktorer til  

 kontantansættelser.
3. Er en ejendom i perioden 1.april 1982 til 31.marts  

 1983 vurderet i henhold til § 4 eller § 4A, foretages årsreguleringen med  

 udgangspunkt i denne ansættelse, efter at den er omregnet til basisniveau.
Er  

 der foretaget flere § 4- eller § 4A-vurderinger, anvendes den seneste af  

 disse vurderinger, efter at den er omregnet til basisniveau.
Tilbageregning  

 til basisniveau af en § 4 eller en § 4A-vurdering, der er foretaget i  

 perioden 1.april 1982 til 31.marts 1983, sker ved at ansættelserne divideres  

 med kontantomregningsfaktoren og årsreguleringssatsen pr. 1.april 1982 for de  

 pågældende ansættelser, jfr. statsskattedirektoratets vejledning af  

 15.december 1982 om tilbageregning til basisniveau.
4. Er en ejendom medtaget ved årsomvurderingen pr.  

 1.april 1983, foretages der ikke regulering af ejendommens årsregulering pr.  

 1.april 1982 eller en eventuel senere § 4- eller § 4A-vurdering.
Der  

 foretages istedet en årsregulering og kontantomregning af vurderingsrådets  

 foreløbige ansættelse ved årsomvuderingen.
Det sker efter samme regler som  

 for de øvrige ejendomme, idet vurderingsrådets foreløbige ansættelse ved  

 årsomvurderingen foretages i prisniveauet pr. 1.april 1983 (basisniveau),  

 jfr. statsskattedirektoratets cirkulære af 16. december 1982 om  

 årsomvurderingen pr. 1. april 1983, punkt 8.
 5. Efter såvel årsreguleringen som kontantomregningen,  

 samt i de tilfælde, hvor der skal ske tilbageregning af en ansættelse til  

 basisniveau, afrundes ansættelserne efter de i bilag 3 anførte regler.  

 Reglerne for afrunding af kontantansættelserne er uændrede i forhold til  

 årsreguleringen pr. 1.april 1982.
 6. Omregningen til kontantværdi af ansættelser efter §  

 4 og § 4A foretages af vurderingsrådet, jfr. vurderingslovens § 6A, stk. 2.  

 De i dette cirkulære anførte omregningsfaktorer og afrundingsregler anvendes  

 ved omregningen af vurderinger, der foretages i perioden 1.april 1983 til 31.  

 marts 1984. Såfremt vurderingsrådet efter 1.april 1983 har foretaget  

 vurderinger efter § 4 eller § 4A og meddelt ejeren resultatet heraf, må der  

 udsendes en supplerende meddelelse til ejeren med oplysning om  

 kontantansættelserne.
7. Reguleringssatserne og omregningsfaktorerne er  

 specificeret efter ejendommens art og geografiske beliggenhed.
Ved  

 ejendommens klassificering efter art er der taget udgangspunkt i de af  

 vurderingsrådene i henhold til § 33 og § 33A trufne afgørelser om  

 ejendommenes benyttelse.
Vejledningen om anvendelse af benyttelseskoder er  

 optrykt som bilag 6.
Beboelsesejendomme og beboelses- og forretningsejendomme er endvidere  

 opdelt efter antal lejligheder.
Tilsvarende er ejerlejligheder, der anvendes  

 til beboelse, opdelt på frie og ikke frie ejerlejligheder.
Ved ikke frie  

 ejerlejligheder forstås ejerlejligheder, der stadig er udlejet til samme  

 lejer som på opdelingstidspunktet.
For disse ejerlejligheder gælder særlige  

 indskrænkninger i ejerens opsigelsesadgang, jfr. lejelovens § 84, litra d.
 For enkelte benyttelsegrupper er der endelig foretaget en opdeling efter  

 ejendommens størrelse.
8. Ved klassificeringen efter art lægges ejendommens  

 status ved den vurdering, der anvendes som udgangspunkt for årsreguleringen  

 kontantomregningen, til grund.
Såfremt ejeren senest den 31.marts 1983 i  

 henhold til § 33A har indgivet begæring til vurderingsrådets om en fornyet  

 afgørelse om ejendommens benyttelse, lægges den nye benyttelseskode dog til  

 grund for klassificeringen.
Vurderingsrådets afgørelse om ejendommens  

 benyttelse vedrører kun selve benyttelseskoden. Ændring af registreringen af  

 antal lejligheder eller ændring af en ejerlejligheds status fra ikke fri til  

 fri kræver ikke begæring fra ejeren. Ændringen i disse forhold siden den  

 seneste vurdering tages ikke i betragtning ved klassificeringen.
 I bilag 4 er anført nogle eksempler på, hvordan årsreguleringen og  

 kontantomregningen foretages.
 Årsreguleringen.
 9. Reguleringssatserne angiver forholdet mellem de  

 prioriterede salgspriser pr. 1. april 1983 og de seneste ansættelser ved  

 sædvanlig prioritering henført til prisniveauet pr. 1.april 1981  

 (basisniveau). Årsreguleringen gennemførs ved at gange ansættelserne med  

 reguleringssatserne.
 Der er fastsat reguleringssatser for såvel ejendomsværdi som grundværdi.
 Reguleringssatserne er anført i bilag 2.
 Fradrag i grundværdien for forbedringer.
10. Fradraget for forbedringer årsreguleres ikke.
I de  

 tilfælde, hvor grundværdien efter årsreguleringen udgør et mindre beløb end  

 det ved 17.alm.vurdering ansatte fradrag, medsættes fradraget dog til et  

 beløb, der svarer til grundværdien.
 Differencebeløb.
 11. Ved årsreguleringen af differencebeløb anvendes  

 samme reguleringssats som ved årsreguleringen af den pågældende ejendoms  

 grundværdi.
 Fordelinger.
 12. Ved årsreguleringen af fordelinger af grundværdien  

 anvendes samme reguleringssats som ved årsreguleringen af den pågældende  

 ejendoms grundværdi.
Der foretages ingen årsregulering af en eventuel fordeling af fradraget  

 for forbedringer for disse ejendomme.
Den til en del af en ejendom henførte  

 del af grundværdien må dog efter årsreguleringen og den efterfølgende  

 afrunding ikke være mindre end den til den samme del henførte del af  

 fradraget for forbedringer.
Såfremt dette er tilfældet, nedsættes fradraget  

 til samme beløb som grundværdien.
13. Der anvendes ikke reguleringssatser ved  

 årsreguleringen af de øvrige fordelinger.
Fordelingerne beregnes i stedet  

 indirekte på grundlag af den pågældende ejendoms ansættelser efter  

 årsregulering og afrunding.
 De årsregulerede ejerboligværdier - herunder stuehusværdier - fastsættes  

 til samme procent af den årsregulerede og afrundede ejendomsværdi, som  

 ejerboligværdien udgjorde ved basisniveauet.
 14. Skovfordelingerne årsreguleres på tilsvarende  

 måde.
 15. Den årsregulerede dækningsafgiftspligtige  

 forskelsværdi fastsættes til samme procent af den samlede forskelsværdi som  

 ved basisniveauet.
16. De årsregulerede fritagelser efter § 7 og § 8 i  

 den kommunale ejendomsskattelov fastsættes til samme procent af grundværdien  

 minus fradraget for forbedringer som ved basisniveauet.
Grundværdi minus  

 fradrag for forbedringer i fremmed kommune årsreguleres på tilsvarende måde.
 De procentsatser, der anvendes ved den indirekte regulering af de ovenfor  

 anførte fordelinger, beregnes på grundlag af de prioriterede ansættelser og  

 fordelinger ved basisniveauet, jfr. i øvrigt bilag 3.
 Kontantomregningen.
 17. Omregningsfaktorerne angiver forholdet mellem  

 kontantværdien og værdien ved sædvanlig prioritering pr. 1.april 1983.
For de enkelte ejendomsgrupper er omregningsfaktoren beregnet som  

 kursværdien af de prioriteter, der indgår i købesummerne.
Ved beregningen er  

 anvendt den gennemsnitlige prioritering for de solgte ejendomme i 2.halvår  

 1982, jfr. statsskattedirektoratets salgssatistik.
Den enkelte ejendoms  

 prioritering er således uden betydning for omregningen til kontantværdi.  

 Kursfastsættelsen er foretaget på grundlag af det gennemsnitlige kursniveau i  

 januar/februar 1983. Fremgangsmåden ved beregningen af omregningsfaktorerne  

 er belyst ved et eksempel i bilag 5. De ved beregningen anvendte kurser, der  

 er ens for hele landet, men specificerede efter ejendommens art, er tillige  

 anført i bilaget.
 18. Der anvendes samme omregningsfaktor ved  

 omregningen af den enkelte ejendoms ejendomsværdi, grundværdi, fradraget for  

 forbedringer og de på grundlag heraf foretagne fordelinger.
 Fordelingerne.
 19. Ved omregningen til kontantværdi af fordelinger af  

 grundværdien og fradraget i grundværdien for forbedringer anvendes samme  

 fremgangdsmåde som ved kontantomregningen af henholdvis grundværdien og  

 fradraget for forbedringer.
20. Der anvendes ikke omregningsfaktorer ved  

 kontantomregningen af de øvrige fordelinger.
Kontantværdien af fordelingerne  

 beregnes i stedet indirekte på grundlag af den pågældende ejendoms  

 kontantansættelser efter afrunding.
 Kontantværdien af ejerboligværdier - herunder stuehusværdier - fastsættes  

 til samme procent af ejendomsværdien efter kontantomregning og afrunding som  

 ejerboligværdien udgjorde af ejendomsværdien ved basisniveauet.
 21. Kontantomregningen af skovfordelingerne foretages  

 tilsvarende måde.
 22. Den dækningsafgiftspligtige kontantforskelsværdi  

 fastsættes til samme procent af den samlede kontantforskelsværdi som den  

 dækningdsafgiftspligtige forskelsværdi udgjorde af den samlede forskelsværdi  

 ved basisniveauet.
23. Tilsvarende fastsættes kontantværdien af  

 fritagelser efter § 7 og § 8 i den kommunale ejendomsskattelov til samme  

 procent af kontantgrundværdien minus kontantfradraget for forbedringer som  

 ved basisniveauet.
Kontantværdien af grundværdi minus fradrag for  

 forbedringer i fremmed kommune fastsættes på tilsvarende måde.
De procentsatser, der anvendes ved den indirekte kontantomregning af de  

 ovenfor anførte fordelinger, beregnes på grundlag af de prioriterede  

 ansættelser og fordelinger ved basisniveauet.
Det bemærkes, at der for den  

 enkelte ejendom benyttes samme fordeling ved kontantomregningen som ved  

 årsreguleringen, jfr. punkt 13 bilag 3.
 Meddelelse til ejerne om resultatet af årsreguleringen og  

 årsomvurderingen, samt udfærdigelse af vurderingsfortegnelser.
 24. Til ejerne af de årsregulerede ejendomme, det vil  

 sige ejendomme, der ikke er omfattet af årsomvurderingen pr. 1.april 1983,  

 udsendes i oktober/november 1983 samtidig med slutopgørelsen en meddelelse om  

 de årsregulerede kontantansættelser.
 Omregningsfaktorerne, som er fastsat af ligningsrådet, kan ikke påklages,  

 jfr. vurderingslovens § 42, stk. 1.
 Til ejerne af de årsomvurderede ejendomme udsendes inden den 1.september  

 1983 en særskilt meddelelse om resultatet af årsomvurderingen, jfr.  

 årsomvurderingscirkulæret af 16.december 1982, punkt 26.
25. Der udskrives en reguleringsfortegnelse omfattende  

 samtlige regulerede ejendomme.
De årsomvurderede ejendomme samt ejendomme,  

 der i perioden 1.april 1982 til 31.marts 1983 er vurderet i henhold til § 4  

 eller § 4A, udskrives ikke på reguleringfortegnelsen, men på en  

 vurderingsfortegnelse.
Denne fortegnelse indeholder samme oplysninger som  

 ejermeddelelserne til ejerne af de årsomvurderede ejendomme.
 Senere ændringer af ansættelserne.
 26. Såfremt en ansættelse ændres - ved revision eller  

 efter klage - skal de på grundlag af ansættelsen foretagne årsreguleringer  

 ændres tilsvarende. Ændringen, der sker ved statsskattedirektoratets  

 foranstaltning, foretages efter samme retningslinier, som er angivet i  

 statsskattedirektoratets skrivelse af 5. oktober 1982 til  

 vurderingsmyndighederne om gennemførelsen af ændringer af årsreguleringen pr.  

 1.april 1982.
Statsskattedirektoratet, den 5. juli  

 1983 Hans Westerberg K.
Sinding-Olsen Bilag 1 Uddrag af vurderingsloven.
§ 2A.
I tiden mellem de almindelige vurderinger foretages i øvrigt ved  

 statsskattedirektoratets foranstaltning hvert år pr. 1.april en regulering af  

 kontantansættelserne og fordelingerne efter § 33 under hensyn til den ændring  

 i prisforholdene, der er sket siden den seneste almindelige vurdering.  

 Reguleringen sker på grundlag af statistiske oplysninger om salgsprisen for  

 ejendomme af den pågældende art og geografiske beliggenhed.
 Ligningsrådet fastsætter de nærmere regler herom, herunder  

 reguleringssatserne.
§ 6A.
De af vurderingsrådene foretagne ansættelser af ejendomsværdi,  

 grundværdi, fradraget for forbedringer samt fordelinger efter § 33 omregnes  

 ved statsskattedirektoratets foranstaltning til kontantansættelser ved  

 benyttelse af omregningsfaktorer, der fastsættes af ligningsrådet.  

 Omregningsfaktorerne fastsættes på grundlag af vurderingstidspunktets  

 kursniveau for de prioriteter, som er forudsat ved vurderingen, jfr. § 10,  

 stk. 3. Der fastsættes forskellige omregningsfaktorer for ejendomme af  

 forskellig art og forskellig geografisk beliggenhed.
Der benyttes samme  

 omregningsfaktor ved omregning af en ejendoms ejendomsværdi, grundværdi,  

 fradraget for forbedringer og de på grundlag heraf foretagne fordelinger.
 Stk. 2.  Ansættelser efter § 4 og § 4A omregnes af  

 vurderingsrådet ved benyttelse af de omregningsfaktorer, som er fastsat pr.  

 seneste 1.april.
 Tabel 1.
Bilag 2 Tabel 2.
For sommerhuse på fremmed grund (kode 18) anvendes en reguleringssats på 0,85 for hele landet.
 Tabel 3.
 Reguleringssatser for sommerhuse.
For sommerhuse på fremmed grund (kode 18) anvendes en reguleringssats på 0,85 for hele landet.
 Tabel 4.
 Reguleringssatser for landbrugsejendomme.
For ubebyggede landbrugsarealer (kode 17) anvendes samme reguleringssatser som for landbrugsejendomenes grundværdi.
 Tabel 5.
 Reguleringssatser for beboelses- og forretningsejendomme.
2)For Københavns amts nordre, Frederiksborg amts vestre og Frederiksborg amts østre skyldkredse anvendes reguleringssatsen 0,75 Tabel 6.
 Reguleringssatser for de øvrige benyttelsesgrupper.
For de i denne tabel anførte benyttelsesgrupper anvendes samme  

 reguleringssats for hele landet.
Dog anvendes reguleringssatsen 0,75 for de  

 ved 1) markerede reguleringssatser for ejendomme i Københavns amts nordre,  

 Frederiksborg amts vestre eller Frederiksborg amts østre skyldkredse.
 Tabel 7.
 Omregningsfaktorer for enfamiliehuse og ubebyggede grunde.
 Tabel 8.
 Omregningsfaktorer for sommerhuse.
 For ikke frie ejerlejligheder til beboelse (kode 21) anvendes samme  

 omregningsfaktorer som for beboelsesejendomme med 4 lejligheder eller  

 derover.
 For kommunale beboelses- og forretningsejendomme (kode 11) anvendes samme  

 omregningsfaktorer som for private beboelses- og forretningsejendomme.
 For ejerlejligheder til beboelse og forretning (kode 22) anvendes samme  

 omregningsfaktorer som for beboelses- og forretningsejendomme.
 For ejerlejligheder til ren forretning (kode 23) anvendes samme  

 omregningsfaktorer som for rene forretningsejendomme.
 Tabel 11.
 Omregningsfaktorer for de øvrige benyttelsesgrupper.
 For de i denne tabel anførte benyttelsesgrupper anvendes samme  

 omregningsfaktor for hele landet.
Bilag 3 Afrundingsregler.
 1. Ejendomsværdien.
A.
Efter årsreguleringen rundes ejendomsværdien nedad til nærmeste med  

 1.000 kr. delelige beløb.
B.
Efter kontantomregningen afrundes ejendomsværdien efter følgende  

 regler:
 Såfremt ejendomsværdien efter kontantomregningen udgør:
 - mere end 1 mill. kr. rundes nedad til nærmeste med 50.000 kr. delelige  

 beløb.
 - mere end 100.000 kr. men mindre end 1 mill. kr. rundes nedad til  

 nærmeste med 10.000 kr. delelige beløb.
 - mindre end 100.000 kr. rundes nedad til nærmeste med 1.000 kr. delelige  

 beløb.
C.
Hvis ejendomsværdien inden afrundingen udgør mindre end 110% af  

 grundværdien, eller hvis ejendomsværdien inden reguleringen er 3.000 kr.  

 eller mindre, afrundes dog - efter såvel årsreguleringen som  

 kontantomregningen til nærmeste med 100 kr. delelige beløb.
 2. Øvrige ansættelser og fordelinger.
 Alle andre ansættelser samt fordelingerne efter § 33 afrundes efter såvel  

 årsreguleringen som kontantomregningen til nærmeste med 100 kr. delelige  

 beløb.
 3. Procentsatser til årsregulering og kontantomregning  

 af visse fordelinger.
 De procentsatser, der benyttes ved årsreguleringen og kontantomregningen  

 af visse fordelinger, jfr. cirkulærets punkt 13, 14, 15, 16 og 20, 21, 22 og  

 23 afrundes til nærmeste tusindedel procent efter sædvanlige  

 afrundingsregler.
Ejerboligværdien udgør 54,16667% af ejendomsværdien.
Procentsatsen udgør  

 efter afrunding 54,167%.
 4. Efter tilbageregning til prioriteret værdi pr. 1.  

 april 1981.
 Efter tilbageregning afrundes ejendomsværdien opad til nærmeste med 1.000  

 kr. delelige beløb.
 Hvis ejendomsværdien før tilbageregningen udgjorde samme beløb som  

 grundværdien, afrundes den dog efter tilbageregningen til nærmeste med 100  

 kr. delelige beløb.
 Grundværdien og fradrag for forbedringer samt fordelinger heraf afrundes  

 efter tilbageregningen til nærmeste med 100 kr. delelige beløb.
Bilag 4 1. Eksempel på årsregulering og kontantomregning af et  

 enfamiliehus.
 Enfamiliehus beliggende i Københavns amts søndre skuldkreds.
 Omregningsfaktor ved 17.alm.vurdering: 0,67.
Ved årsreguleringen og kontantomregningen tages der udgangspunkt i  

 basisniveau.
Kontantansættelserne ved 17.alm.vurdering er således uden  

 betydning for årsreguleringen og kontantomregningen.
 Reguleringssatser og omregningsfaktorer findes i bilag 2.
 Der rundes nedad til nærmeste med 1.000 kr. delelige beløb.
 Fradrag for forbedringer.
Fradraget årsreguleres ikke.
Men det kontrolleres om grundværdien efter  

 regulering og afrunding (248.200 kr.) udgør et mindre beløb end fradraget  

 (22.600 kr). Hvis det havde været tilfældet skulle fradraget have været  

 nedsat til samme beløb som grundværdien 2. Eksempel på årsregulering og kontantomregning af en  

 landbrugsejendom.
 Landbrugsejendom på 50 ha beliggende i Vejle amt.
 Ansættelse ved 17.alm.vurdering:
Ved årsreguleringen og kontantomregningen tages der udgangspunkt i  

 basisniveau.
Kontantansættelserne ved 17.alm.vurdering er således uden  

 betydning for årsreguleringen og kontantomregningen.
 Reguleringssatser og omregningsfaktorer findes i bilag 2.
Ved årsreguleringen og kontantomregningen tages der udgangspunkt i de  

 prioriterede ansættelser ved 17.alm.vurdering.
Kontantansættelser ved  

 17.alm.vurdering er således uden betydning for årsreguleringen og  

 kontantomregningen.
Reguleringssatser og omregningsfaktorer findes i bilag 2 Bilag 5 Eksempel på beregning af omregningsfaktorerne, herunder angivelse af de  

 anvendte kurser.
 Omregningsfaktorerne er for de enkelte ejendomsgrupper beregnet som  

 kursværdien af de prioriteter, der indgår i købesummerne.
 Ved beregningen er anvendt den gennemsnitlige prioritering for de solgte  

 ejendomme i 2.halvår 1982.
 Kursfastsættelsen er foretaget på grundlag af kursniveauet i  

 januar/februar 1983. For sælgerpantebrevene er kursen gradueret efter  

 ejendomstype og efter pantebrevets sikkerhedsplacering.
 Eksempelvis er omregningsfaktoren for ejerlejligheder beregnet på følgende  

 måde:
Bilag 6 Vejledning om anvendelse af benyttelseskoder.
 Kode 00: Undtaget fra vurdering.
 Koden omfatter alle ejendomme, der i deres helhed er undtaget fra  

 vurdering i henhold til vurderingslovens § 7.
Kode 01: Beboelse Koden omfatter ejendomme, der kun benyttes til beboelse og tillige  

 ejendomme, som foruden boliglokaler omfatter enkelte lokaler med  

 erhvervsmæssig benyttelse.
Dette gælder ejendomme, hvor erhvervet kan udøves,  

 uden at ejendommens karakter af beboelsesejendom ændres, f.eks. villaer, hvor  

 enkelte lokaler benyttes til læge- eller dyrlægekonsultation,  

 ejendomsmæglervirksomhed, mindre pensionater og lignende, eller  

 udlejningsejendomme, hvor udlejning til andet end beboelse spiller en helt  

 underordnet rolle, f.eks. udleje af enkelte kælderlokaler og garager eller  

 benyttelse af enkelte værelser til damefrisørsalon og lignende.
Vedrørende  

 afgrænsningen mellem beboelse og små landbrugsejendomme henvises til  

 bemærkninger under kode 05.
 Kode 02: Beboelse og forretning.
Herunder anføres ejendomme, der foruden en eller flere  

 beboelseslejligheder rummer egentlig forretningsvirksomhed.
Hvad der forstås  

 ved forretningsvirksomhed er beskrevet under kode 03. Hvis der i en større  

 ejendom kun findes en enkelt lejlighed, der benyttes af en funktionær med den  

 opgave at føre tilsyn med ejendommens drift, henføres ejendommen dog til kode  

 03, f.eks. en portnerbolig, vicevært- eller varmemesterbolig i en større  

 forretningsejendom.
 Kode 03: Ren forretning.
 Under koden anføres ejendomme, der kun indeholder forretningslokaler.  

 Koden anvendes dog også, selv om ejendommen indeholder bolig for portner,  

 vicevært, varmemester eller lignende, jfr. kode 02.
Betegnelsen "forretning" omfatter først og fremmest butikker og  

 kontorer af forskellig art, men også hoteller, restaurationer, biografer,  

 større pensionater, bank- og sparekasselokaler; endvidere  

 håndværksvirksomheder og værksteder, der ikke har karakter af  

 fabriksvirksomhed (se under kode 04), læge eller tandlægekonsultation,  

 klinikker af forskellig art, frisørsaloner og lignende samt  

 autoservicestationer.
Opregningen er ikke udtømmende.
Særligt bemærkes, at  

 selvstændige garageanlæg ikke henregnes til ren forretning, men kodes med 13.
 Kode 04: Fabrik og lager.
Som "fabrikker" betegnes ikke blot egentlige  

 industrivirksomheder, herunder mejerier, slagterier, sukkerfabrikker,  

 teglværker og lignende, men også større værksteder, som det ikke findes  

 naturligt at betragte som håndværksvirksomheder.
Koden omfatter også gas-,  

 el-, vand- og varmeværker, der tilhører private eller koncessionerede  

 selskaber, og som drives med salg til en større kreds af forbrugere for øje.  

 Mindre værker, som drives på interessentskabs- eller andelsbasis, alene med  

 det formål at forsyne interessenterne eller andelshaverne, betegnes med kode  

 13. Afgrænsningen mellem på den ene side håndværksvirksomheder, der kodes med  

 02 (beboelse og forretning) eller 03 (ren forretning), og på den anden side  

 virksomheder, der må betegnes som fabrikker og kodes med 04, kan i viss  

 tilfælde være vanskelig.
Vejledende vil være ejendommens karakter og  

 størrelse, samt om den er beliggende i et forretningskvarter eller  

 industrikvarter.
I hovedstaden og nogle af provinsbyerne findes en del ejendomme med  

 lejligheder og/eller butikker til gaden og fabrikslokaler og/eller større  

 værksteder på bagarealet.
Hvis det skønnes, at hovedparten af sådanne  

 ejendommes samlede lejeværdi (indbefattet lejeværdien af lokaler, som ejeren  

 selv benytter) hidrører fra bolig og/eller butikslokalerne, kodes de med 02  

 eller 03. I modsat fald kodes de med 04.
Under lager medregnes kun selvstændige lageranlæg.
Lagerlokaler i  

 forbindelse med forretninger som foran defineret går således ind under  

 forretning.
 Kode 05: Landbrug, bebygget.
Under koden henregnes landbrugsmæssigt benyttede, bebyggede ejendomme, som  

 har et areal på mindst 0,55 ha.
Det afgørende er ejendommens benyttelse, og  

 det er uden betydning, om ejeren har sit hovederhverv på ejendommen eller  

 andetsteds.
Det er ligeledes uden betydning, om ejendommen er noteret i  

 matriklen som landbrug.
 I en del tilfælde kan beboelsen på mindre landbrugsejendomme udgøre en så  

 dominerende del af værdien, at ejendommen bør kodes som beboelse 01.  

 Ejendomme, hvor beboelses- og landbrugselementet er betydningssmæssigt  

 sideordnede, d.v.s. ejendomme, der traditionelt betegnes som "beboelse  

 med tilknyttet landbrug", anføres under kode 01, hvis grundarealet udgør  

 mellem 0,55 og 2 ha, og under kode 13, hvis grundarealet er på 2 ha eller  

 derover.
 Hvis der på ejendommen foruden landbrug drives anden virksomhed af  

 væsentlig betydning, må der skønnes over, om ejendommen skl kodes som  

 landbrug eller henføres til koden for den pågældende virksomhed, eventuelt om  

 den skal henføres til kode 13.
 Kode 06: Særskilt vurderet skov og plantage.
Koden omfatter kun særskilt vurderede skove og plantager, incl. de under  

 skoven vurderede tjenesteboliger.
Ejendomme, der omfatter dels landbrug, dels  

 skovbrug, kodes med 05, medmindre landbruget er af uvæsentligt omfang.
 Kode 07: Frugtplantage, gartneri, planteskole.
Koden benyttes kun i de tilfælde, hvor frugttavls-, gartneri- eller  

 planteskolevirsomheden er det til ejendommen knyttede hovederhverv.
Drives  

 virksomheden som bierhverv på en landbrugsejendom, kodes ejendommen som  

 landbrug (kode 05).
 Kode 08: Sommerhus.
Som sommerhuse betragtes alle ejendomme, der efter deres almindelige  

 karakter er beregnet til sommerbeboelse og kun hertil.
Såfremt sådanne  

 ejendomme, f.eks. mindre træhuse, benyttes til helårsbeboelse, går de således  

 alligevel ind under sommerhuse og ikke ind under beboelse.
Beliggenheden i  

 eller uden for sommerhusområde vil kunne være vejledende for, om ejendommen  

 skal betragtes som beboelse eller sommerhus.
 Ved afgørelsen af, om såkaldte "bondehuse", der helt eller  

 overvejende benyttes som sommerhuse, skal kodes med 01 eller 08, må hensyn  

 navnlig tages til beliggenheden. "Bondehuse" i egentlige  

 sommerhusområder kodes således med 08, medmindre særlige forhold, såsom  

 altovervejende benyttelse af huset til helårsbeboelse, taler for at anvende  

 koden 01.
 Særligt bemærkes, at sommerhuse på lejet grund skal opføres med kode 18.
 Kode 09: Ubebygget areal.
 Med denne kode betegnes alle ubebyggede arealer undtagen ubebyggede  

 landbrugsloder m.v (jfr. kode 17). Dette gælder uden hensyn til ejerforhold,  

 arealstørrelse, beliggenhed eller grundværdistørrelse.
 Som ubebyggede arealer betragtes også arealer med en forskelsværdi indtil  

 10% af grundværdien, hidrørende fra havehuse, skure, bevoksning m.v.
 Hvis der på arealet findes bebyggelse, der er vurderet særskilt som hus på  

 fremmed grund, kodes grunden dog med 13.
 Kode 10: Visse bebyggede statsejendomme.
Koden omfatter statens institutionsejendomme, såsom skoler og andre  

 undervisningsinstittutioner, hospitaler, museer, sociale institutioner,  

 kaserner og administrationsbygninger.
Ejendomme, der benyttes til beboelse,  

 forretning, fabrik og lager, landbrug, gartneri m.v. samt ubebyggede arealer  

 kodes, uanset at de tilhører staten, på sædvanlig måde efter benyttelse (kode  

 01, 02, 03, 04, 05, 06, 07, 09 eller 17). Præstegårde er normalt ikke  

 statsejendom.
 Kode 11: Kommunal beboelses- og forretningsejendom.
 Hertil henregnes de kommunerne tilhørende ejendomme, som ville have været  

 omfattet af kodenumrene 01-03, hvis de havde været i privat eje.
 Kode 12: Visse bebyggede kommunale ejendomme i øvrigt.
Med kode 12 kodes ejendomme, der er led i kommunal erhvervsvirksomhed,  

 såsom kommunale gas-, el-, vand- og varmeværker og ejendomme, der indgår i  

 kommunale trafikanlæg.
Koden omfatter endvidere kommunale  

 institutionsejendomme, såsom skoler, hospitaler, alderdomshjem, børnehaver,  

 sportsanlæg, biblioteker, museer, rådhuse og andre administrationsbygninger  

 m.v.
Kommunale folkepensonistboliger kodes med 12, såfremt de har karakter af  

 plejehjem, stiftelser eller lignende.
Tjener de som normale boligejendomme  

 for folkepensionister kodes de med 11.
 Kommunale land-, skov- og havebrugsejendomme og ubebyggede arealer samt  

 kommunale beboelses- og forretningsejendomme henføres til de kodebetegnelser,  

 hvor de efter deres benyttelse hører hjemme (kodenumrene 05, 06, 07, 09, 11  

 og 17).
 Kode 13: "Andre vurderinger".
Koden omfatter alle ejendomme, der ikke med rimelighed kan henføres til en  

 af de øvrige koder.
Herunder hører private ejendomme, der skønnes at have  

 mulighed for at opnå fritagelse for kommunal grundskyld efter § 8, stk. 1, i  

 den kommunale ejendomsskattelov.
Eksempelvis kan nævnes private skoler,  

 museer, biblioteker, forsamlingshuse, sportsanlæg og private plejehjem.  

 Endvidere kan nævnes visse erhvervsejendomme af speciel karakter, såsom  

 fjernvarmeværker, dambrug, pelsdyrfarme, hønserier, garageanlæg,  

 andelsfrysebokse, grusgrave med bygninger, transformeranlæg,  

 vurderingspligtige havneejendomme, samt stiftelser, selvstændigt vurderede  

 hovedbygninger, søarealer, sommerlejre og campingpladser.
 Til kode 13 henføres endvidere arealer, på hvilke der findes bygning på  

 fremmed grund.
 Kode 14: Ejendom vurderet til 0.
 Under denne kode medtages ejendomme, som ikke er undtaget fra vurdering,  

 men som er vurderet til 0, f.eks. særskilt matrikulerede private fællesveje  

 og arealer, der er sikret udlagt til fælles benyttelse for ejerne af en række  

 angivne ejendomme (fællesarealer til rækkehusbebyggelser og fælles  

 strandarealer), se vurderingsvejledningen side 91.
 Kode 15: Ejendom under opførelse.
Koden anvendes i alle tilfælde, hvor en ejendom som helhed ikke er nær sin  

 fuldførelse, derimod ikke i tilfælde, hvor der er tale om ufuldførte ny-  

 eller tilbygninger, der tjener til udvidelse eller supplering af tidligere  

 eksisterende bygninger på ejendommen.
Er ejendommen i forvejen - ved en  

 forudgående omvurdering - henført til kode 15, bør det nøje undersøges, om  

 opførelsen er skredet så vidt frem, at ejendommen bør gives en anden  

 kodebetegnelse, og i bekræftende fald hvilken.
 Kode 16: Udgået ejendom eller ubrugt nr.
 Koden omfatter ejendomme, der nu udgår som selvstændige ejendomme, samt i  

 øvrigt ubrugte numre.
 Kode 17: Ubebyggede landbrugslodder m.v.
Til koden henføres arealer over 2.000 m2, såfremt de tjener et  

 landbrugsmæssigt eller lignende erhvervsmæssigt formål.
Som eksempler på  

 arealer af denne art nævnes ager, eng, græsningsjord (marsk), natur- og  

 jagtarealer, planteskolearealer, arealer med forekomster af grus, ler, kridt  

 m.v.
Til koden henføres også hede-, klit- og mosearealer samt strandarealer,  

 uanset om de finder egentlig erhvervsmæssig anvendelse.
 Kode 18: Sommerhuse på fremmed grund.
 Den under kode 08 anførte vejledning for, hvilke ejendomme, der skal kodes  

 som sommerhuse, gælder også for afgrænsningen af den foreliggende type  

 ejendomme.
 Kode 19: Andre bygninger på fremmed grund.
 Koden omfatter alle bygninger på fremmed grund med undtagelse af de under  

 kode 18 anførte bygninger samt moderejendomme for ejerlejligheder, der uanset  

 om de ligger på fremmed grund skal kodes med 20.
 Kode 20: Moderejendom for ejerlejligheder.
 Herunder anføres en moderejendom til ejerlejligheder, uanset om den er  

 beliggende på fremmed grund.
 Kode 21, 22, 23, 24 og 25: Ejerlejligheder.
Under disse koder anføres samtlige ejerlejligheder.
Med hensyn til  

 afgrænsning af koderne 21-24 henvises til bemærkningerne angående koderne  

 01-04, hvis anvendelsesområder overføres til ejerlejligheder.
Kode 25  

 omfatter alle øvrige ejerlejligheder.
