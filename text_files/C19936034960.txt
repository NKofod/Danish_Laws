 Vejledningen omfatter pengeinstitutter, selskaber omfattet af lov om visse  

 kreditinstitutter og filialer af kreditinstitutter samt koncerner, der i  

 henhold til § 3, stk. 1, 2, 5 og 6 i Finanstilsynets bekendtgørelse af 14.  

 januar 1993 om regnskabsaflæggelse m.v. for pengeinstitutter, visse  

 kreditinstitutter og visse spare- og udlånsvirksomheder, skal udarbejde  

 halvårsregnskaber.
 Tilsynet skal henlede institutternes opmærksomhed på de ændringer  

 vedrørende terminspræmier, der, i henhold til Finanstilsynets bekendtgørelse  

 af 14. juni 1993 om ændring af bekendtgørelse om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder, træder i kraft med virkning for halvårsregnskaberne, jf.  

 afsnit 3 nedenfor.
 Endvidere skal tilsynet henlede de mindre institutters opmærksomhed på  

 bekendtgørelsens § 143, stk. 2, hvoraf fremgår, at pengeinstitutter og  

 selskaber omfattet af lov om visse kreditinstitutter, hvis arbejdende kapital  

 ved udgangen af sidste regnskabsår var mindre end 100 mio. kr., skal indsende  

 FE1-FE10 og FE14-FE16 vedrørende 1. halvår 1993, således at de er  

 Finanstilsynet i hænde senest 15 arbejdsdage efter udløbet af juni måned  

 1993. FE14-FE16 skal dog kun indsendes, hvis instituttet har  

 puljepensionsordninger.
 De øvrige pengeinstitutter m.v. samt koncernerne skal til  

 Finanstilsynet indberette FE1-FE16 respektive KE1-KE10 for 2. kvartal  

 1993, jf. regnskabsbekendtgørelsens § 143, stk. 1 og 3.
 Tilsynet skal endelig henvise til "Vejledning vedrørende  

 pengeinstitutternes kvartalsregnskaber for 1993" af 30. marts 1993. De i  

 denne vejledning anførte forskrifter vil også være gældende for  

 halvårsregnskabet, medmindre andet fremgår af det nedenfor anførte.
 I henhold til bank- og sparekasselovens § 37, stk. 5, skal institutternes  

 og koncernernes halvårsregnskaber offentliggøres, dels ved at regnskaberne på  

 forlangende skal kunne udleveres, dels ved annoncering af resultatopgørelse  

 og balance i et eller flere dagblade, der udkommer på  

 instituttets/moderselskabets hjemsted.
 Koncerner, hvor det øverste moderselskab er et finansielt  

 holdingselskab, jf. definitionen i bank- og sparekasselovens § 37a, stk. 4,  

 kan dog alene nøjes med at offentliggøre koncernregnskabet på holding  

 niveau.
Offentliggørelsen skal, jf. § 143, stk. 5, i Finanstilsynets  

 bekendtgørelse af 14. januar 1993 om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder, specificeres i overensstemmelse med skemaerne FE1-FE4  

 (for koncerner KE1-KE4) og suppleres med nødvendige noter.
Underposter  

 kan udelades, hvis de er nul og sammenligningstallet for det foregående år er  

 nul.
Tallene kan afrundes til hele tusind kr.
Ved offentliggørelsen i  

 dagspressen er det tilstrækkeligt med en specifikation af halvårsregnskaberne  

 på hovedposter.
Ifølge stk. 6 i § 143 skal der ved hver post i de offentliggjorte  

 halvårsregnskaber anføres sammenligningstal fra 1. halvår foregående år.
De  

 anførte sammenligningstal kan afrundes til hele tusind kr.
I de  

 halvårsregnskaber, der offentliggøres i dagspressen, kan alle tal afrundes  

 til hele mio. kr. eller hele tusind kr.
 Opmærksomheden skal henledes på, at institutter og koncerner, der er  

 omfattet af Finanstilsynets bekendtgørelse nr. 418 af 31. maj 1991 om  

 betingelserne for optagelse til officiel notering af værdipapirer på  

 Københavns Fondsbørs skal fremsende en halvårsrapport til Københavns  

 Fondsbørs inden udløbet af august måned 1993.
 Tilsynet forudsætter, at der indholdsmæssigt er fuldstændig  

 overensstemmelse mellem de tal institutterne/koncernerne indberetter til  

 Københavns Fondsbørs, de tal, der fremgår af de offentliggjorte  

 halvårsregnskaber, og de tal, der er indberettet til Finanstilsynet for 1. og  

 2. kvartal 1993.
 Den af Finanstilsynet udstedte bekendtgørelse af 14. juni 1993 om  

 ændring af bekendtgørelse om regnskabsaflæggelse m.v. for pengeinstitutter,  

 visse kreditinstitutter og visse spare- og udlånsvirksomheder vedrører  

 terminspræmiers placering i resultatopgørelsen.
 Alle reguleringer af fonds- og terminsforretninger er hidtil blevet  

 placeret i resultatopgørelsen som en kursregulering af finansielle  

 instrumenter eller som en valutakursregulering.
 Fra og med halvårsregnskaberne for 1. halvår 1993 skal præmiedelen af  

 disse terminsforretninger flyttes op under resultatopgørelsens  

 renteindtægtspost under post 1.4. Øvrige renteindtægter.
 Ved terminspræmie forstås, i henhold til regnskabsbekendtgørelsens § 2,  

 nr. 31, forskellen mellem en fonds- eller valutaterminsforretnings værdi  

 opgjort til den aftalte terminskurs og værdien opgjort til den tilsvarende  

 spotkurs på indgåelsestidspunktet.
Terminspræmien, der kan være såvel positiv som negativ, opgøres netto og  

 beregnes af både afviklede og uafviklede forretninger.
Terminspræmierne  

 periodiseres over forretningernes løbetid.
 Værdireguleringer af terminsforretninger hidrørende fra rente-,  

 valutakurs- eller andre kursreguleringer efter forretningernes indgåelse  

 bibeholdes under resultatopgørelsens kursreguleringsposter.
Institutterne/koncernerne skal i det offentliggjorte halvårsregnskab for  

 1. halvår 1993 redegøre for den anførte principændring.
Endvidere skal  

 sammenligningstallene for 1. halvår 1992 for de pågældende  

 resultatopgørelsesposter ændres, så de er sammenlignelige med 1993-tallene.
 Tilsynet er opmærksom på, at visse institutter kan have problemer med at  

 udskille terminspræmien fra de samlede kursreguleringer på historiske data,  

 således at opdelingen for så vidt angår disse historiske data vil indeholde  

 et vist element af skøn.
I indberetningerne til tilsynet skal institutter/koncerner, der  

 indberetter kvartalsregnskaber, benytte det nye princip fuldt ud for 2.  

 kvartal 1993. Dette indebærer, at terminspræmier for 2. kvartal 1993 skal  

 placeres under renteindtægtsposten i kolonnen "Beløb for  

 kvartalet". Terminspræmier for 1. kvartal 1993 skal i kolonnen  

 "Beløb år til dato" flyttes fra kursreguleringsposten til  

 renteindtægtsposten.
Ovennævnte gælder såvel for indberetningen af selve  

 resultatopgørelsen, jf.
FE1/KE1, som for indberetningen af de supplerende  

 oplysninger, jf.
FE5/KE5.
 For så vidt angår ændringsbekendtgørelsen i øvrigt, skal man gøre  

 opmærksom på, at noten på FE5/KE5 om valutakursregulering af finansielle  

 instrumenter udgår fra og med 1. halvår 1993.
Endelig skal man henlede opmærksomheden på den ændrede § 132, hvoraf det  

 fremgår, at fondsterminsforretninger (inklusive futures) skal optages i  

 månedsbalancer m.v. til de aftalte terminskurser.
Fondsterminsforretninger i  

 fremmed valuta opgøres på samme måde, idet de dog optages til de pr. ultimo  

 måneden af Danmarks Nationalbank offentliggjorte valutakurser.
4. Hensættelser i halvårsregnskabet Tilsynet skal alvorligt indskærpe nødvendigheden af, at pengeinstitutterne  

 i forbindelse med udarbejdelsen af halvårsregnskabet nøje gennemgår såvel  

 store som små engagementer med henblik på at vurdere, hvilken risiko for tab,  

 der hviler på dem.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
 Tilsynet skal vedrørende hensættelser på mindre engagementer, hensættelser  

 på statistisk grundlag samt konstaterede tab henvise til bemærkningerne i  

 afsnittene 4.1.2-4.1.4 i "Vejledning vedrørende årsregnskabet for  

 1992" af 10. december 1992.
Ifølge regnskabsbekendtgørelsen må tilbageføring af tidligere års  

 tilskrevne renter ikke finde sted, idet tilskrevne renter altid skal tages  

 til indtægt i resultatopgørelsen.
For debitorer, der har standset  

 betalingerne eller er erklæret konkurs, bør indtægtsføring af renter dog  

 ophøre i det omfang, renten kan anses for uerholdelig.
Indgår renten  

 alligevel på et senere tidspunkt, skal den indtægtsføres under  

 resultatopgørelsens post 1.1 Rente og provision af udlån.
 I vejledning vedrørende pengeinstitutternes kvartalsregnskaber 1993 er  

 i afsnit 3 redegjort nærmere for den ændring af kapitalinteressedefinitionen,  

 der blev gennemført i regnskabsbekendtgørelsen med virkning fra regnskabsåret  

 1993.
 Ændringen bevirker blandt andet, at øvrige betydende kapitalandele, det  

 vil sige kapitalandele på 20 % og derover i virksomheder, der på grund af  

 stemmeretsbegrænsninger m.v., ikke er associerede virksomheder, værdiansættes  

 efter de regler, der gælder for kapitalandele i associerede virksomheder.
 Værdiansættelsen af disse øvrige betydende kapitalandele skal dog være  

 forsigtig.
 Hvis de øvrige betydende kapitalandele er børsnoterede, vil det således  

 være i overensstemmelse med forsigtighedsprincippet at værdiansætte  

 kapitalandelene til den laveste værdi af børskurs og regnskabsmæssig indre  

 værdi.
For så vidt angår kapitalinteresser i børsnoterede pengeinstitutter i  

 gruppe 3, vil tilsynet dog under indtryk af de relativt beskedne  

 kapitalstørrelser, der er tale om, kunne acceptere, at kapitalinteresserne  

 værdiansættes ud fra en gennemsnitsbetragtning.
Kapitalandelene kan herefter  

 værdiansættes til den regnskabsmæssige indre værdi multipliceret med den  

 gennemsnitlige relation for samtlige gruppe 3 pengeinstitutter mellem  

 børskursen og den regnskabsmæssige indre værdi.
Den gennemsnitlige relation  

 opgøres som et simpelt aritmetrisk gennemsnit beregnet på  

 opgørelsestidspunktet, idet den regnskabsmæssige indre værdi pr. 31. december  

 1992 dog kan anvendes.
 6. Pro-rata-konsolidering af kapitalinteresser.
 I vejledning vedrørende pengeinstitutternes kvartalsregnskaber 1993 er  

 i afsnit 4 redegjort for den nærmere anvendelse af bank- og sparekasselovens  

 § 37a, stk. 11, vedrørende pro-rata-konsolidering af kapitalinteresser.
 Finanstilsynet skal i relation hertil meddele følgende generelle  

 dispensation:
Hvis den i bank- og sparekasselovens § 37a, stk. 11 nævnte kredit- eller  

 finansieringsvirksomheds balancesum udgør mindre end 1 % af det  

 kapitalinteressebesiddende selskabs balancesum og mindre end 10 mio.
ECU.,  

 skal tilsynet i henhold til bank- og sparekasselovens § 37a, stk. 14 tillade,  

 at det kapitalinteressebesiddende selskab undlader at foretage  

 pro-rata-konsolidering.
 I koncernregnskabet værdiansættes nævnte kapitalinteresser herefter i  

 overensstemmelse med § 63 eller § 64 i regnskabsbekendtgørelsen, jf. dog  

 bemærkningerne om værdiansættelse af kapitalinteresser ovenfor.
 I andre tilfælde hvor et institut ønsker dispensation, skal der søges i  

 hvert enkelt tilfælde.
 I tilfælde hvor A- og B-aktier kun adskiller sig fra hinanden for så vidt  

 angår stemmerettighederne vil tilsynet tillade, at institutterne/koncernerne  

 benytter børskursen for B-aktierne ved værdiansættelsen af A-aktierne.
 8. Noter.
 1. Pengeinstitutter, der har anvendt reglerne om  

 undladelse af kursregulering, jf. afsnit 3.1.1. i Finanstilsynets vejledning  

 vedrørende årsregnskabet for 1992 af 10. december 1992, skal kortfattet  

 redegøre herfor.
 2. Følgende bestemmelse om noter i  

 regnskabsbekendtgørelsen finder anvendelse på de offentliggjorte  

 halvårsregnskaber:
 § 77,  § 78, stk. 2-4, § 79 og § 81.
 Til koncernregnskaberne skal herudover som minimum iagttages notekravene i  

 § 114, nr. 1a og 1b og nr. 6-8. For så vidt angår kravene i nr. 1a og nr. 1b  

 kan moderselskabet branchevis sammendrage koncernregnskabsselskaber uden  

 aktivitet samt koncernregnskabsselskaber med en balance på  

 opgørelsestidspunktet på under 5 mio. kr.
 9. Ændringer i de indberettede skemaer.
 Såfremt instituttet (koncernen) foretager ændringer i de indberettede FE  

 (KE) skemaer, skal disse ændringer snarest muligt indberettes til  

 Finanstilsynet, jf. regnskabsbekendtgørelsens § 143, stk. 4. Ved  

 indberetning af rettelser bedes vedlagte rettelsesskemaer benyttet.
 10. De offentliggjorte regnskaber.
 Tilsynet skal anmode hvert enkelt institut/institutkoncern om at indsende  

 et eksemplar af det offentliggjorte halvårsregnskab 1993 senest samtidig med  

 offentliggørelsen i dagspressen, jf. regnskabsbekendtgørelsens § 143, stk.  

 7.
 Den vedlagte følgeskrivelse vedrørende det offentliggjorte regnskab for 1.  

 halvår 1993 skal i udfyldt stand vedlægges halvårsregnskabet.
Finanstilsynet --------------------------------------------------------------------- --------------------------------------------------------------------- FØLGESKRIVELSE vedr. indsendelse af det offentliggjorte halvårs- regnskab.
Indsendes sammen med instituttets regnskab for første halvår 1993 - eller senest samtidig med offentlig- gørelse i dagspressen.
Hermed fremsendes det offentliggjorte regnskab for:
 Eventuel henvendelse vedr. regnskabet kan ske til:
--------------------------------------------------------------------- --------------------------------------------------------------------- Underskrift --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Som felt nr. anføres det ud for hvert beløbsfelt i skemaerne FE1-FE16  

 anførte nummer.
Såfremt en rettelse medfører konsekvensrettelser i totaler,  

 skal alle konsekvensrettelser tillige indberettes.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Som felt nr. anføres det ud for hvert beløbsfelt i skemaerne KE1-KE10  

 anførte nummer.
Såfremt en rettelse medfører konsekvensrettelser i totaler,  

 skal alle konsekvensrettelser tillige indberettes.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Som felt nr. anføres det ud for hvert beløbsfelt i skemaerne (FS/KS)  

 anførte nummer.
Såfremt en rettelse medfører konsekvensrettelser i totaler,  

 skal alle konsekvensrettelser tillige indberettes.
