Skriftlig fremsættelse (14. marts  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
Forslag til lov om ændring af lov om  

 lægemidler. (Bivirkningsovervågning m.v.) (Lovforslag nr.
L 158).
Med lovforslaget tilvejebringes hjemmel til at  

 gennemføre 2 EU-direktiver om overvågning af bivirkninger ved  

 lægemidler til mennesker og dyr.
Med direktiverne er det hensigten at  

 forbedre overvågningen ved at sikre en mere ensartet indberetning af  

 bivirkninger og en bedre koordinering af medlemslandenes indsats.
For medlemsstaterne medfører direktiverne en  

 række nye forpligtelser.
Først og fremmest skal de   i  

 samarbejde med Det Europæiske Agentur for Lægemiddelvurdering og  

 EU-kommissionen - oprette et fælles edb-netværk til at lette en  

 samtidig udveksling af bivirkningsoplysninger.
Desuden udvides pligten til  

 indberetning af bivirkningsoplysninger   både for  

 lægemiddelproducenterne og for de kompetente nationale myndigheder.
 Lovforslaget indeholder hjemmel til at pålægge  

 danske producenter og myndigheder en sådan udvidet indberetningspligt.  

 Indførelse af et edb-baseret system til bivirkningsovervågning  

 vil bl.a. gøre det lettere for producenterne at modtage og indberette  

 oplysninger om bivirkninger samt give Lægemiddelstyrelsen et bedre  

 overblik over indberettede bivirkninger.
Lovforslaget indeholder desuden bemyndigelse for  

 indenrigs- og sundhedsministeren til at fastsætte nærmere regler  

 for Lægemiddelstyrelsens fortegnelse over markedsførte  

 lægemidler (Specialitetstaksten). Med forslaget bliver det muligt at  

 fastsætte regler om, hvilke oplysninger fortegnelsen skal indeholde -  

 ud over de oplysninger om pris, tilskudsgruppe mv., som den indeholder i dag  

 - samt regler om tidspunkt for styrelsens modtagelse af oplysninger og om  

 styrelsens videregivelse af oplysninger fra fortegnelsen.
De nye regler vil  

 sikre en mere præcis og ensartet varetagelse af Specialitetstaksten.
Endelig indeholder lovforslaget hjemmel for  

 Lægemiddelstyrelsen til at fastsætte formelle krav til  

 ansøgninger om udlevering af lægemidler, som ikke er godkendt  

 til markedsføring i Danmark.
Til brug for et nyt elektronisk system  

 til håndtering af disse udleveringstilladelser har styrelsen behov for  

 at stille formkrav til ansøgningerne, herunder krav om at de skal  

 indgives på særlige blanketter.
Systemet vil indebære en  

 administrativ lettelse og bedre sagsbehandling.
