Skriftlig fremsættelse (4. maj 2005) Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov Danmarks  

 Riges Grundlov.
(Lovforslag nr.
L 166).
 Forslag til  

 folketingsbeslutning om nedsættelse af en grundlovskommission.
(Beslutningsforslag nr.
B 86).
Den danske grundlov er den mest utidssvarende grundlov for  

 et demokratisk land.
Der er meget langt mellem grundloven som skrevet tekst  

 fra  

 1953 og det, der udgør forfatningen for Danmark.
Derfor er Danmark i den situation, at hvis vi ikke snart får  

 en ny grundlov, bliver den af mindre og mindre betydning som en del af  

 landets  

 forfatning.
Valget står reelt mellem, om Danmark skal have en grundlov, hvor  

 det er det skrevne ord, der gælder, eller en forfatning, hvor nogle elementer  

 kan findes i grundloven, men hvor det meste ikke findes i grundloven, men  

 findes i konventioner, som Danmark har tilsluttet sig, og i en række  

 traditioner og fortolkninger m.v., som grundloven er suppleret med.
 Den danske grundlov er fra 1953, men mere end to tredjedele  

 af bestemmelserne i grundloven er stort set uændrede fra junigrundloven af  

 1849. Det betyder, at en række udtryk og formuleringer allerede i 1953 var  

 utidssvarende og i flere tilfælde endda også formelt forkerte, hvilket  

 naturligvis  

 er med til at gøre grundloven endnu mere utidssvarende.
Den nuværende grundlov bærer i mange henseender præg af, at  

 mange af paragrafferne fra 1849 har overlevet.
I alt optræder ordet »kongen«  

 eller »kongens« 36 gange.
I knap halvdelen af tilfældene betyder kongen  

 regeringen.
I de andre tilfælde betyder det kongen, men er uden betydning i  

 dag  

 eller udtrykker noget, der i dag ikke burde have grundlovsstatus.
Endelig er det utidssvarende, at grundloven hverken nævner  

 begrebet folkestyre eller de politiske partier.
Grundlovens formuleringer om  

 folketingsvalg og Folketingets arbejde er på det punkt formuleret, som om vi  

 fortsat lever i 1800-tallet, inden man kendte noget til politiske partier.
Der er først og fremmest behov for, at menneskerettighederne  

 bliver udbygget, både de politiske frihedsrettigheder og de sociale  

 rettigheder.
Det er i sig selv et argument for en ny grundlov, at vi i høj  

 grad  

 må ty til internationale konventioner, hvis vi skal finde ud af, hvilke  

 menneskerettigheder og retsprincipper vi er beskyttet af.
Det bliver ikke  

 mindst markant, hvis erklæringen Den Europæiske Unions Charter om  

 Grundlæggende  

 Rettigheder bliver en del af en kommende EU-traktat, som også kommer til at  

 gælde for Danmark, hvis den vedtages.
Danmark har allerede tilsluttet sig  

 EU-charteret, men det vil få en anden status, hvis det bliver en del af en  

 kommende traktat.
Erklæringen rummer både de menneskerettigheder og  

 retsprincipper, som allerede er gældende i henhold til den europæiske  

 menneskerettighedskonvention, og en række andre menneskerettigheder og  

 retsprincipper, der ikke er indeholdt i denne konvention.
Herefter vil  

 grundloven kun indeholde en meget lille del af vore menneskerettigheder og  

 grundlæggende retsprincipper.
Det vil først og fremmest være i EU-charteret,  

 Den Europæiske Unions Charter om Grundlæggende Rettigheder, vi skal finde de  

 menneskerettigheder og retsprincipper, som danskerne er omfattet af, ikke i  

 grundloven.
