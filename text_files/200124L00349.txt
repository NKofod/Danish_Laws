Betænkning afgivet af Skatteudvalget den  

 10. april 2002 Betænkning over Forslag til lov om beskatning af  

 rederivirksomhed (tonnageskatteloven) [af  

 skatteministeren (Svend Erik Hovmand)] 1. Ændringsforslag Der er af stillet 12 ændringsforslag til  

 lovforslaget.
Skatteministeren har stillet ændringsforslag nr. 3, 4 og  

 11. Socialdemokratiets medlemmer af udvalget har stillet  

 ændringsforslag nr. 6, 8, 9 og 12. Socialistisk Folkepartis medlem af  

 udvalget har stillet ændringsforslag nr. 1, 2, 5, 7 og 10.
2. Udvalgsarbejdet Lovforslaget blev fremsat den 6. februar 2002 og var til  

 1. behandling den 21. februar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Sammenhæng med lovforslag nr.
L 93 Lovforslaget skal ses i sammenhæng med forslag til  

 lov om ændring af afskrivningsloven. (Ændringer som følge  

 af tonnageskatteloven) (lovforslag nr.
L 93).
Høring Et udkast til lovforslaget har inden fremsættelsen  

 været sendt i høring, og Skatteministeriet sendte den 20. august  

 2001 dette udkast til udvalget, jf. alm. del   bilag 741 (2000-01).  

 Høringssvarene i hovedtræk samt skatteministerens  

 bemærkninger hertil fremgår af lovforslagets  

 bemærkninger.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Rederiforening og Rederiforeningen for  

 mindre Skibe.
 Skatteministeren har over for udvalget kommenteret de  

 skriftlige henvendelser til udvalget.
Samråd Udvalget har stillet 3 spørgsmål til  

 skatteministeren til mundtlig besvarelse.
Ministeren har besvaret  

 spørgsmålene i et samråd med udvalget den 20. marts 2002.  

 Ministeren har efterfølgende tilsendt udvalget det talepapir, der  

 lå til grund for ministerens besvarelse af  

 spørgsmålene.
Spørgsmål Udvalget har stillet 38 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de af skatteministeren stillede  

 ændringsforslag.
Mindretallet vil stemme imod de af Socialdemokratiet  

 og de af SF stillede ændringsforslag.
Et andet mindretal i udvalget (S) indstiller  

 lovforslaget til vedtagelse med de af Socialdemokratiet stillede og de  

 af SF under nr. 1 og 2 stillede ændringsforslag.
Mindretallet vil  

 stemme imod de af skatteministeren stillede ændringsforslag og stemme  

 hverken for eller imod de af SF under nr. 5 og 10 stillede  

 ændringsforslag.
Hvis det af Socialdemokratiet under nr. 6 stillede  

 ændringsforslag forkastes under 2. behandling, vil Socialdemokratiet  

 stemme for det af SF under nr. 7 stillede ændringsforslag.
 Socialdemokratiet bemærker følgende  

 vedrørende L 92 og L 93:
Danmark er en af Europas betydeligste  

 søfartsnationer.
Det er en position, som Socialdemokratiet fortsat  

 ønsker at skabe grundlaget for at fastholde også fremover.
Da  

 skibsfarten konstant er i hård global konkurrence, forudsætter  

 det, at vi fastholder og udvikler regler, som er konkurrencedygtige på  

 globalt plan.
Det gælder også på skatteområdet, selv  

 om det forudsætter løsninger, som bryder med vigtige principper  

 i den normale danske skattepolitik.
 Det er baggrunden for, at Socialdemokratiet siden  

 fremkomsten af tonnageskatteordningen hos vigtige konkurrerende  

 søfartsnationer har været optaget af at udvikle en dansk model,  

 som er fuldt konkurrencedygtig uden at kunne misbruges til andre formål  

 end at sikre dansk rederivirksomhed.
Efter indgående drøftelser med rederibranchen  

 var SR-regeringen så langt fremme med et lovforslag, at det var sendt  

 til teknisk høring hos interesserede parter.
Det er baggrunden for, at  

 VK-regeringen så kort efter sin tiltræden var i stand til at  

 fremsætte forslag i Folketinget.
Derfor har der også fra  

 Socialdemokratiet under hele udvalgsbehandlingen været signaleret  

 udpræget forhandlingsvilje til at nå en løsning, som kunne  

 samle bredt flertal i Folketinget.
Desværre har vi konstateret, at  

 regeringen heller ikke i denne sag har udvist nogen form for  

 forhandlingsvilje eller lydhørhed over for saglige argumenter fra  

 andre partier.
 Derfor har Socialdemokratiet stillet en række  

 ændringsforslag til L 92 og L 93, som skal rette op på nogle af  

 de forhold, som er uacceptable eller kan misbruges til at undvige en normal  

 beskatning uden for lovforslagets virkeområde.
Lovforslag nr.
L 92 indeholder en mekanisme, som har til  

 formål at fastholde grundlaget for gamle udskudte skatter,  

 såfremt man flytter sin rederivirksomhed væk fra Danmark eller  

 nedjusterer sin virksomhed i betydeligt omfang.
Som bestemmelserne er  

 udformet, er problemet, at de latente skatter udhules år for år  

 og dermed virker stik imod lovforslagets hovedformål: at fastholde  

 rederivirksomheden i Danmark.
Tværtimod bliver det år for  

 år billigere at flytte sin virksomhed væk fra Danmark i forhold  

 til betaling af de gamle udskudte skatter.
Derfor foreslår Socialdemokratiet i  

 ændringsforslag nr. 9, at der indsættes en reguleringsmekanisme,  

 som sikrer imod denne udhuling. Ændringsforslaget vil alene  

 udløse en beskatning af de udskudte skatter, såfremt man  

 ophører med at drive rederivirksomhed i Danmark på mindst  

 nuværende niveau.
Sker det, er forslaget med til at sikre, at der skal  

 betales gamle udskudte skatter på det eksisterende niveau ved  

 fremtidige flytninger væk fra Danmark.
Opretholder man derimod sin  

 virksomhed, udløses der ingen skat.
Også i disse lovforslag spøger regeringens  

 skattestop.
Helt uforståeligt oplyser regeringen, at man på grund  

 af skattestoppet fastfryser tonnageskatten i kroner og øre i en lov,  

 hvor det skattepligtige beløb indgår i den almindelige  

 selskabsbeskatning.
Det ville svare til, at man i det øvrige  

 indkomstskattesystem ville fastfryse indkomstskatterne i kroner og øre  

   selv uden inflationsudvikling   ved stigende løbende indkomster.
Det  

 illustrerer ganske præcist skattestoppets groteske karakter.
 Derfor foreslår Socialdemokratiet i  

 ændringsforslag nr. 8, at tonnageskattesatserne på  

 sædvanlig vis bliver reguleret efter personskattelovens § 20.
Lovforslagets regler om såkaldt tyk kapitalisering  

 er udformet, så det åbner mulighed for skatteundvigelse i den del  

 af virksomheden, som ligger uden for lovforslagets område.
Da  

 renteudgifter ikke er fradragsberettigede inden for tonnageskattens  

 virkeområde, eksisterer der en interesse i at flytte fremmedkapital og  

 renteudgifter til den del af virksomheden, der åbner for ret til  

 fradrag.
Lovforslaget opererer med en egenkapital på 2/3 (66 2/3 pct.).  

 Det har ikke været muligt under udvalgsarbejdet at få noget  

 dækkende billede af egenkapitalprocenten for rederivirksomheder som  

 helhed.
Dog fremgår det af svaret på spørgsmål 30:  

»Det kan på grundlag af de  

 foreliggende oplysninger skønnes, at soliditetsgraden (forholdet  

 mellem egenkapital og den samlede kapital) for rederibranchen som helhed over  

 tid udgør et tal i størrelsesordenen 50 pct.« Vedtages lovforslaget som foreslået af regeringen,  

 vil der således være åbnet for omfattende overflytning af  

 fremmedkapital og ikke fradragsberettigede renteudgifter til den del af  

 virksomheden, der giver ret til fradrag.
 Derfor foreslår Socialdemokratiet i  

 ændringsforslag nr. 6, at lovforslaget ændres, således at  

 egenkapitalen nedsættes til 50 pct.
Endelig er det fuldstændig uforståeligt, at  

 regeringen foreslår, at lovforslagene skal have virkning fra og med  

 indkomståret 2001. Ved lovenes vedtagelse skal virksomhederne allerede  

 efter gældende regler have afleveret deres regnskaber til Erhvervs- og  

 Selskabsstyrelsen.
Det har endvidere intet formål at foreslå  

 så grundlæggende ændringer med tilbagevirkende kraft, da  

 lovforslagenes hele formål er at sikre en fremtidig adfærd hos  

 rederierne, som fastholder Danmark som søfartsnation.
Man kan ikke  

 ændre adfærd med tilbagevirkende kraft.
 Derfor foreslår Socialdemokratiet i  

 ændringsforslag nr. 12 og i et ændringsforslag til L 93, at  

 lovene får virkning fra 2002.
Lovforslagene er teknisk set meget svært  

 gennemskuelige.
De parter og organisationer uden for ministerier og  

 Folketinget, som har vist betydelig interesse for lovforslaget, har en klar  

 egeninteresse i sagen.
Derfor kan man være usikker på, om der kan  

 være forhold, som vi ikke har haft tilstrækkelig mulighed for at  

 vurdere i forhold til lovforslagenes virkning.
På trods heraf er Socialdemokratiet parat til at  

 stemme for lovforslagenes endelige vedtagelse, såfremt de af  

 Socialdemokratiet stillede ændringsforslag bliver vedtaget ved  

 lovforslagenes 2. behandling.
Vælger regeringen derimod at fastholde  

 sin kompromisløse holdning til andre partier og alene benytte  

 flertallet til højre i Folketinget, vil Socialdemokratiet stemme imod  

 ved 3. behandling på trods af en udpræget vilje til at sikre  

 dansk skibsfart.
Et tredje mindretal i udvalget (SF) vil  

 redegøre for sin indstilling til lovforslaget ved 2. behandling.
SF s  

 endelige stillingtagen til lovforslaget som helhed afhænger af  

 resultatet af afstemningerne over ændringsforslagene ved 2. behandling.  

 SF stemmer for de af SF og de af Socialdemokratiet stillede  

 ændringsforslag.
 SF bemærker følgende:
Principielt er SF ikke meget for, at der  

 gennemføres særlove for beskatningen af enkelte  

 erhvervsområder.
Men SF må også erkende, at inden for  

 skibsfarten er konkurrencen global, og det er muligt at udnytte  

 skattereglerne globalt.
Vil Danmark bevare et rederierhverv, må vi  

 acceptere gennemførelsen af en tonnageskat, ligesom DIS-systemet er  

 gennemført.
SF kan derfor i princippet tilslutte sig et forslag om  

 tonnageskat.
Men en betingelse for at støtte en sådan  

 tonnageskat er imidlertid, at SF bliver forsikret om, at skattefordelene kun  

 kommer de egentlige rederier til gode, samt at de kun gælder  

 fremtiden.
 SF vil derfor ikke være med til en ordning, der  

 hjælper rederier, der tidligere har foretaget store skattemæssige  

 afskrivninger og derfor har store udskudte skattebyrder, til at slippe for  

 med disse udskudte skatter.
 SF vil desuden ikke være med til, at ordningen  

 udnyttes således, at det er udenforstående investorer, der ved at  

 stå formelt for ejerskabet af skibe gennem kommanditselskaber og  

 lignende udnytter de gunstige afskrivningsregler på skibe, nu da de  

 tonnagebeskattede rederier jo ikke selv har interesse i skattemæssige  

 afskrivninger.
 Formålet med etablering af en tonnageskattelov er at  

 samle skattebegunstigelserne i denne lov, og det må derfor sikres, at  

 ikke andre udnytter samspillet mellem de almindelige skatteregler, herunder  

 gunstige afskrivningsregler, og tonnageskatteordningen for rederierne,  

 således at der reelt bliver tale om, at selve rederidriften sker under  

 tonnageskatteordningen, men ejerskabet af skibene sker uden for  

 tonnageordningen med mulighed for fradrag for skattemæssige  

 afskrivninger hos de formelle ejere af skibene.
 SF mener, at lovforslaget i sin udformning indeholder en  

 række huller, der vil kunne udnyttes på denne måde.
SF har derfor stillet en række  

 ændringsforslag.
Deres vedtagelse vil sikre, at skattefordelene  

 indkapsles til de rederier, der vælger at bruge selve  

 tonnageskatteordningen.
 SF s stillingstagen til selve lovforslaget må derfor  

 afhænge af, i hvilket omfang SF s ændringsforslag vedtages.
 Regeringen har ikke vist tilbøjelighed til at  

 imødekomme fremsatte indvendinger mod udformningen.
 SF må derfor understrege, at en fortsat udvikling af  

 rederierhvervet kræver stabile skatteregler, og det er derfor ikke  

 hensigtsmæssigt med vedtagelse af regler, der indeholder åbenbare  

 smuthuller, idet disse må forventes at blive lukket i takt med, at der  

 i Folketinget opstår flertal for at sikre en økonomisk  

 adfærd og administration af skattebegunstigende ordninger.
Et fjerde mindretal i udvalget (RV) indstiller  

 lovforslaget til vedtagelse med de af skatteministeren og det af  

 Socialdemokratiet under nr. 8 stillede ændringsforslag.
Mindretallet  

 vil stemme hverken for eller imod de øvrige ændringsforslag.
Et femte mindretal i udvalget (EL) indstiller  

 lovforslaget til forkastelse ved 3. behandling.
EL vil stemme for de  

 af Socialdemokratiet og de af SF stillede ændringsforslag.
EL vil  

 stemme imod de af skatteministeren under nr. 3 og 4 stillede  

 ændringsforslag.
 Enhedslisten bemærker følgende  

 vedrørende L 92 og L 93:
Disse lovforslag vil forære skibsrederne i dette  

 land 100 mio. kr. år efter år fremover.
Regeringen  

 påstår ganske vist, at indførelsen af en  

 tonnageskatteordning ikke nødvendigvis i sig selv vil indebære  

 en væsentlig lavere faktisk skattebetaling for rederierne.
Netop derfor  

 er det bemærkelsesværdigt, at regeringen har valgt en model, som  

 faktisk giver rederne en væsentlig lavere beskatning.
Det er ikke,  

 fordi det går dårligt for de danske rederier, for ifølge  

 bemærkningerne til lovforslaget steg redernes fragtindtægter i  

 2000. Den danske handelsflåde er den største nogen sinde, og i  

 2001 havde den en rekordomsætning på mere end 100 mia. kr.
Det er  

 heller ikke, fordi rederne bliver flået med de nuværende  

 skatteregler.
Ifølge bemærkningerne til lovforslaget har de  

 gennem de sidste 10 år i gennemsnit betalt 125 mio. kr. i skat pr.  

 år.
I 2001 vil de højst komme op på at betale 170 mio. kr.  

 Set i det perspektiv er en lettelse på 100 mio. kr. ikke at kimse ad.  

 Det er et skattestop, der vil noget, og der er derfor ikke noget at sige til,  

 at Knud Pontoppidan, direktør i A.P.
Møller, den 25. januar i  

 Jyllands-Posten roser regeringens handlekraft i denne her sag.
Når det  

 gælder om at forkæle vennerne og dem, der finansierer de  

 borgerlige partiers valgkamp, så sidder pengene dejlig løst hos  

 regeringen.
Når det gælder om at skaffe penge til de  

 allerfattigste, som regeringen ellers lovede det i valgkampen, så  

 kniber det noget mere.
Regeringen undskylder sig med, at den er nødt  

 til at indføre tonnageskat, fordi man har eller vil indføre  

 denne skat i andre EU-lande.
Det er også rigtigt, at  

 Europa-Kommissionen har anbefalet at indføre tonnageskat for at  

 hjælpe den europæiske rederikapital, men der er stadig væk  

 en række europæiske lande, der endnu ikke har fulgt EU's  

 anbefalinger.
Ved at vedtage tonnageskat lægger vi et massivt pres  

 på de øvrige EU-lande for at få dem til at gå samme  

 vej.
Der findes kun én vinder i denne her proces.
Det er de store  

 europæiske rederier anført af A.P.
Møller.
Et sjette mindretal i udvalget (KRF) indstiller  

 lovforslaget til vedtagelse med de under nr. 1-6, 8, 9 og 12 stillede  

 ændringsforslag.
Mindretallet vil stemme imod de under nr. 7 og 10  

 stillede ændringsforslag og stemme hverken for eller imod det under nr.  

 11 stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal (S,  

 EL og KRF):
Til § 3 1) I stk. 1, 1. pkt., ændres »kontrollerer eller  

 kontrolleres« til: »kontrollerer eller har væsentlig indflydelse i  

 eller kontrolleres eller er under væsentlig indflydelse af«.
[Ændring af værnsreglernes  

 kontrolbestemmelse] 2) Stk. 1, 3. pkt., affattes således:
» [Ændring af værnsreglernes  

 kontrolbestemmelse] Til § 7 Af	skatteministeren, tiltrådt af et flertal (V, DF,  

 KF, RV og KRF):
 3) I stk. 1, 1. pkt., ændres »større end  

 tre gange« til: »større end fire gange«.
[Forhøjelse af andelen af timechartret tonnage] 4) I stk. 1, 2. pkt., ændres »tre gange  

 egentonnagen« til: »fire gange egentonnagen«.
[Forhøjelse af andelen af timechartret  

 tonnage] Af	et mindretal (SF), tiltrådt af et mindretal (EL  

 og KRF):
 5) I stk. 3 indsættes efter 2. pkt. som nyt  

 punktum:
»Det er en betingelse for anvendelsen af 1. og 2. pkt., at  

 skibene er omfattet af beskatning efter nærværende lov, hvis de  

 ejes af skattepligtige efter selskabsskattelovens § 1, og skibe ejet af  

 skattepligtige efter kildeskattelovens § 1 er ikke omfattet af 1. og 2.  

 pkt.« [Betingelse om, at lejede skibe beskattes efter  

 tonnageskatteloven] Til § 14 Af	et mindretal (S), tiltrådt af et mindretal (SF,  

 EL og KRF):
 6) I 1. pkt. udgår ordene »halvdelen af«.
[Skærpelse af værnsreglen mod  

 overkapitalisering] Af	et mindretal (SF), tiltrådt af et mindretal  

 (EL):
 7) 2. pkt. udgår, og i stedet indsættes:
»Egenkapitalen opgøres som værdien af aktiver  

 opgjort til handelsværdien med fradrag af gæld.
Gælden  

 opgøres til kursværdien.
Som gæld medregnes kun gæld  

 i henhold til fordringer omfattet af kursgevinstloven.« [Ændret definition af gæld og  

 egenkapital] Af	et mindretal (S) tiltrådt af et mindretal (SF,  

 RV, EL og KRF):
Til § 15 8) I stk. 1 indsættes efter sidste pkt. som nye  

 punktummer:
» [Regulering af tonnageskattesatserne] Af	et mindretal (S), tiltrådt af et mindretal (SF,  

 EL og KRF):
Til § 16 9) I stk. 4 indsættes efter 2. pkt. som nyt  

 punktum:
» [Regulering af negative overgangssaldi] Af	et mindretal (SF), tiltrådt af et mindretal  

 (EL):
Til § 21 10) Paragraffen udgår.
[Lempelsen for udenlandske fragtrater udgår] Til § 23 Af	skatteministeren, tiltrådt af et flertal (V, DF,  

 KF og RV):
 11) Stk. 1 affattes således:
» [Ændret angivelse af  

 ikrafttrædelsestidspunkt] Af	et mindretal (S), tiltrådt af et mindretal (SF,  

 EL og KRF):
 12) I stk. 1 ændres »2001« til: »2002«.
[Ændret virkningstidspunkt] Bemærkninger Til nr. 1 og 2 Besvarelsen af spørgsmål 8 vedrørende  

 nærværende lovforslag og spørgsmål 5  

 vedrørende L 93 viser, at lovforslagets forslag om kontrollerende  

 indflydelse er alt for snæver og vil kunne give mulighed for en  

 række spekulative transaktioner mellem selskabsgrupper, hvor der er  

 delt ejerskab, således at hvert selskab ejer 50 pct. af et fælles  

 selskab, eller der er fælles virksomhed med ikkerederiselskaber,  

 således at rederiselskabet »kun« deltager med 50 pct. ejerskab i et  

 selskab, der ejer skibe, der udlejes til tonnagebeskattede selskaber.  

 Erfaringsmæssigt betyder 50/50 pct. ejerskab, at de  

 pågældende handler i fælles overensstemmelse om udnyttelse  

 af skattelovene.
 Det foreslås derfor, at værnsreglernes  

 kontrolbestemmelse omfatter selskaber, hvor der er tale om kontrol eller  

 væsentlig indflydelse, således som dette er defineret i  

 selskabsskattelovens § 32, stk. 1, hvor der kun kræves 25 pct. ejerskab  

 for, at der anses at foreligge væsentlig indflydelse.
Til nr. 3 og 4 I bemærkningerne til L 92 anføres det under  

 gennemgangen af de modtagne høringssvar, at Danmarks Rederiforening  

 ønsker, at op til 80 pct. af den tonnage, som inddrages under  

 tonnageskatteordningen, kan være timechartret (lejet med  

 besætning). I lovforslaget er andelen foreslået fastsat til 75  

 pct., hvilket svarer til de regler, som er gældende i andre lande med  

 tonnageskatteordninger.
Det fremgår af kommentarerne til  

 høringssvaret, at regeringen er opmærksom på, at der kan  

 gøre sig særlige forhold gældende i den danske  

 rederibranche, som kan begrunde inddragelse af timechartret tonnage under  

 tonnageskatteordningen i et videre omfang, end det er tilfældet i andre  

 landes ordninger.
Regeringen erklærer sig derfor i kommentarerne parat  

 til at imødekomme ønsket, hvis Europa-Kommissionens  

 undersøgelser fører til, at noget sådant vil kunne  

 godkendes.
Europa-Kommissionen har nu godkendt den danske  

 tonnageskatteordning.
Kommissionen har herunder godkendt, at timechartret  

 tonnage svarende til fire gange rederiets egen tonnage kan inddrages under  

 ordningen.
Regeringen foreslår, at den danske tonnageskatteordning  

 ændres i overensstemmelse hermed.
Til nr. 5 Skibe, der ejes af danske skattepligtige, bør kun  

 kunne tælle med som egen tonnage, når de beskattes efter  

 tonnageskatteloven hos ejerne.
 I modsat fald gives der mulighed for, at rederidriften  

 beskattes efter de lempelige regler i tonnageskatteloven, medens ejerne af  

 skibe kan bruge de almindelige skatteregler til at foretage  

 skattemæssige afskrivninger, så der opstår  

 skattemæssige underskud til fradrag i anden indkomst.
Til nr. 6 Lovforslagets § 14 indeholder værnsregler mod  

 overkapitalisering af tonnagebeskattede rederier.
Efter  

 tonnageskatteordningen kan der ikke foretages fradrag for udgifter ved  

 indkomstopgørelsen   det gælder også renteudgifter.
Der  

 vil således være et incitament til at have så stor en  

 egenkapital som muligt i et selskab, der driver rederivirksomhed, og til at  

 placere finansieringsudgifter andre steder, hvor sådanne udgifter kan  

 føres til fradrag.
Der er derfor behov for en værnsregel mod  

 overkapitalisering af selskaber, der anvender tonnageskatterordningen.  

 Lovforslaget indeholder således i § 14 en regel om et mindsteforhold  

 på 2:1 mellem egenkapital og fremmedkapital i tonnagebeskattede  

 rederier.
 Ændringsforslaget indebærer, at  

 mindsteforholdet mellem egenkapitel og fremmedkapital ændres til  

 1:1.
Til nr. 7 Det er fundet mere hensigtsmæssigt at bruge  

 definitionen af egenkapital og gæld, således som den er defineret  

 i reglerne om tynd kapitalisering i selskabsskattelovens § 11.
 Erfaringsmæssigt er rederiets brug af  

 regnskabsmæssige værdier meget ofte langtfra realistiske i  

 forhold til de reelle værdier.
 Ved den nu foreslåede definition sikres en entydig  

 definition af egenkapital og gæld, herunder at diverse  

 regnskabsmæssige hensættelser ikke medregnes under  

 gæld.
 Under hensyn til bestemmelsens formål er gæld  

 i henhold til udstedte konvertible obligationer ikke medregnet som  

 gæld, idet dette kan bruges til kunstigt at oppuste gælden, hvis  

 de konvertible obligationer tegnes af aktionærerne.
Til nr. 8 For skibe omfattet af tonnageskatteloven opgøres  

 den skattepligtige indkomst på grundlag af nettotonnagen.
Den  

 skattepligtige indkomst beregnes efter den skala pr. 100 nettoton (NT) pr.  

 påbegyndt døgn, som fremgår af § 14, stk. 1.
 I det lovudkast, som blev sendt i høring, skulle  

 tonnageskattesatserne reguleres efter personskattelovens § 20, men denne  

 regulering er udgået i det fremsatte lovforslag med den begrundelse, at  

 en sådan regulering vil stride mod regeringens skattestop.
 Med ændringsforslaget foreslås i lighed med  

 det lovudkast, som blev sendt i høring, at de grundbeløb, der  

 fremgår af § 14, stk. 1, reguleres årligt svarende til den  

 procent, hvormed reguleringstallet efter personskattelovens § 20 er  

 ændret i forhold til reguleringspristallet for 2001.
Til nr. 9 Lovforslaget indeholder i §§ 16-20 regler for at sikre, at  

 de skibe og andre driftsmidler, som før overgangen til  

 tonnagebeskatning har været afskrevet efter de almindelige  

 afskrivningsregler, ikke vil kunne afhændes uden beskatning af  

 eventuelle avancer og genvundne afskrivninger   de udskudte skatter  

 medmindre de erstattes af andre, tilsvarende aktiver.
Efter lovforslaget  

 opgøres ved overgangen til tonnagebeskatning således  

 særlige overgangssaldi for de skibe og driftsmidler, der bliver  

 omfattet af tonnageskatterordningen.
Når et rederi efter overgangen til  

 tonnagebeskatning erhverver skibe eller andre driftsmidler, skal  

 anskaffelsessummen for disse opføres på særlige  

 udligningssaldi.
Afhændelse af aktiver fragår de relevante saldi.  

 De særlige saldi nedskrives årligt med afskrivningslovens  

 maksimale satser   dvs. 12 pct. for skibe   uden at kunne føres til  

 fradrag.
Hvis foretagne afskrivninger, afhændelse af aktiver eller  

 aktivers overgang til anden anvendelse bevirker, at de særlige  

 overgangssaldi bliver negative, vil dette beløb komme til beskatning  

 hos rederiet, medmindre de negative overgangssaldi modsvares af positive  

 udligningssaldi.
Modsvares negative overgangssaldi kun delvis af positive  

 udligningssaldi, kommer forskelsbeløbet til beskatning.
Negative  

 overgangssaldi bliver stående og vil komme til beskatning på det  

 tidspunkt, hvor de ikke længere modsvares af positive udligningssaldi.
 Med ændringsforslaget foreslås det, at  

 negative overgangssaldi reguleres årligt for at undgå, at  

 inflation udhuler genvundne afskrivninger fra før overgangen til  

 tonnageskatteordningen.
Til nr. 10 Tonnageskatteordningen er en skatteordning, hvor der  

 betales en fast, lav skat beregnet efter rederiets tonnage.
Der tages  

 altså ikke hensyn til løbende indtægter og udgifter.  

 Fragtskat betales til en række lande i forhold til indtjent fragt.
Det  

 er derfor en driftsomkostning og ikke en indkomstskat.
Det er derfor  

 unaturligt, at rederier skal kunne nedsætte den beregnede tonnageskat  

 med betalte fragtskatter.
Dette synes da heller ikke at være tilfældet i  

 andre lande, hvor man har indført tonnageskat.
Det bemærkes dog,  

 at i Norge får man kredit i den særlige skat, der pålignes  

 ved udlodning til aktionærerne af overskud fra tonnagebeskattede  

 rederier, men denne udlodningsbeskatning har jo netop karakter af en  

 indkomstbeskatning.
Forslagsstillerne er opmærksomme på, at hvis  

 det vedtages, at § 21 i lovforslaget udgår, bør der ske  

 konsekvensændringer i ligningslovens § 33. Forslagsstillerne vil derfor  

   hvis nærværende ændringsforslag vedtages   i givet fald  

 ved 3. behandling af lovforslaget og lovforslag nr.
L 93 stille forslag om de  

 nødvendige konsekvensændringer til bestemmelsen i ligningslovens  

 § 33, stk. 8, om lempelse af fragtskatter, således at der ikke  

 indrømmes lempelse i selskabsskat pålignet på grundlag af  

 tonnageskatteordningen.
Til nr. 11 Efter lovforslaget træder loven i kraft efter  

 skatteministerens bestemmelse.
Det er anført i bemærkningerne  

 til lovforslaget, at det er regeringens hensigt at sætte loven i kraft,  

 når Europa-Kommissionens godkendelse af tonnageskatteordningen  

 foreligger.
Denne udformning af ikrafttrædelsesbestemmelsen i  

 lovforslaget blev valgt, fordi det ikke det ikke på forhånd ville  

 være givet, at Kommissionens godkendelse kunne foreligge på det  

 tidspunkt, hvor loven bliver vedtaget.
 Da tonnageskatteordningen nu er godkendt af  

 Europa-Kommissionen, kan denne ikrafttrædelsesbestemmelse erstattes af  

 en bestemmelse om, at loven træder i kraft dagen efter  

 bekendtgørelsen i Lovtidende.
Til nr. 12 Efter lovforslaget skal tonnageskatteloven have virkning  

 fra og med indkomståret 2001. Med ændringsforslaget  

 foreslås, at loven får virkning fra og med indkomståret  

 2002.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 92 Bilagsnr.
Titel 1 Henvendelse af 25/2-02 fra Danmarks Rederiforening 2 Spm. 1 om en parallelopstilling af lovforslaget sammenholdt med det  

 lovudkast, som blev sendt i høring, til skatteministeren Spm. 2, om ændringerne i det fremsatte lovforslag i forhold til det  

 lovudkast, som blev sendt i høring, er skærpelser, lempelser  

 eller af teknisk karakter, til skatteministeren Spm. 3 om tonnageafgiftsordninger indført i andre europæiske  

 lande, herunder Norge, til skatteministeren Spm. 4 om sammenligning af lovforslaget med andre landes tonnagebeskatning  

 vedrørende beskatning ved overgang til tonnagebeskatning, til  

 skatteministeren 3 Meddelelse om tidsplan for udvalgets behandling af lovforslaget indtil  

 videre 4 Spm. 5 om betydningen af tidspunktet for lovforslagets vedtagelse, til  

 skatteministeren 5 Henvendelse af 28/2-02 fra Rederiforeningen for mindre Skibe 6 Spm. 6 om beskatning efter danske regler af skibe under  

 bekvemmelighedsflag, til skatteministeren Spm. 7 om sambeskatning mellem tonnagebeskattede og ikke tonnagebeskattede  

 selskaber, til skatteministeren Spm. 8 om kontrolbegrebet i § 3, jf. ligningslovens § 2, stk. 2, til  

 skatteministeren Spm. 9 om indlejning af tonnage, jf. § 7, til skatteministeren Spm. 10 om indlejede skibe uden besætning, jf. § 7, stk. 3, til  

 skatteministeren Spm. 11 om teknisk bistand til ændringsforslag vedrørende §  

 7, stk. 3, til skatteministeren Spm. 12 om værnsregler mod overkapitalisering   mindsteforhold  

 mellem egenkapital og fremmed kapital, jf. § 14, til skatteministeren Spm. 13 om værnsregler mod overkapitalisering,  

 regnskabsmæssige værdier, jf. § 14, til skatteministeren Spm. 14 om, efter hvilke regnskabsmæssige regler aktiver og  

 gæld skal opgøres efter § 14, til skatteministeren Spm. 15 om lempelse fra udenlandske fragtrater, jf. § 21, til  

 skatteministeren Spm. 16, om fragtrater internationalt anses for en fradragsberettiget  

 afgift, til skatteministeren Spm. 17 om, hvilken myndighed der skal administrere ordningen, og om  

 personalemæsssige ressourcer, til skatteministeren Spm. 18 om, hvorfor de administrative konsekvenser bagatelliseres i  

 bemærkningerne, til skatteministeren Spm. 19 om fordelingen af tonnageskatten mellem stat og kommune, til  

 skatteministeren Spm. 20 om, hvorledes et dansk rederi ved udflagning kan undgå  

 beskatning, til skatteministeren 7 Spm. 21 om skattemæssigt forskellig behandling af skibe erhvervet  

 før henholdsvis efter tonnageskatten, til skatteministeren Spm. 22 om opdelingen i overgangssaldo og udligningssaldo, til  

 skatteministeren Spm. 23 om behov for at en negativ overgangssaldo opskrives med inflation,  

 til skatteministeren 8 Svar på spm. 1 om en parallelopstilling af lovforslaget sammenholdt  

 med det lovudkast, som blev sendt i høring, fra skatteministeren Svar på spm. 2, om ændringerne i det fremsatte lovforslag i  

 forhold til det lovudkast, som blev sendt i høring, er  

 skærpelser, lempelser eller af teknisk karakter, fra skatteministeren 9 Kommentar fra skatteministeren til henvendelse af 25/2-02 fra Danmarks  

 Rederiforening 10 Svar på spm. 3 om tonnageafgiftsordninger indført i andre  

 europæiske lande, herunder Norge, fra skatteministeren Svar på spm. 4 om sammenligning af lovforslaget med andre landes  

 tonnagebeskatning vedrørende beskatning ved overgang fra  

 tonnagebeskatning, fra skatteministeren 11 Svar på spm. 5 om betydningen af tidspunktet for lovforslagets  

 vedtagelse, fra skatteministeren 12 Svar på spm. 6 om beskatning efter danske regler af skibe under  

 bekvemmelighedsflag, fra skatteministeren Svar på spm. 7 om sambeskatning mellem tonnagebeskattede og ikke  

 tonnagebeskattede selskaber, fra skatteministeren Svar på spm. 8 om kontrolbegrebet i § 3, jf. ligningslovens § 2,  

 stk. 2, fra skatteministeren Svar på spm. 9 om indlejning af tonnage, jf. § 7, fra  

 skatteministeren Svar på spm. 10 om indlejede skibe uden besætning, jf. § 7,  

 stk. 3, fra skatteministeren Svar på spm. 11 om teknisk bistand til ændringsforslag  

 vedrørende § 7, stk. 3, fra skatteministeren Svar på spm. 12 om værnsregler mod overkapitalisering  

 mindsteforhold mellem egenkapital og fremmed kapital, jf. § 14, fra  

 skatteministeren Svar på spm. 13 om værnsregler mod overkapitalisering,  

 regnskabsmæssige værdier, jf. § 14, fra skatteministeren Svar på spm. 14 om, efter hvilke regnskabsmæssige regler  

 aktiver og gæld skal opgøres efter § 14, fra skatteministeren Svar på spm. 15 om lempelse fra udenlandske fragtrater, jf. § 21,  

 fra skatteministeren Svar på spm. 16, om fragtrater internationalt anses for en  

 fradragsberettiget afgift, fra skatteministeren Svar på spm. 19 om fordelingen af tonnageskatten mellem stat og  

 kommune, fra skatteministeren Svar på spm. 20 om, hvorledes et dansk rederi ved udflagning kan  

 undgå beskatning, fra skatteministeren 13 Kommentar fra skatteministeren til henvendelse af 28/2-02 fra  

 Rederiforeningen for mindre Skibe 14 Spm. 24 om Kommissionens godkendelse, til skatteministeren Spm. 25 om betydningen af en eventuel senere godkendelse fra Kommissionen,  

 til skatteministeren 15 Svar på spm. 21 om skattemæssigt forskellig behandling af  

 skibe erhvervet før henholdsvis efter tonnageskatten, fra  

 skatteministeren Svar på spm. 22 om opdelingen i overgangssaldo og udligningssaldo,  

 fra skatteministeren Svar på spm. 23 om behov for at en negativ overgangssaldo opskrives  

 med inflation, fra skatteministeren 16 Svar på spm. 17 om, hvilken myndighed der skal administrere  

 ordningen, og om personalemæsssige ressourcer, fra skatteministeren Svar på spm. 18 om, hvorfor de administrative konsekvenser  

 bagatelliseres i bemærkningerne, fra skatteministeren 17 Svar på spm. 24 om Kommissionens godkendelse, fra skatteministeren Svar på spm. 25 om betydningen af en eventuel senere godkendelse fra  

 Kommissionen, fra skatteministeren 18 Samrådsspm.
A om uddybning af ministerens skriftlige besvarelser,  

 til skatteministeren Samrådsspm.
B om, hvorfor loven skal have virkning fra og med  

 indkomståret 2001, til skatteministeren Samrådsspm.
C om økonomiske konsekvenser af loven for 2001 og  

 de efterfølgende år, til skatteministeren 19 Supplerende svar på spm. 24 om Kommissionens godkendelse, fra  

 skatteministeren Supplerende svar på spm. 25 om betydningen af en eventuel senere  

 godkendelse fra Kommissionen, fra skatteministeren 20 Spm. 26 om økonomiske konsekvenser af at ændre forholdet  

 mellem egen tonnage og lejet tonnage til 1:4, til skatteministeren 21 Spm. 27 om præcisering af svaret på spørgsmål 15  

 og 16, samt hvilke lande der i dag har fragtskatter, til skatteministeren Spm. 28 om væsentlige forskelle fra kendte tonnageskatteordninger i  

 andre lande, til skatteministeren 22 Spm. 29 om oversendelse af talepapir brugt ved samrådet den 20/3-02,  

 til skatteministeren 23 Meddelelse om tidspunkt for betænkningsafgivelse og frist for  

 spørgsmål m.v.
