Defibrillationsapparatet blev monteret, men der kunne ikke udløses  

 en elektrisk udladning.
Apparatets EKG-monitor viste manglende elektrisk  

 hjerteaktivitet (asystoli) hos patienten samt meddelelsen "Dårligt  

 signal   check patient / check EKG-elektroder". Yderligere  

 udladningsforsøg efter kontrol af ledninger og elektrodeskiftning gav  

 heller ingen resultat.
De to læger formodede, at meddelelsen om et  

 dårligt signal var resultat af den manglende hjerteaktivitet, og at den  

 manglende elektriske udladning skyldtes apparatets indstillinger ved  

 automatisk funktion.
Reservelægen forsøgte derfor at omstille  

 apparatet fra automatisk til manuel betjening, hvilket dog ikke lykkedes,  

 fordi omstillingen krævede en særlig talkode.
Denne  

 blokeringsmekanisme var reservelægen ikke bekendt med.
Cirka 10 minutter efter den første alarmering ankom to Falckreddere  

 med deres egen apparatur, som viste manglende elektrisk hjerteaktivitet hos  

 patienten.
Der blev herefter givet i alt tre elektriske udladninger med  

 Falcks apparatur uden effekt.
Da der var gået yderligere 5 minutter,  

 blev genoplivningsforsøgene indstillet.
Under hele forløbet var  

 der givet hjertemassage og ventilation, kun afbrudt af sugning.
Svigt under anvendelse af  

 defibrillationsapparat Patientklagenævnet fandt ikke grundlag for at  

 kritisere de behandlende læger, idet genoplivningsbehandlingen var  

 blevet gennemført i overensstemmelse med sædvanlig praksis.
Der  

 blev således givet vedvarende hjertemassage, ventilation, sugning og  

 forsøg på strømstød til hjertet.
Patientklagenævnet fandt heller ikke grundlag for at  

 kritisere, at afdelingens defibrillationsapparat var blevet spærret ved  

 hjælp af en kode, således at den ikke uden videre kunne omstilles  

 til manuel funktion.
Nævnet lagde vægt på, at den manuelle  

 betjening af et defibrillationsapparat anses som en opgave for  

 specialtrænet personale så som speciallæger i kardiologi  

 eller anæstesiologi, da eventuelle fejlskøn indebærer en  

 væsentlig risiko for en yderligere forringelse af patientens  

 prognose.
Patientklagenævnet fandt imidlertid, at det havde  

 været hensigtsmæssigt, om afdelingspersonalet i forbindelse med  

 afdelingens hjertestop-undervisning var blevet gjort bekendt med den  

 nævnte spærring samt med, hvorledes apparatet reagerede ved  

 asystoli.
Nævnet bemærkede samtidigt, at det på det  

 foreliggende næppe kunne antages, at en tidligere behandling med  

 strømstød kunne have haft afgørende indflydelse på  

 resultatet af genoplivningsbehandlingen.
