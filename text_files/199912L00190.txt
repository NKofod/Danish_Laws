Fremsat den 3. februar 2000 af  

 økonomiministeren (Marianne Jelved) Forslag til Lov om ændring af lov om en garantifond  

 for indskydere og investorer (Bestyrelsesbeslutninger og større handlefrihed for  

 Fonden ved afvikling af nødlidende institutter) § 1 I lov nr. 415 af 26. juni 1998 om en garantifond for indskydere og  

 investorer foretages følgende ændringer:
 1. § 1 affattes således:
 »§ 1. Garantifonden for indskydere og investorer (Fonden) er  

 en privat selvejende institution.
 Stk. 2. Fonden skal yde indskydere og investorer i de i  

 § 3, stk. 1, og § 4 nævnte institutter dækning for  

 tab i henhold til §§ 9-11 i tilfælde af betalingsstandsning eller  

 konkurs.
 Stk. 3. Fonden kan herudover medvirke til foranstaltninger som  

 nævnt i § 2.
 Stk. 4. Ved valget mellem dækning af indskydere og  

 investorer efter stk. 2 og medvirken til foranstaltninger som  

 nævnt i § 2, skal Fonden vælge den løsning, som  

 skønnes at påføre Fonden færrest  

 omkostninger.«.
 2. § 2 affattes således:
»§ 2. Opfylder et institut ikke længere betingelserne  

 for at drive virksomhed, kan Fonden i forbindelse med indhentelse af  

 overtagelsestilbud, jf. stk. 4, medvirke til en afvikling af instituttet  

 ved at tilføre midler eller stille garanti til dækning af  

 instituttets ikke-efterstillede kreditorer.
Fonden må dog ikke overtage  

 et institut.
 Stk. 2. Fondens foranstaltninger i medfør af  

 stk. 1 kan ske i fællesskab med andre.
 Stk. 3. Fonden kan tilføre midler og stille garanti,  

 uanset at der forudgående er stillet likviditetsgaranti fra andre.
 Stk. 4. Økonomiministeren fastsætter regler  

 vedrørende samarbejdet mellem Finanstilsynet og Fonden samt regler  

 vedrørende krav om indhentelse af overtagelsestilbud.«.
 3. I § 18, stk. 4, 1. pkt., indsættes efter  

 »stemmeflerhed«: », jf. dog stk. 5 og § 19, stk. 2, 2. pkt.  

 «.
 4. I § 18 indsættes som stk. 5:
 »Stk. 5. Beslutninger om iværksættelse af  

 støtteforanstaltninger efter § 2 kan ikke træffes,  

 såfremt et af de medlemmer af bestyrelsen, der repræsenterer  

 institutter af den kategori, jf. stk. 2, som beslutningen  

 vedrører, stemmer imod støtteforanstaltningen.«.
 5. Efter § 22 indsættes som nyt kapitel:
»Kapitel 8 a § 22 a.
Medlemmer af Fondens bestyrelse, revisorer,  

 direktører og øvrige ansatte, må ikke uberettiget  

 videregive eller udnytte fortrolige oplysninger, som de under  

 udøvelsen af deres hverv er blevet bekendt med.«.
 6. Efter § 23 indsættes i kapitel 9:
»§ 23 a.
Overtrædelse af bestemmelsen i § 22 a  

 straffes med bøde, for så vidt højere straf ikke er  

 forskyldt efter straffeloven.«.
§ 2 Loven træder i kraft den 1. juni 2000.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indledning Lovforslaget fremsættes med henblik på at  

 løse de udestående problemstillinger i lov om en garantifond for  

 indskydere og investorer i relation til EU-rettens regler om  

 statsstøtte.
Statsstøtteproblematikken opstår alene i  

 forbindelse med afvikling af institutter og tilførsel af midler fra  

 Fonden.
Det bemærkes, at der ved afvikling af instituttet  

 forstås, at det pågældende institut ophører med at  

 eksistere, men at et andet institut overtager forpligtelserne overfor bl.a.  

 indskyderne.
 Statsstøtteproblematikken og dermed kravet om  

 anmeldelse til Europa-Kommissionen og godkendelse af de af Garantifonden for  

 indskydere og investorer (herefter Fonden) ydede bidrag i forbindelse med  

 afvikling af et institut har som konsekvens, at garantiordningen ikke reelt  

 kan fungere i praksis.
Garantiordningens primære formål, som er at  

 sikre indskydere og investorer i tilfælde af, at et institut kommer i  

 økonomiske vanskeligheder, fungerer efter hensigten.
Dette lovforslag  

 har alene til formål, at muliggøre en så hurtig og enkel  

 sagsbehandling som muligt i forbindelse med rekonstruktioner og retter sig  

 især mod rekonstruktioner af lokale institutter.
 I forbindelse med ikraftsættelse af en ændring  

 af indskydergarantiloven meddelte Europa-Kommissionen, at  

 Indskydergarantifondens midler må betragtes som »statslige midler«,  

 idet loven pålægger alle danske pengeinstitutter bidragspligt.  

 Såfremt Indskydergarantifonden med sine midler helt eller delvist  

 dækker en regnskabsmæssig underbalance i forbindelse med  

 overdragelsen af et nødlidende pengeinstituts aktiver og passiver til  

 et overtagende pengeinstitut, er der således efter Europa-Kommissionens  

 opfattelse som udgangspunkt tale om statsstøtte.
Kommissionen skal derfor altid godkende en  

 tilførsel af midlerne fra Fonden i denne situation.
Da Kommissionen  

 således har mulighed for at underkende en tilførsel af midler  

 til det overtagende institut, og da dette i den konkrete situation rent  

 tidsmæssigt først vil ske, efter at et institut har accepteret  

 at overtage det nødlidende institut, stilles det overtagende institut  

 i en vanskelig situation.
For at tage højde for disse problemer, har  

 der været ført drøftelser med Kommissionen.
Kommissionen  

 har under drøftelserne peget på tre forhold, der skal opfyldes  

 for at undgå statsstøtteproblematikken:
 -	Der skal fastsættes en udbudsprocedure.
-	Det skal være muligt for ét af bestyrelsesmedlemmerne  

 fra den pågældende sektor at nedstemme en beslutning om at  

 deltage i en afvikling af et institut, og -	Fonden skal ikke begrænses i valg af forretningsmæssige  

 handlemuligheder i forbindelse med en overdragelse.
Det første forhold, som Kommissionen har peget  

 på, blev opfyldt lovgivningsmæssigt ved lov nr. 415 af 26. juni  

 1998, lov om en garantifond for indskydere og investorer, hvor  

 økonomiministeren fik hjemmel til at fastsætte regler  

 vedrørende krav om indhentelse af overtagelsestilbud.
Denne  

 bemyndigelse forventes udmøntet ved en bekendtgørelse i  

 løbet af år 2000. Hensigten med dette lovforslag er at opfylde  

 de sidste to forhold.
 Den endelige lov samt bekendtgørelse forventes at  

 finde anvendelse på især lokale institutter.
Med lovforslaget får Fonden friere handlemuligheder  

 end i dag.
I forbindelse med en rekonstruktion af et institut  

 (tilførsel af midler eller garantistillelse) vil det være muligt  

 for Fonden, at stille forskellige krav til instituttet.
F.eks. kan en  

 tilførsel af midler gøres betinget af, at der sker en  

 udskiftning i instituttets direktion.
Dette vil skulle ske i overensstemmelse  

 med de selskabsretlige regler.
Der gælder dog den begrænsning, at  

 Fonden stadig ikke må påtage sig ejerskabet af et  

 nødlidende institut, hvilket skyldes, at Fonden har tilkendegivet, at  

 den ikke råder over de nødvendige ledelsesmæssige og  

 sagkyndige ressourcer, der er en forudsætning herfor.
Fonden får  

 således ikke helt frie handlemuligheder.
Fonden vil derudover  

 være afskåret fra at tilføre midler til sikring af  

 selskabskapitalen og efterstillede kapitalindskud.
Der kan således ikke  

 ske en begunstigelse af aktionærerne eller indehaverne af efterstillede  

 kapitalindskud.
Samtidig fastslås det, at Fonden skal vælge den  

 løsning, som skønnes at påføre Fonden  

 færrest omkostninger.
Lovens begrænsning om, at Fondens bidrag  

 ikke må overstige det skønnede tab i tilfælde af  

 instituttets konkurs, foreslås derfor samtidig ophævet.
Desuden bliver det efter lovforslaget muligt for ét  

 af bestyrelsesmedlemmerne fra den pågældende sektor, at  

 nedstemme, at Fonden medvirker til afvikling af institutter inden for den  

 pågældende sektor.
Bestemmelsen har til formål, at hindre  

 konkurrenceforvridning.
I situationer, hvor Fondens medvirken til afvikling  

 nedstemmes, dækkes indskyderne på normal vis af Fonden.
 Det foreslås endvidere at indsætte en  

 bestemmelse om Fondens tavshedspligt i loven for derved at præcisere  

 tavshedspligten samt fastsætte hjemmel til at straffe uberettiget  

 videregivelse af fortrolige oplysninger.
 Større handlefrihed for Fonden i forbindelse med  

 rekonstruktion.
Efter de gældende regler skal Fonden yde indskydere  

 og investorer i de af loven omfattede institutter dækning for tab,  

 inden for de af lovgivningen fastsatte grænser, i tilfælde af  

 betalingsstandsning eller konkurs.
Fonden kan i stedet vælge at  

 tilføre midler eller stille garantier til dækning af  

 instituttets ikke-efterstillede kreditorer i forbindelse med afvikling af  

 instituttet.
En række udestående problemstillinger i relation til  

 EU-retten bevirker imidlertid, at reglen vedrørende afvikling af  

 instituttet ikke reelt kan fungere i praksis.
Det bemærkes, at der ved  

 afvikling af instituttet forstås, at det pågældende  

 institut ophører med at eksistere, men at et andet institut overtager  

 forpligtelserne overfor bl.a. indskyderne.
 Europa-Kommissionen har som nævnt ovenfor peget  

 på, at en smidigere procedure vil kunne opnås, hvis Fonden  

 får friere handlemuligheder ved medvirken til afvikling af institutter,  

 og der sikres bedre mod konkurrenceforvridning.
Fonden får flere skønsmæssige  

 beføjelser, hvilket muliggør bl.a., at der kan  

 gennemføres en udbudsrunde, som opfylder EU-rettens krav.
Derfor  

 foreslås det, at lovens skønsmæssige grænse i  

 relation til Fondens bidrag ved kriseløsning ophæves.
Forslaget  

 indebærer, at Fonden kan stille ulimiterede garantier, hvilket loven  

 næppe giver mulighed for i dag.
Det er ikke hensigten hermed at  

 ændre Fondens nuværende forretningsmæssige principper for  

 medvirken ved afvikling af nødlidende institutter.
Selvom der således ikke længere vil være  

 en lovbestemt skønsmæssig grænse, vil Fonden alene kunne  

 medvirke, såfremt denne løsning skønnes lige så  

 økonomisk attraktiv som at dække indskyderne og investorerne  

 direkte i forbindelse med en betalingsstandsning eller konkurs, jf.  

 §§ 9-11. Det er derfor præciseret i loven, at Fonden ved valget  

 mellem at dække indskydere og investorer direkte og at medvirke til en  

 anden afvikling af institutterne skal vælge den løsning, som  

 skønnes at påføre Fonden færrest omkostninger.
Det  

 er dog en forudsætning, at den billigste løsning efter en  

 konkret vurdering er en reel mulighed, idet denne i modsat fald må  

 afslås af Fonden.
 Det vil i overensstemmelse med almindelige selskabsretlige  

 principper være bestyrelsens ansvar at sikre en forsvarlig drift af  

 Fonden ved at vælge den forretningsmæssigt bedste  

 løsningsmodel.
Ved afvikling af nødlidende institutter vil der  

 skulle gennemføres en udbudsrunde, som består i, at et vist  

 antal inden- og udenlandske institutter tilbydes at afgive et  

 overtagelsestilbud på instituttet.
Udbuddet sker med henblik på  

 at sikre en markedsmæssig pris på instituttet.
I relation til  

 EU-rettens regler om statsstøtte er det afgørende, at et  

 tilstrækkeligt antal udenlandske potentielle købere inddrages i  

 udbudsrunden, således at der i videst mulige omfang sikres en  

 markedspris for instituttet.
Der kan foretages udbud i overensstemmelse med EU-reglerne  

 ved offentligt udbud, begrænset udbud eller udbud efter forhandling.  

 Ved offentligt udbud har alle interesserede ret til at afgive et tilbud inden  

 for den fastsatte frist.
Ved begrænset udbud er der to faser:  

 prækvalifikation (udvælgelse) og en tildelingsfase.
Udbud efter  

 forhandling indebærer, at aftalens vilkår forhandles med et antal  

 udvalgte virksomheder, der på grundlag af forhandlingerne afgiver deres  

 tilbud.
Det kan være vanskeligt at gennemføre et  

 offentligt udbud, når et institut er i økonomisk krise.
Dette  

 skyldes, at der typisk er meget kort tid til rådighed til at finde en  

 løsning.
Det er imidlertid hensigten, at indføre en smidig  

 udbudsprocedure bl.a. således, at der tages hensyn til institutternes  

 størrelse.
De nærmere regler om udbudsproceduren, herunder om  

 indhentelse af overtagelsestilbud vil blive indarbejdet i en  

 bekendtgørelse.
Bekendtgørelsen vil skulle drøftes med  

 Europa-Kommissionen.
Ændrede stemmeregler for Fondens bestyrelse Fondens bestyrelse træffer efter de gældende  

 regler beslutninger ved almindelig stemmeflerhed.
 Med lovforslaget indføres en mulighed for, at de  

 enkelte repræsentanter fra de finansielle sektorer i Fondens bestyrelse  

 kan nedstemme, at Fonden medvirker til afvikling af nødlidende  

 institutter inden for de respektive sektorer.
Konsekvensen heraf er, at Fonden i det konkrete  

 tilfælde ikke kan medvirke til en afvikling af instituttet ved at yde  

 bidrag.
Fonden skal derfor dække indskydernes og investorernes tab  

 direkte ved instituttets betalingsstandsning eller konkurs.
 Denne ændring af stemmereglerne foreslås som  

 en ekstra sikkerhed for, at der ikke træffes beslutninger om  

 støtteforanstaltninger, som kan virke konkurrenceforvridende i forhold  

 til øvrige institutter inden for den pågældende  

 sektor.
Fondens tavshedspligt Fondens tavshedspligt er i dag reguleret i Fondens  

 vedtægter.
Med forslaget indsættes tavshedspligten i loven for  

 derved at præcisere Fondens tavshedspligt samt at fastsætte  

 hjemmel til at straffe uberettiget videregivelse af fortrolige  

 oplysninger.
 Bestemmelsen skal forstås i overensstemmelse med  

 bank- og sparekasselovens bestemmelse om institutternes tavshedspligt, med de  

 afvigelser Fondens forhold nødvendiggør.
Høring Advokatrådet, Amtsrådsforeningen,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Børsmæglerforeningen,  

 Centralforeningen for Danske Assurandører, Danmarks Nationalbank,  

 Danmarks Rederiforening, Dansk Arbejdsgiverforening, Dansk  

 Aktionærforening, Danske Finansieringsselskabers Forening, Dansk Handel  

 & Service, Dansk Industri, Den Danske Fondsmæglerforening, Det  

 Danske Handelskammer, Det Økonomiske Råd, Erhvervenes  

 Skattesekretariat, Erhvervsministeriet, Finansforbundet,  

 Finansieringsinstituttet for Industri og Håndværk A/S,  

 Finansrådet, Forbrugerombudsmanden, Forbrugerrådet, Foreningen af  

 J.A.K.
Andelskasser, Foreningen af Statsautoriserede Revisorer, Foreningen  

 Registrerede Revisorer, Forsikring og Pension, FTF, Garantifonden for  

 indskydere og investorer, Grønlands Hjemmestyre,  

 Håndværksrådet, InvesteringsForeningsRådet,  

 Justitsministeriet, Københavns Fondsbørs A/S,  

 Landsorganisationen i Danmark, Lokale Pengeinstitutter,  

 Realkreditrådet, Regionale Bankers Forening, Rigsombudsmanden på  

 Færøerne, Sammenslutningen Danske Andelskasser og  

 Skatteministeriet.
 Administrative og økonomiske konsekvenser for det  

 offentlige samt miljømæssige konsekvenser m.v.
 Lovforslaget forventes ikke at få statsfinansielle  

 eller miljømæssige konsekvenser af betydning.
Det forventes, at en afklaring af de EU-retlige  

 problemstillinger i et vist omfang vil indebære en administrativ  

 lettelse for de myndigheder, der medvirker ved løsning af kriser i  

 finansielle institutter.
Dette beror på, at der med en afklaring ikke  

 længere vil være krav om anmeldelse til Europa-Kommissionen og  

 godkendelse af Fondens bidrag i forbindelse med afviklinger.
Den endelige  

 afklaring af de EU-retlige problemstillinger må dog afvente en accept  

 af udbudsbekendtgørelsen.
Erhvervsmæssige konsekvenser Når Europa-Kommissionen har accepteret, at  

 statsstøtteproblematikken er løst med lovforslaget samt en  

 bekendtgørelse om udbudsproceduren, vil der herefter ikke vil  

 være risiko for, at institutter, som overtager nødlidende  

 institutters aktiviteter helt eller delvist og som modtager midler fra Fonden  

 i denne forbindelse, skal tilbagebetale de af Fonden ydede midler som  

 følge af krav herom fra Europa-Kommissionen.
Forholdet til EU-retten Lovforslaget skal ses i sammenhæng med lov nr. 415  

 af 26. juni 1998 om en garantifond for indskydere og investorer.
Med denne  

 lov indførtes en bestemmelse om, at økonomiministeren  

 fastsætter regler vedrørende krav om indhentelse af  

 overtagelsestilbud.
Indtil de nærmere regler om udbudsproceduren er  

 fastsat, vil der fortsat være krav om anmeldelse til  

 Europa-Kommissionen og godkendelse af de af Fonden ydede bidrag i forbindelse  

 med afvikling af institutter.
Der vil, når lovforslaget er behandlet, blive  

 indledt drøftelser med de danske konkurrencemyndigheder samt med  

 Europa-Kommissionen om fastsættelsen af de nærmere regler om  

 udbudsproceduren.
Endvidere vil Økonomiministeriet inddrage Fonden ved  

 fastsættelsen af disse regler.
Det er i den forbindelse vigtigt, at  

 reglerne udformes således, at de både opfylder EU-rettens krav om  

 udbud af et vist omfang og samtidig bliver tilstrækkeligt fleksible,  

 hvorved udbudsproceduren i hvert enkelt tilfælde kan  

 tilrettelægges hurtigt og hensigtsmæssigt.
Vurdering af lovforslagets  

 konsekvenser Positive konsekvenser/mindreudgifter (hvis ja,  

 angives omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat, kommuner og  

 amtskommuner Ingen.
 Ingen.
Administrative konsekvenser for stat, kommuner og  

 amtskommuner Administrative lettelser som følge af den forventede  

 afklaring af statsstøtteproblematikken.
Det bemærkes, at  

 lovforslaget skal suppleres af en bekendtgørelse om udbudsproceduren,  

 herunder indhentelse af overtagelsestilbud.
 Ingen.
Økonomiske konsekvenser for erhvervslivet En afklaring af statsstøtteproblematikken vil  

 indebære, at risikoen for krav fra Kommissionen om tilbagebetaling  

 eller suspension af Fondens bidrag fjernes.
Det bemærkes, at  

 lovforslaget skal suppleres af en bekendtgørelse om udbudsproceduren,  

 herunder indhentelse af overtagelsestilbud.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
Ingen Forholdet til EU-retten Det er forventningen, at statsstøtteproblematikken  

 afklares med lovforslaget samt en bekendtgørelse om udbudsproceduren,  

 herunder indhentelse af overtagelsestilbud.
Indtil disse regler om  

 udbudsproceduren er fastsat, vil der fortsat være krav om anmeldelse  

 til Europa-Kommissionen og godkendelse af de af Fonden ydede bidrag i  

 forbindelse med afvikling af institutter.
Der vil, når lovforslaget er  

 behandlet, blive indledt drøftelser med de danske  

 konkurrencemyndigheder samt Europa-Kommissionen om fastsættelsen af de  

 nærmere regler om udbudsproceduren.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsens stk. 1 og 2 svarer til  

 den nuværende § 1.
I stk. 3 er der indsat en bestemmelse om, at  

 Fonden, udover at træde til i tilfælde af et instituts  

 betalingsstandsning eller konkurs, også kan medvirke i andre  

 situationer.
Bestemmelsen præciserer Fondens  

 kompetenceområde.
 Det er samtidigt præciseret i et nyt  

stk. 4, at Fonden ved valget mellem at dække indskydere og  

 investorer direkte og at medvirke til en afvikling af institutterne skal  

 vælge den løsning, som skønnes at påføre  

 Fonden færrest omkostninger.
Lovforslaget fastsætter således, at Fondens  

 beslutning skal træffes på baggrund af, hvad der for Fonden er  

 den forretningsmæssigt bedste løsning.
Forslaget forhindrer  

 ikke, at Fondens bestyrelse selv fastsætter principper for, i hvilket  

 omfang og i hvilke tilfælde, Fonden ønsker at medvirke til  

 afvikling af kriseramte institutter.
Samtidig med indsættelsen af dette  

 princip om lavest mulige omkostninger i loven foreslås det, at den  

 nuværende lovfastsatte grænse i relation til størrelsen af  

 Fondens bidrag i lovens § 2 ophæves.
Der henvises til  

 bemærkningerne til lovforslagets nr. 2.
Det er dog en forudsætning, at denne løsning  

 efter en konkret vurdering er en reel mulighed, idet denne i modsat fald  

 må afslås af Fonden.
Det kan således ikke udelukkes, at der  

 kan være situationer, hvor den billigste løsning på grund  

 af konkrete forhold ikke bør vælges af Fonden.
Dette kan for  

 eksempel forekomme på grund af manglende tillid til de parter eller den  

 konstruktion, der indgår i en mulig afvikling uden for konkurs.  

 Tilsvarende kan Fonden vælge at afstå fra denne løsning,  

 hvis der foreligger betydelig usikkerhed med hensyn til pålideligheden  

 af beregningsgrundlaget for skønnet over Fondens udgifter ved en  

 konkurs henholdsvis en afvikling.
Til nr. 2 Med forslaget tillægges Fonden flere valgmuligheder  

 i forbindelse med kriseløsning.
Dette vil i en række situationer  

 være nødvendigt for, at det ved afvikling af nødlidende  

 institutter kan sikres, at der er tid til at gennemføre en  

 udbudsprocedure i overensstemmelse med EU-rettens regler om  

 statsstøtte.
 I stk. 1, 1. pkt., fastsættes, at Fonden  

 i forbindelse med indhentelse af overtagelsestilbud kan medvirke til  

 afviklingen af et kriseramt institut ved at tilføre midler eller  

 stille garanti til dækning af instituttets ikke-efterstillede  

 kreditorer.
Med lovforslaget vil Fonden have flere muligheder at  

 vælge imellem ved medvirken til afvikling af institutter.
Opremsningen  

 af måder, hvorpå Fonden kan medvirke ved afviklingen, er ikke  

 udtømmende.
Dette beror på, at det med de foreslåede  

 ændringer er tilsigtet at give mulighed for, at Fondens bestyrelse  

 selvstændigt kan træffe afgørelse om, hvilke  

 foranstaltninger der i det konkrete tilfælde bør  

 iværksættes.
Fondens bestyrelse kan derfor konkret vælge de  

 foranstaltninger, der er mest hensigtsmæssige for at kunne  

 gennemføre en passende udbudsprocedure og dermed opnå en  

 markedsmæssig pris for instituttet.
Som eksempler på mulige foranstaltninger kan  

 nævnes, at Fonden kan yde tilskud til et pengeinstitut, der overtager  

 det nødlidende institut.
Fonden vil også kunne medvirke på  

 andre måder, blot de ikke derved dækker tab for efterstillede  

 kreditorer og aktionærer.
Det vil bl.a. være muligt stille en  

 ulimiteret garanti.
Fonden har ligeledes mulighed for at gøre sin  

 medvirken betinget.
Dette kunne f.eks. være tilfældet, hvis  

 Fonden ikke har tillid til instituttets ledelse.
Fonden vil i denne situation  

 kunne betinge sin medvirken af, at der ansættes en ny direktion.
Det  

 forudsættes, at dette sker inden for rammerne af den almindelige  

 selskabslovgivning.
Fonden vil imidlertid være afskåret fra at  

 tilføre midler til sikring af selskabskapitalen (aktie-, garanti- og  

 andelskapital) og efterstillede kapitalindskud.
Dvs. at indehavere af aktier  

 og efterstillede kapitalindskud også efter Fondens medvirken vil miste  

 de midler, der er anvendt til køb af disse.
Selskabskapital og  

 efterstillede kapitalindskud er risikovillig kapital.
Det er ikke hensigten med lovforslaget væsentligt at  

 ændre Fondens nuværende principper for medvirken ved en afvikling  

 af institutter.
Det fastslås således i stk. 1, 2.  

 pkt., at Fonden ikke må påtage sig ejerskabet af et institut.  

 Dette skyldes, at Fonden ikke finder, at de råder over de  

 nødvendige ledelsesmæssige og sagkyndige ressourcer hertil.
Som en konsekvens af den foreslåede friere stilling  

 for Fonden er det valgt ikke at videreføre den lovfastsatte  

 begrænsning, som i dag gælder i relation til størrelsen af  

 Fondens bidrag ved afvikling af nødlidende institutter.  

 Ophævelsen af denne grænse medfører således, at  

 Fonden i mindre grad vil være lovmæssigt bunden ved vurderingen  

 af forskellige løsningsmuligheder.
For eksempel vil Fonden med den  

 nuværende lovfastsatte grænse være afskåret fra at  

 medvirke ved at stille en garanti for en solvent likvidation af den del af et  

 institut, som ikke kan afvikles ved, at en anden virksomhed overtager dette.  

 Denne løsningsmulighed er i dag udelukket alene på grund af  

 risikoen for, at et endnu ikke kendt krav over for det nødlidende  

 institut bevirker, at den lovbestemte beløbsgrænse overskrides.  

 Dette vil derimod ikke være udelukket efter den foreslåede  

 bestemmelse i § 1, stk. 4, hvorefter Fonden skal vurdere, hvilken  

 løsning der skønnes at påføre Fonden færrest  

 omkostninger.
 Det er som hidtil en forudsætning for Fondens  

 medvirken, at det pågældende institut ikke længere opfylder  

 betingelserne for at drive virksomhed, dvs. at instituttet ikke opfylder  

 lovgivningens krav til f.eks. solvens eller minimums- kapital, jf.  

 eksempelvis bank- og sparekasselovens kap. 10.
Efter stk. 2 kan Fondens medvirken ske i  

 fællesskab med andre.
Bestemmelsen svarer til den gældende lovs  

 § 2, stk. 2. Dog er karakteren af Fondens foranstaltninger som en  

 konsekvens af det foreslåede stk. 1 ikke angivet.
 Af stk. 3 fremgår, at en af andre  

 stillet likviditetsgaranti ikke afskærer Fonden fra at træffe  

 beslutning om foranstaltninger med henblik på afvikling af instituttet.  

 Bestemmelsen er en videreførelse af den gældende § 2,  

 stk. 3.
 Stk. 4 er en bemyndigelsesbestemmelse, som  

 indholdsmæssigt svarer til de gældende regler i stk. 4 og 5.  

 De regler, der vil blive udstedt om indhentelse af overtagelsestilbud, skal  

 blandt andet sikre, at også udenlandske EU-/EØS-institutter  

 inddrages i forbindelse med indhentelse af overtagelsestilbud for kriseramte  

 institutter.
Til nr. 3 Ændringen foretages som en konsekvens af det  

 foreslåede stk. 5 i § 18. Da der desuden findes en undtagelse  

 til den i § 18, stk. 4 nævnte stemmeregel i § 19,  

 stk. 2, 2. pkt. foreslås endvidere indsat en henvisning til denne  

 bestemmelse i § 18, stk. 4.
 Der henvises i øvrigt til bemærkningerne til  

 nr. 4.
Til nr. 4 Ifølge forslaget vil Fondens foranstaltninger ikke  

 kunne iværksættes, hvis ét af bestyrelsesmedlemmerne fra  

 den pågældende sektor stemmer imod dette.
Fonden vil i dette  

 tilfælde ikke kunne medvirke til en afvikling af instituttet ved at yde  

 bidrag, idet Fonden alene vil kunne dække indskydernes og investorernes  

 tab.
Fonden vil således alene kunne medvirke ved afvikling af  

 nødlidende institutter, hvis alle repræsentanter fra den  

 pågældende sektor stemmer for dette, eller hvis de, der ikke  

 stemmer for, undlader at stemme.
Til nr. 5 og 6 Fondens tavshedspligt er i dag reguleret i Fondens  

 vedtægter.
Med forslaget indsættes tavshedspligten i loven for  

 derved at præcisere Fondens tavshedspligt samt at fastsætte  

 hjemmel til at straffe uberettiget videregivelse af fortrolige  

 oplysninger.
 Bestemmelsen skal forstås i overensstemmelse med  

 bank- og sparekasselovens bestemmelse om institutternes adgang til at  

 videregive oplysninger, med de afvigelser Fondens forhold  

 nødvendiggør.
Til § 2 Det foreslås at loven træder i kraft den 1.  

 juni 2000.
Til § 3 Før loven kan træde i kraft for  

 Færøerne og Grønland, skal der iagttages en særlig  

 ikrafttrædelsesprocedure.
Det foreslås derfor, at de  

 nærmere forhold her omkring efter sædvanlig praksis overlades til  

 økonomiministeren.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 415 af 26. juni 1998 om en garantifond for indskydere og  

 investorer foretages følgende ændringer:
Kapitel 1 1. § 1 affattes således:
Garantifondens status og  

 virksomhedsområde § 1. Garantifonden for indskydere og investorer (Fonden) er en  

 privat, selvejende institution, der skal yde indskydere og investorer i de i  

 § 3, stk. 1, og § 4 nævnte institutter dækning for tab i henhold  

 til §§ 9-11 i tilfælde af betalingsstandsning eller konkurs.
 »§ 1. Garantifonden for indskydere og investorer (Fonden) er  

 en privat selvejende institution.
 Stk. 2. Fonden skal yde indskydere og investorer i de i  

 § 3, stk. 1, og § 4 nævnte institutter dækning for  

 tab i henhold til §§ 9-11 i tilfælde af betalingsstandsning eller  

 konkurs.
 Stk. 3. Fonden kan herudover medvirke til foranstaltninger som  

 nævnt i § 2.
 Stk. 4. Ved valget mellem dækning af indskydere og  

 investorer efter stk. 2 og medvirken til foranstaltninger som  

 nævnt i § 2, skal Fonden vælge den løsning, som  

 skønnes at påføre Fonden færrest  

 omkostninger.«.
 2. § 2 affattes således:
§ 2. Såfremt Finanstilsynet har inddraget et instituts  

 tilladelse til at drive virksomhed, kan Fonden tilføre midler og  

 stille garantier til dækning af instituttets ikke-efterstillede  

 kreditorer i forbindelse med afvikling af instituttet.
De tilførte  

 midler og garantier må ikke overstige Fondens skønnede tab ved  

 en eventuel konkurs.
»§ 2. Opfylder et institut ikke længere betingelserne  

 for at drive virksomhed, kan Fonden i forbindelse med indhentelse af  

 overtagelsestilbud, jf. stk. 4, medvirke til en afvikling af instituttet  

 ved at tilføre midler eller stille garanti til dækning af  

 instituttets ikke-efterstillede kreditorer.
Fonden må dog ikke overtage  

 et institut.
 Stk. 2. Fondens tilførsel af midler og garantistillelse  

 ifølge stk. 1 kan ske i fællesskab med andre.
 Stk. 3. Fonden kan tilføre midler og stille garantier,  

 uanset at der forudgående er stillet en likviditetsgaranti fra  

 andre.
 Stk. 2. Fondens foranstaltninger i medfør af  

 stk. 1 kan ske i fællesskab med andre.
 Stk. 3. Fonden kan tilføre midler og stille garanti,  

 uanset at der forudgående er stillet likviditetsgaranti fra andre.
 Stk. 4. Økonomiministeren fastsætter bestemmelser  

 vedrørende samarbejdet mellem Finanstilsynet og Fonden.
 Stk. 5. Økonomiministeren fastsætter endvidere  

 regler vedrørende krav om indhentelse af overtagelsestilbud.
 Stk. 4. Økonomiministeren fastsætter regler  

 vedrørende samarbejdet mellem Finanstilsynet og Fonden samt regler  

 vedrørende krav om indhentelse af overtagelsestilbud.«.
§ 18. - - - 3. I § 18, stk. 4, 1. pkt., indsættes efter  

 »stemmeflerhed«: », jf. dog stk. 5 og § 19, stk. 2, 2. pkt.  

 «.
Stk. 4. Beslutninger træffes ved almindelig  

 stemmeflerhed.
I tilfælde, hvor stemmerne står lige, er  

 formandens stemme afgørende.
 4. I § 18 indsættes som stk. 5:
 »Stk. 5. Beslutninger om iværksættelse af  

 støtteforanstaltninger efter § 2 kan ikke træffes,  

 såfremt et af de medlemmer af bestyrelsen, der repræsenterer  

 institutter af den kategori, jf. stk. 2, som beslutningen  

 vedrører, stemmer imod støtteforanstaltningen.«.
 5. Efter § 22 indsættes som nyt kapitel:
»Kapitel 8 a § 22 a.
Medlemmer af Fondens bestyrelse, revisorer,  

 direktører og øvrige ansatte, må ikke uberettiget  

 videregive eller udnytte fortrolige oplysninger, som de under  

 udøvelsen af deres hverv er blevet bekendt med.«.
 6. Efter § 23 indsættes i kapitel 9:
»§ 23 a.
Overtrædelse af bestemmelsen i § 22 a  

 straffes med bøde, for så vidt højere straf ikke er  

 forskyldt efter straffeloven.«.
§ 2 Loven træder i kraft den 1. juni 2000.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser de særlige færøske og grønlandske  

 forhold tilsiger.
