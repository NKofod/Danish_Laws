Fremsat den 28. oktober 1998 af  

 justitsministeren (Frank Jensen) Forslag til Lov om ændring af lov om dansk  

 indfødsret, lov om offentlig auktion ved auktionsledere og lov om  

 vagtvirksomhed (Ratifikation af Europarådskonventionen af 6.  

 november 1997 om statsborgerret og ophævelse af krav om dansk  

 indfødsret m.v.) § 1 I lov om dansk indfødsret, jf. lovbekendtgørelse nr. 757 af  

 14. september 1995, som ændret ved lov nr. 233 af 2. april 1997,  

 foretages følgende ændringer:
 1. § 1, stk. 1, affattes således:
» 2. § 2 affattes således:
» 3. § 2 A affattes således:
» Stk. 2. Dansk indfødsret erhverves fra det tidspunkt,  

 hvor adoptionens retsvirkninger indtræder.
Stk. 3. Stk. 1 og 2 finder tilsvarende anvendelse i  

 tilfælde, hvor barnet er adopteret ved en udenlandsk afgørelse,  

 der anerkendes i medfør af adoptionslovens § 28,  

 stk. 2.« 4. § 3, stk. 1, affattes således:
» 5. § 5 affattes således:
» 6. § 6, stk. 2, affattes således:
» 7. § 8, stk. 1, 1. pkt., affattes  

 således:
» 8. § 9 A ophæves.
 9. § 10 ophæves, og i stedet indsættes:
» Stk. 2. I forhold til hvert enkelt af de nordiske lande finder  

 reglerne i §§ 10 A   10 C anvendelse fra det tidspunkt, hvor  

 overenskomsten træder i kraft for det pågældende land.
§ 10 A.
Ved anvendelsen af § 3 ligestilles bopæl i  

 et andet nordisk land med bopæl her i riget, dog kun i det omfang  

 bopælstiden i det andet nordiske land ligger mindst 5 år forud  

 for erklæringens afgivelse og før den erklærendes fyldte  

 16. år.
 Stk. 2. Ved anvendelsen af § 4 ligestilles bopæl i  

 et nordisk land indtil det fyldte 12. år med bopæl her i  

 riget.
 Stk. 3. Ved anvendelsen af § 8 ligestilles bopæl i  

 et nordisk land i sammenlagt mindst 7 år med bopæl her i  

 riget.
§ 10 B.
En statsborger i et nordisk land, som 1)	har erhvervet statsborgerret dér på anden måde  

 end ved naturalisation, 2)	er fyldt 18 år, 3)	har haft fast bopæl her i riget i de sidste 7 år, og 4)	ikke i løbet af denne tid er idømt frihedsstraf eller  

 foranstaltning, der kan ligestilles med frihedsstraf, erhverver dansk indfødsret ved over for et  

 statsamt, Københavns Overpræsidium, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
Bestemmelsen i § 5 finder tilsvarende  

 anvendelse.
§ 10 C.
Den, der har mistet dansk indfødsret og  

 derefter vedblivende har været statsborger i et nordisk land,  

 generhverver indfødsretten, når han efter at have taget fast  

 bopæl her i riget over for et statsamt, Københavns  

 Overpræsidium, Rigsombudsmanden på Færøerne eller  

 Rigsombudsmanden i Grønland afgiver skriftlig erklæring herom.  

 Bestemmelsen i § 5 finder tilsvarende anvendelse. « 10. I § 11 udgår »§ 9 A, stk. 4,«.
 11. I § 11 indsættes som stk. 2:
» 12. § 12, stk. 3, affattes således:
» § 2 I lov om offentlig auktion ved auktionsledere, jf.  

 lovbekendtgørelse nr. 191 af 9. april 1986, som ændret ved lov  

 nr. 385 af 22. maj 1996, foretages følgende ændring:
 I § 3, stk. 2, udgår: »har dansk indfødsret,«.
§ 3 I lov nr. 266 af 22. maj 1986 om vagtvirksomhed, som senest ændret  

 ved lov nr. 389 af 14. juni 1995, foretages følgende  

 ændringer:
 1. § 3, stk. 1, nr. 1, ophæves.
 Nr. 2-8 bliver herefter nr. 1-7.
 2. I § 3, stk. 2, udgår: »dansk indfødsret og«.
 3. I § 4, stk. 1, 1. pkt., ændres »nr. 1-4« til: »nr. 1-3«, og »nr. 5-8 « til: »nr. 4-7«.
 4. I § 14, stk. 2, 1. pkt., ændres to steder  

»nr. 6« til: »nr. 5«.
 5. I § 17, stk. 1, ændres to steder »nr. 1-5« til: »nr. 1-4«.
§ 4 Stk. 1. Loven træder i kraft den 1. januar 1999.
 Stk. 2. § 1, nr. 1, har virkning for børn, der  

 fødes efter lovens ikrafttræden.
 Stk. 3. § 1, nr. 3, har virkning for børn, der  

 adopteres med virkning fra lovens ikrafttræden eller derefter.
 Stk. 4. § 1, nr. 4, har virkning for personer, som fylder  

 18 år efter lovens ikrafttræden.
 Stk. 5. § 1, nr. 5, har virkning for børn af  

 personer, der erhverver dansk indfødsret efter lovens  

 ikrafttræden.
 Stk. 6. § 1, nr. 7, har virkning for personer, der fylder  

 22 år efter lovens ikrafttræden.
§ 5 Stk. 1. § 2 gælder ikke for Færøerne  

 og Grønland, men kan ved kongelig anordning helt eller delvis  

 sættes i kraft for Færøerne med de afvigelser, som de  

 særlige færøske forhold tilsiger.
 Stk. 2. § 3 gælder ikke for Færøerne  

 og Grønland, men kan ved kongelig anordning helt eller delvis  

 sættes i kraft for disse landsdele med de afvigelser, som de  

 særlige færøske eller grønlandske forhold  

 tilsiger.
Bemærkninger til lovforslaget Almindelige bemærkninger 1. Indledning Lovforslaget har til formål at gennemføre  

 Europarådskonventionen af 6. november 1997 om statsborgerret i dansk  

 ret.
Konventionen træder i kraft, når den er ratificeret af 3 af  

 Europarådets medlemsstater.
Konventionen, der indtil videre er  

 ratificeret af Slovakiet og Østrig, er optrykt som bilag 2 til dette  

 lovforslag i dansk oversættelse.
 Ved vedtagelsen af lovforslaget giver Folketinget sit  

 samtykke til, at Danmark ratificerer konventionen.
Efter færdigforhandlingen af den nye  

 Europarådskonvention har Justitsministeriet foretaget en gennemgang af  

 konventionen sammenholdt med gældende dansk ret.
Denne gennemgang har  

 vist, at en dansk ratifikation af konventionen forudsætter visse  

 ændringer i den gældende lovgivning.
Lovforslaget er udarbejdet på baggrund af disse  

 overvejelser, men indeholder også andre forslag til ændringer af  

 indfødsretsloven.
Disse forslag omfatter udover  

 konsekvensændringer og sproglige ændringer bl.a. forslag til en  

 ændring af lovens § 3 om adgangen til at opnå dansk  

 indfødsret for unge mennesker, der er født eller opvokset her i  

 landet, forslag om ligestilling af adoptivbørn med biologiske  

 børn i statsborgerretlig henseende samt en tilsvarende ligestilling  

 mellem børn født henholdsvis i og uden for ægteskab.
 Endvidere foreslås ændringer af lov om  

 offentlig auktion ved auktionsledere og lov om vagtvirksomhed, således  

 at der ikke længere stilles krav om dansk indfødsret som  

 betingelse for beskikkelse som auktionsleder eller for opnåelse af  

 autorisation til at udøve vagtvirksomhed.
2. Europarådskonventionen af 6. november 1997 om  

 statsborgerret 2.1. Europarådskonventionen som en del af international ret Europarådskonventionen samler, supplerer og udbygger  

 de internationale konventioner om statsborgerret, der allerede eksisterer, og  

 har bl.a. til formål at fastsætte visse internationale principper  

 og standarder på området.
 På statsborgerretsområdet har Danmark  

 tiltrådt følgende konventioner m.v.:
-	De Forenede Nationers konvention af 20. februar 1957 om gifte  

 kvinders statsborgerret, -	De Forenede Nationers konvention af 30. august 1961 om  

 begrænsning af statsløshed, -	Europarådskonventionen af 6. maj 1963 om begrænsning af  

 tilfælde af dobbelt statsborgerret og værnepligt for personer med  

 dobbelt statsborgerret, -	Nordisk overenskomst af 15. januar 1969 om gennemførelse af  

 visse bestemmelser om statsborgerret.
2.2. Europarådskonventionens formål Konventionen er den første internationale tekst,  

 der indeholder principper og regler, som berører alle aspekter af  

 statsborgerretten.
Konventionen fastslår bl.a. som nogle af sine  

 afgørende principper, at statsløshed skal undgås, og at  

 ingen vilkårligt skal kunne fratages sin nationalitet.
Endvidere  

 fastslår konventionen i overensstemmelse med Den Europæiske  

 Menneskerettighedskonvention, at de nationale regler om statsborgerret ikke  

 må indebære, at der finder forskelsbehandling sted på grund  

 af køn, religion, race, hudfarve samt national eller etnisk  

 oprindelse.
Endvidere fastslår konventionen som noget nyt i  

 international ret principper for løsning af  

 statsborgerretsspørgsmål i forbindelse med statssuccession.
Som  

 sådan har konventionsteksten været et vigtigt redskab for de  

 mange nye Øst- og Centraleuropæiske stater, der i de senere  

 år som nye Europarådslande har skullet gennemføre ny  

 lovgivning på statsborgerretsområdet.
Konventionen accepterer medlemsstaternes forskellige syn  

 på spørgsmålet om dobbelt statsborgerret.
Konventionen  

 anerkender således, at det er den enkelte stats frie afgørelse,  

 hvilke konsekvenser den pågældende stat i sin nationale  

 lovgivning drager af den omstændighed, at dens statsborgere erhverver  

 eller er i besiddelse af statsborgerret i et andet land.
I den forbindelse er  

 medlemsstaterne enige om det ønskelige i at finde  

 hensigtsmæssige løsninger på konsekvenserne af dobbelt  

 statsborgerret, i særdeleshed med hensyn til de rettigheder og  

 forpligtelser over for flere stater, der er forbundet med besiddelsen af  

 dobbelt statsborgerret.
Endvidere finder medlemsstaterne det  

 ønskeligt, at personer, som har statsborgerret i to eller flere af de  

 kontraherende stater, kun har værnepligt i en af disse, og det findes  

 endvidere nødvendigt at fremme internationalt samarbejde mellem de  

 nationale myndigheder, som er ansvarlige for anliggender vedrørende  

 statsborgerret.
2.3. Den nye konventions forhold til Europarådskonventionen af 6.  

 maj 1963 om begrænsning af tilfælde af dobbelt statsborgerret og  

 værnepligt for personer med dobbelt statsborgerret Den 29. august 1972 ratificerede Danmark  

 Europarådskonventionen af 6. maj 1963 om begrænsning af  

 tilfælde af dobbelt statsborgerret og værnepligt for personer med  

 dobbelt statsborgerret.
 Denne konvention forpligter Danmark til overfor de  

 medkontraherende stater at undgå dobbelt statsborgerret i visse  

 tilfælde.
 Intentionerne i Europarådskonventionen af 1963 om  

 så vidt muligt at undgå dobbelt statsborgerskab er udtryk for den  

 opfattelse, der på tidspunktet for konventionens tilblivelse herskede i  

 de fleste vesteuropæiske lande.
 Konventionen, der foruden af Danmark er ratificeret af  

 Frankrig, Holland, Italien, Luxembourg, Norge, Sverige, Tyskland og  

 Østrig, anerkender dog eksistensen af dobbelt statsborgerskab,  

 når f.eks. en anden nationalitet erhverves automatisk efter det andet  

 lands lovgivning.
 Af de nævnte 9 medlemmer af 1963-konventionen har  

 Italien ved ændringer i den nationale lovgivning forladt princippet om  

 begrænsning af dobbelt statsborgerskab i relation til  

 ikke-medkontraherende stater.
Udviklingen og holdningerne i Europa til  

 spørgsmålet om dobbelt statsborgerskab har ændret sig op  

 gennem 1970´erne og 80´erne.
I Europa findes i dag et stigende antal personer  

 med dobbelt statsborgerskab.
Det hænger bl.a. sammen med den  

 større bevægelighed og immigration mellem landene, der i  

 højere grad end tidligere giver sig udslag i »sammenstød« mellem  

 forskellige nationale lovgivninger.
Hertil kommer, at den statsborgerretlige  

 lovgivning generelt er ændret henimod en større ligestilling  

 mellem mænd og kvinder.
Børn, der fødes i  

 ægteskaber mellem personer af forskellig nationalitet, vil  

 således i dag som udgangspunkt være født som dobbelte  

 statsborgere.
Endvidere har udviklingen på flygtningeområdet i de  

 senere år især i de vesteuropæiske lande betydet, at et  

 stigende antal personer har fået et nyt statsborgerskab, uden at der er  

 stillet krav om løsning fra det oprindelige statsborgerskab.
Det var blandt andet i erkendelse af denne udvikling, at  

 arbejdet med en ny konvention blev sat i værk i Europarådets  

 regi.
Efter konventionen skal dobbelt statsborgerskab accepteres i  

 tilfælde, hvor statsborgerretten erhverves automatisk ved fødsel  

 eller ægteskab.
Det følger også af konventionen, at en  

 stat ikke må gøre meddelelse af statsborgerskab betinget af  

 afkald på det hidtidige statsborgerskab, hvis et sådant afkald  

 ikke er muligt eller ikke med rimelighed kan kræves.
Konventionen  

 lægger endvidere op til, at staterne i en række tilfælde i  

 videre omfang end hidtil kan tillade dobbelt statsborgerskab.
I Danmark stilles der ved naturalisation som udgangspunkt  

 krav om løsning fra det hidtidige statsborgerskab.
Kravet om  

 løsning stilles dog ikke over for personer med flygtningestatus her i  

 landet.
Endvidere stilles der ikke løsningskrav, hvis det efter det  

 oplyste om indholdet af det pågældende lands lovgivning eller i  

 praksis må anses for udelukket, at landets statsborgere vil kunne  

 opnå løsning.
 En tilsvarende praksis følges i de øvrige  

 nordiske lande med undtagelse af Island, jf. nærmere afsnit 4 nedenfor.  

 Generelt er der imidlertid i såvel Vesteuropa som Øst- og  

 Centraleuropa en tendens til i højere grad at acceptere dobbelt  

 statsborgerskab.
Folketinget kan under den nye konvention videreføre  

 den hidtil førte praksis vedrørende dobbelt statsborgerret.
De  

 bestemmelser i konventionens kapitel V, der pålægger de enkelte  

 kontraherende stater i visse tilfælde at acceptere dobbelt  

 statsborgerret, bliver i dag allerede accepteret i den gældende danske  

 lovgivning og praksis.
Det drejer sig om:
-	børn, som ved fødslen automatisk har erhvervet  

 statsborgerret i forskellige lande (artikel 14), -	automatisk erhvervelse af fremmed statsborgerret ved ægteskab  

 (artikel 14), og -	tilfælde, hvor afkald på hidtidig statsborgerret ikke er  

 mulig eller ikke kan kræves (artikel 16).
 I andre tilfælde, hvor sammenstød af 2  

 nationale statsborgerretslovgivninger muliggør dobbelt statsborgerret,  

 er de enkelte stater frit stillede med hensyn til, om dobbelt statsborgerret  

 i de enkelte tilfælde skal accepteres eller ikke.
Den nye konvention kan anvendes ved siden af  

 1963-konventionen.
Denne konvention og principperne heri, som den danske  

 lovgivning i øvrigt bygger på for så vidt angår  

 spørgsmålet om begrænsning af dobbelt statsborgerret, kan  

 videreføres ubegrænset, og er kun bindende overfor de  

 øvrige medkontraherende stater af 1963-konventionen.
Lovforslaget  

 lægger således ikke op til en ændring af de regler, som  

 vedrører Danmarks forpligtelser i forhold til  

 Europarådskonventionen af 1963.
3. Danmarks opfyldelse af Europarådskonventionen 3.1. Ændringer af gældende ret Konventionen lægger op til en ligestilling mellem  

 børn født i ægteskab og børn født uden for  

 ægteskab, således at et barn ved fødslen skal erhverve  

 statsborgerskab efter (én af) forældrene, uanset om barnet er  

 født i eller uden for ægteskab.
Dog kan der ifølge  

 konventionens artikel 6 gøres undtagelser for børn født  

 i udlandet.
I modsætning hertil skelnes der i § 1 i den  

 danske indfødsretslov mellem ægtebørn og børn  

 født uden for ægteskab.
Er et barn født uden for  

 ægteskab, erhverver det således kun dansk statsborgerskab, hvis  

moderen er dansk.
For at Danmark kan ratificere  

 Europarådskonventionen vil det derfor være nødvendigt at  

 ændre denne bestemmelse.
Det foreslås på den baggrund, at  

 børn, der er født uden for ægteskab, skal erhverve dansk  

 indfødsret ved fødslen, blot én af forældrene er  

 dansk statsborger.
Der gøres dog undtagelse for tilfælde, hvor  

 barnet er født i udlandet, og det er faderen, der er  

 dansk statsborger.
 Europarådskonventionen indeholder som et af sine  

 vigtigste principper, at enhver kontraherende stats regler om statsborgerret  

 skal baseres på princippet om, at enhver har ret til at besidde  

 statsborgerret, og at statsløshed skal undgås.
Bestemmelsen i indfødsretslovens § 8 lever  

 ikke op til dette princip.
Efter denne bestemmelse mister en dansk  

 statsborger, der er født i udlandet, sin danske indfødsret ved  

 det fyldte 22. år, hvis den pågældende ikke inden dette  

 tidspunkt har haft bopæl her i riget eller ophold, der tyder på  

 samhørighed med Danmark.
Der kan imidlertid efter ansøgning  

 indgivet inden det fyldte 22. år gives tilladelse til, at  

 indfødsretten bevares.
 En dansk statsborger, der er født i udlandet, og  

 som først efter det fyldte 22. år indgiver en  

 ansøgning om bevarelse af indfødsretten, kan således  

 blive statsløs, hvis den pågældende ikke inden det fyldte  

 22. år har haft bopæl eller ophold her i riget.
 For at leve op til konventionens grundprincip om at  

 undgå statsløshed er det derfor nødvendigt at foretage en  

 ændring af indfødsretslovens § 8.
 Der er ikke herudover behov for lovændringer, men  

 det kan blive nødvendigt at foretage en justering af de retningslinier  

 for naturalisation, som fremgår af cirkulære nr. 132 af 3.  

 oktober 1997 om dansk indfødsret ved naturalisation.
 F.eks. fremgår det af konventionens artikel 6, nr.  

 4, at den enkelte kontraherende stat i sin nationale lovgivning skal lette  

 erhvervelsen af indfødsret for statsløse personer og anerkendte  

 flygtninge med lovligt og fast ophold i landet.
Efter naturalisationscirkulærets § 4 skal  

 personer, der er anerkendt som flygtninge i henhold til FN-konventionen af  

 1951 om flygtninges retsstilling, og personer, som må ligestilles  

 hermed, have opholdt sig her i landet i 6 år for at kunne  

 naturaliseres.
Dette er en lempelse i forhold til de 7 års ophold, der  

 som hovedregel kræves for opnåelse af dansk indfødsret ved  

 naturalisation.
For at opfylde den nye Europarådskonvention vil det  

 være nødvendigt at udvide 6 års-reglen til også at  

 omfatte (andre) statsløse personer.
Det bemærkes dog, at der i  

 meget vidt omfang vil være sammenfald mellem de personer, som er  

 statsløse, og de, som er anerkendt som flygtninge.
Endelig bemærkes, at konventionens artikel 11  

 indeholder et krav om, at afgørelser vedrørende statsborgerret  

 skal indeholde en skriftlig begrundelse.
For så vidt angår afslag  

 på ansøgninger om erhvervelse af dansk indfødsret ved  

 naturalisation bemærkes, at Justitsministeriets meddelelse til en  

 ansøger om, at den pågældende ikke kan optages på  

 lovforslag om indfødsrets meddelelse, altid er ledsaget af en  

 skriftlig begrundelse herfor.
Tilsvarende vil afgørelser om afslag,  

 som træffes af Folketingets Indfødsretsudvalg, normalt indeholde  

 en begrundelse.
Med ratifikationen af Europarådskonventionen vil der  

 fremover være en forpligtelse til at begrunde alle negative  

 afgørelser på indfødsretsområdet.
3.2. Erklæringer og forbehold i forbindelse med dansk  

 ratifikation af Europarådskonventionen I forbindelse med Danmarks ratifikation af  

 Europarådskonventionen vil der, som sædvanligt er ved  

 ratifikation af større internationale konventioner, blive  

 spørgsmål om, hvorvidt og i givet fald i hvilket omfang Danmark  

 skal tage forbehold for én eller flere af konventionens  

 bestemmelser.
 Konventionens artikel 12 indeholder en bestemmelse om, at  

 enhver kontraherende stat skal sikre, at afgørelser vedrørende  

 erhvervelse, bevarelse, fortabelse, generhvervelse eller udstedelse af  

 dokumentation for erhvervelse af statsborgerret i landet kan gøres til  

 genstand for fornyet administrativ eller retslig prøvelse i  

 overensstemmelse med landets nationale lovgivning.
 I Danmark kan visse persongrupper erhverve dansk  

 indfødsret ved at afgive erklæring herom over for statsamtet.  

 Såfremt et statsamt afviser en sådan erklæring, kan  

 afvisningen påklages til Justitsministeriet.
En sådan klageadgang eksisterer imidlertid ikke i  

 forbindelse med naturalisation.
Baggrunden herfor er, at naturalisation i  

 medfør af grundlovens § 44, stk. 1, skal ske ved lov.
Dette  

 indebærer, at ingen, der ansøger om dansk indfødsret, har  

 et retskrav på at opnå dette uden Folketingets beslutning herom.  

 Folketinget og på tingets vegne Folketingets Indfødsretsudvalg  

 er ikke en del af den offentlige forvaltning, og da naturalisation  

 udelukkende er et lovgivningsanliggende, er Folketinget og  

 Indfødsretsudvalget ikke bundet af de sædvanlige  

 forvaltningsretlige principper, der gælder for myndigheder i den  

 offentlige forvaltning.
Det betyder bl.a., at der som udgangspunkt ikke  

 gælder begrænsninger med hensyn til Folketingets og udvalgets  

 udøvelse af skønnet over, om dansk indfødsret skal  

 meddeles.
Det forudsættes dog, at skønnet udøves inden  

 for rammerne af de internationale konventioner m.v., som Danmark har  

 tilsluttet sig.
Justitsministeriet undersøger for hver enkelt  

 ansøger, om de retningslinier for naturalisation, som Folketinget har  

 fastsat, og som fremgår af cirkulære nr. 132 af 3. oktober 1997,  

 er opfyldt.
Da det som nævnt kun er Folketinget, der kan træffe  

 afgørelse om meddelelse af indfødsret, har Justitsministeriets  

konstatering af, om en ansøger opfylder kriterierne for  

 naturalisation, ikke karakter af en afgørelse, og den kan ikke  

 indbringes for anden myndighed.
Der findes således ingen almindelig  

 administrativ rekursadgang, således som det normalt er tilfældet  

 inden for den offentlige forvaltning.
Ordningen i grundlovens § 44, stk. 1,  

 indebærer således, at Danmark ikke vil være i stand til at  

 opfylde kravet om rekursadgang.
Det vil derfor være nødvendigt i  

 forbindelse med ratifikationen at tage forbehold for konventionens artikel  

 12. Dette er muligt efter konventionens artikel 29.
4. Den nordiske overenskomst Der har i mange år været et tæt  

 samarbejde mellem de nordiske lande på statsborgerretsområdet,  

 der bl.a. er kommet til udtryk gennem den nordiske overenskomst af 15. januar  

 1969.
Som følge af dette samarbejde bygger de nordiske  

 statsborgerretslovgivninger på de samme principper, således  

 også princippet om at begrænse dobbelt statsborgerskab.
Den  

 danske praksis på dette område, som er beskrevet ovenfor under  

 afsnit 2.3, følges som nævnt også i de andre nordiske  

 lande.
Dog kræver Island ikke løsning fra det hidtidige  

 statsborgerskab i forbindelse med naturalisation.
Island har ikke hidtil været medlem af den nordiske  

 overenskomst, men har ved aftale af 23. oktober 1998 tiltrådt  

 overenskomsten.
I praksis vil dette få stor betydning, navnlig for  

 islandske statsborgere her i landet, som får mulighed for at erhverve  

 dansk indfødsret ved afgivelse af erklæring, og for danske  

 statsborgere, der bor i Island, og disses mulighed for at bevare dansk  

 indfødsret efter det fyldte 22. år.
Samtlige nordiske lande underskrev den 6. november 1997  

 den nye Europarådskonvention med henblik på efterfølgende  

 ratifikation.
Det fremtidige nordiske samarbejde på  

 statsborgerretsområdet vil herefter kunne fortsættes  

 uændret, også efter den nye konventions ikrafttræden.
5. Lovforslagets indhold 5.1. Forslag til ændring af lov om dansk indfødsret Lovforslagets § 1, nr. 1 og nr. 7, vedrører de  

 ændringer af indfødsretsloven, som er nødvendige for  

 Danmarks ratifikation af Europarådskonventionen om statsborgerret, jf.  

 afsnit 3.1. ovenfor.
Som et led i bestræbelserne på at ligestille  

 børn født uden for ægteskab med børn født i  

 ægteskab foreslås endvidere i § 1, nr. 5, en ændring  

 af indfødsretslovens § 5. Efter forslaget skal et barn  

 således under nærmere angivne omstændigheder kunne erhverve  

 dansk indfødsret som biperson til faderen, selv om barnets  

 forældre ikke er gift.
Efter gældende ret har et barn kun  

 mulighed for at få dansk indfødsret sammen med sin far, hvis  

 barnets forældre er eller har været gift.
Endvidere tilstræbes med lovforslaget en  

 ligestilling mellem adoptivbørn og biologiske børn.
Det  

 foreslås således i § 1, nr. 5, at også  

 adoptivbørn skal kunne erhverve dansk indfødsret som bipersoner  

 til deres forældre.
Endvidere foreslås det i § 1, nr. 3, at  

 udenlandske børn, der adopteres af et ægtepar, hvor én af  

 ægtefællerne er dansk statsborger, eller af en ugift dansk  

 statsborger, automatisk skal erhverve dansk indfødsret ved adoptionen  

 efter regler, der svarer til, hvad der gælder for biologiske  

 børn.
I § 1, nr. 4, foreslås en ændring af  

 indfødsretslovens § 3. Ændringsforslaget har til  

 formål at smidiggøre reglerne om erhvervelse af dansk  

 statsborgerskab for unge udlændinge, der er født i Danmark,  

 eller har boet her siden barndommen.
De nuværende regler  

 indebærer, at de unge mennesker bliver afskåret fra at erhverve  

 dansk indfødsret ved afgivelse af erklæring, hvis de f.eks. har  

 suppleret en dansk uddannelse med et ophold i udlandet.
 I § 1, nr. 11, foreslås, at den eksisterende  

 adgang til at påklage en myndigheds afvisning af en erklæring om  

 erhvervelse af dansk indfødsret til Justitsministeriet nu udtrykkeligt  

 fastsættes ved lov.
 I § 1, nr. 12, præciseres Justitsministeriets  

 adgang til at indhente oplysninger om ansøgere til brug for  

 behandlingen af ansøgninger om dansk indfødsret.
 De øvrige forslag til ændringer af  

 indfødsretsloven omfatter konsekvensændringer og sproglige  

 ændringer samt ændringer som følge af Islands  

 tiltræden af den nordiske overenskomst om statsborgerret.
5.2. Forslag til ændring af lov om offentlig auktion ved  

 auktionsledere I henhold til § 3, stk. 2, i lov om offentlig  

 auktion ved auktionsledere kan beskikkelse som auktionsleder kun meddeles  

 personer, der har dansk indfødsret.
Indfødsretskravet var medtaget ved  

 auktionslederlovens ikrafttræden i 1935. Der er ikke i  

 bemærkningerne til loven anført nogen særlig begrundelse  

 for kravet.
Det fremgår imidlertid, at man - udover  

 uddannelsesmæssige krav   ønskede at stille samme krav til  

 auktionsledere som til advokater.
På daværende tidspunkt var  

 dansk indfødsret en betingelse for at blive advokat.
 Justitsministeriet finder, at der hverken er praktiske  

 eller principielle grunde, der taler for at opretholde kravet om dansk  

 indfødsret som betingelse for at kunne blive beskikket som  

 auktionsleder.
 Derfor har justitsministeren den 15. april 1998 ved  

 besvarelse af spørgsmål nr. 46 (2. samling) fra Folketingets  

 Retsudvalg (Alm. del - bilag 70) oplyst, at Justitsministeriet ved  

 førstkommende lejlighed vil tage initiativ til at søge  

 auktionslederloven ændret, således at kravet om dansk  

 indfødsret udgår af loven.
5.3. Forslag til ændring af lov om vagtvirksomhed Efter § 2, stk. 1, i lov om vagtvirksomhed skal  

 den, der udøver vagtvirksomhed eller indgår aftale herom, have  

 autorisation hertil.
De nærmere betingelser herfor er fastsat i lovens  

 § 3, stk. 1. I henhold til § 3, stk. 1, nr. 1, kan  

 autorisation kun meddeles personer, der har dansk indfødsret.
 Om baggrunden for indfødsretskravet i lov om  

 vagtvirksomhed er det i Justitsministeriets betænkning nr. 1048/1985 om  

 vagtvirksomhed anført, at dette krav sammen med en række andre  

 betingelser svarer til krav, der sædvanligvis stilles i anden  

 lovgivning vedrørende virksomhed, hvortil der kræves  

 autorisation, beskikkelse, bevilling, godkendelse eller lignende.
 Efter Justitsministeriets opfattelse taler hverken  

 praktiske eller principielle grunde for at opretholde kravet om dansk  

 indfødsret som betingelse for at opnå autorisation til at  

 udøve vagtvirksomhed eller indgå aftale herom.
 Derfor har justitsministeren ved besvarelse af  

 spørgsmål nr. 46 (2. samling) fra Folketingets Retsudvalg (Alm.  

 del- bilag 70) oplyst, at Justitsministeriet ved førstkommende  

 lejlighed vil tage initiativ til at søge lov om vagtvirksomhed  

 revideret.
 6. Økonomiske og administrative konsekvenser m.v.
Lovforslaget skønnes ikke at medføre  

 økonomiske eller administrative konsekvenser for det offentlige af  

 betydning.
Lovforslaget har ingen økonomiske eller administrative  

 konsekvenser for erhvervslivet og borgerne.
Lovforslaget har ingen  

 miljømæssige konsekvenser og indeholder ikke EU-retlige  

 aspekter.
Vurdering af lovforslagets konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Nej Nej Bemærkninger til lovforslagets enkelte  

 bestemmelser Til § 1 Til nr. 1 Bestemmelsen i indfødsretslovens § 1,  

 stk. 1, foreslås ændret med henblik på Danmarks  

 ratifikation af Europarådskonventionen.
Efter konventionen må der  

 ikke gøres forskel på børn født i og uden for  

 ægteskab.
Det foreslås derfor, at et barn fremover skal erhverve  

 dansk indfødsret ved fødslen, såfremt blot én af  

 forældrene er dansk statsborger, og uanset om forældrene er gift  

 eller ikke er gift på tidspunktet for barnets fødsel.
Efter de hidtil gældende regler erhverver  

 børn født uden for ægteskab kun dansk statsborgerskab ved  

 fødslen, hvis moderen er dansk.
Er kun faderen dansk, bliver barnet  

 ikke automatisk dansk statsborger, men er henvist til at ansøge om  

 dansk indfødsret ved naturalisation.
Forslaget følger de intentioner og synspunkter, der  

 er kommet til udtryk i Børnelovsudvalgets betænkning om  

 børns retsstilling (betænkning nr. 1350, 1997), hvori det bl.a.  

 foreslås, at begreberne ægtebørn og børn  

 født uden for ægteskab afskaffes.
Det fremgår endvidere af  

 betænkningen, at udvalget finder en ændring af  

 indfødsretslovens § 1, stk. 1, ønskelig.
Udvalget har  

 dog afstået fra at fremkomme med ændringsforslag til  

 bestemmelsen, idet man har fundet det mere hensigtsmæssigt, at den  

 nærmere udformning af lovændringen afventer Danmarks overvejelser  

 i forbindelse med ratifikationen af Europarådskonventionen om  

 statsborgerret, og at resultatet af disse overvejelser drøftes med  

 Sverige og Norge og afstemmes med udfaldet af de tilsvarende overvejelser i  

 disse lande.
Justitsministeriet kan i den forbindelse oplyse, at  

 overvejelserne i de nordiske lande endnu ikke er afsluttet.
Den  

 foreslåede ændring af indfødsretslovens § 1,  

 stk. 1, opfylder imidlertid Europarådskonventionens krav, og den  

 må samtidig antages at være enkel at administrere såvel  

 under den nuværende lovgivning som efter en eventuel ændring af  

 lov om børns retsstilling.
Justitsministeriet finder på den  

 baggrund ikke, at der er behov for at afvente udfaldet af overvejelserne i de  

 øvrige nordiske lande og derved forsinke Danmarks ratifikation af  

 Europarådskonventionen.
Efter forslaget omfatter ligestillingen mellem børn  

 af gifte og ugifte forældre kun børn, der er født her i  

 landet.
Er kun faderen dansk, vil barnet efter forslaget således kun  

 erhverve dansk statsborgerret ved fødslen, hvis det er født her  

 i riget.
Denne afgrænsning er i overensstemmelse med  

 Europarådskonventionens artikel 6. Den indebærer, at et barn  

 normalt kun vil erhverve dansk indfødsret ved fødslen, hvis  

 faderskabet er anerkendt eller fastslået efter dansk lovgivning.
Herved  

 opnås et sikkert og entydigt grundlag for at konstatere, at barnet har  

 erhvervet dansk indfødsret ved fødslen.
I visse andre tilfælde kan der som nævnt  

 ovenfor i stedet blive tale om at meddele barnet dansk indfødsret ved  

 naturalisation.
Efter de gældende retningslinier for naturalisation kan  

 et barn, der er født udenfor ægteskab, og hvis far er dansk,  

 blive naturaliseret, hvis faderen har del i forældremyndigheden, og  

 barnet har bopæl her i landet, jf. § 14 i  

 naturalisationscirkulæret.
Til nr. 2 Det foreslås, at formuleringen af  

 indfødsretslovens § 2 ændres som følge af den  

 foreslåede ændring af lovens § 1, nr. 1. Forslaget  

 indebærer ikke ændringer i forhold til gældende ret.  

 Gennemførelse af den foreslåede ændring af § 1,  

 stk. 1, vil bevirke, at bestemmelsen i § 2 vil få langt  

 mindre praktisk betydning end hidtil.
Til nr. 3 Forslaget har til formål at indføre en  

 ligestilling af adoptivbørn med biologiske børn i  

 statsborgerretlig henseende.
 Efter gældende ret erhverver udenlandske  

 adoptivbørn automatisk dansk indfødsret i forbindelse med  

 adoptionen, hvis begge adoptivforældre (eller en enlig adoptant) er  

 danske statsborgere, og barnet bor her i riget sammen med  

 adoptivforældrene.
 Med kravet om, at begge forældre skal  

 være danske statsborgere, og at barnet og adoptivforældrene skal  

 have bopæl her i riget, adskiller retsstillingen for  

 adoptivbørn sig i dag således væsentligt fra, hvad der  

 gælder for biologiske børn.
 Efter forslaget vil det   i lighed med hvad der  

 gælder for biologiske børn, hvis forældre er gift  

 være tilstrækkeligt, at én af forældrene er dansk  

 statsborger, og der stilles ikke krav om, at familien skal have bopæl  

 her i riget.
Ophævelsen af kravet om bopæl her i riget  

 får især betydning for personer, der bor i udlandet, men som  

 gennemfører en adoption efter reglerne i den danske adoptionslov og  

 får udstedt dansk adoptionsbevilling, fordi de pågældende  

 efter reglerne i adoptionsloven anses for at have bopæl i  

 Danmark.
Herudover kan ophævelsen af bopælskravet få  

 betydning i de meget sjældne tilfælde, hvor der i medfør  

 af adoptionslovens § 29 udstedes dansk adoptionsbevilling til personer,  

 der efter adoptionslovens regler anses for at have bopæl i udlandet,  

 men som efter det pågældende lands lovgivning ikke kan få  

 udstedt adoptionsbevilling, fordi de er danske statsborgere.
 Er barnet født i udlandet, kan indfødsretten  

 ligesom for biologiske børn fortabes ved det fyldte 22. år i  

 medfør af indfødsretslovens § 8, hvis barnet ikke har haft  

 bopæl eller ophold her i riget.
 Efter forslaget skal det fortsat være en betingelse  

 for automatisk erhvervelse af dansk indfødsret, at barnet er adopteret  

 ved en dansk adoptionsbevilling eller ved en udenlandsk afgørelse, der  

 anerkendes i medfør af adoptionslovens § 28, stk. 2. Det  

 indebærer, at adoption kun medfører automatisk erhvervelse af  

 dansk statsborgerskab, hvis det er utvivlsomt, at adoptionen er gyldig efter  

 dansk ret.
Det er endvidere som hidtil en forudsætning for den  

 automatiske erhvervelse af dansk indfødsret, at barnet ikke er fyldt  

 12 år, når virkningerne af adoptionen indtræder.
Baggrunden  

 herfor er, at der ved adoption af børn over denne alder normalt  

 kræves samtykke fra barnet.
Barnet bør derfor i disse  

 tilfælde også give udtrykkeligt samtykke til erhvervelsen af  

 dansk indfødsret.
Det bemærkes, at langt de fleste adoptioner  

 finder sted, inden barnet er fyldt 12 år.
I andre tilfælde, herunder ved en dansk statsborgers  

 adoption af et udenlandsk stedbarn, vil adoptivbarnet som hidtil - hvis  

 adoptionen har gyldighed efter dansk ret   kunne naturaliseres efter reglerne  

 i naturalisationscirkulærets § 11. Efter denne bestemmelse kan  

 børn under 12 år, der adopteres af en dansk statsborger,  

 naturaliseres uafhængig af ophold her i landet.
Er adoptionen sket  

 mellem barnets fyldte 12. og 18. år, kan barnet naturaliseres, hvis det  

 inden det fyldte 18. år har opholdt sig mindst 2 år her i  

 landet.
Efter de gældende regler sker den automatiske  

 erhvervelse af dansk indfødsret med virkning fra adoptionsbevillingens  

 udstedelse.
Dette foreslås ændret, således at erhvervelsen  

 af indfødsret sker med virkning fra det tidspunkt, hvor adoptionens  

 øvrige retsvirkninger indtræder.
Dette vil efter § 1, nr.  

 1, i det forslag om ændring af adoptionsloven, som er fremsat den 8.  

 oktober 1998 (lovforslag nr.
L 40), være det tidspunkt, hvor barnet  

 ankommer til Danmark.
Til nr. 4 Forslaget har til formål at smidiggøre de  

 regler om erhvervelse af dansk indfødsret ved afgivelse af  

 erklæring, som retter sig til de unge indvandrere, der er født i  

 Danmark, eller som har boet her siden barndommen.
 Efter den gældende bestemmelse i  

 indfødsretslovens § 3 kan en udlænding, der  

vedblivende har haft bopæl her i riget fra det fyldte 16.  

 år og derudover tidligere har boet her i sammenlagt mindst 5 år,  

 erhverve dansk indfødsret ved efter det fyldte 21. år, men inden  

 det fyldte 23. år at afgive erklæring herom over for statsamtet.  

 Hvis den pågældende er statsløs eller automatisk vil miste  

 sin fremmede statsborgerret ved at erhverve dansk indfødsret, kan  

 erklæringen afgives allerede efter det fyldte 18. år, hvis den  

 pågældende ved erklæringens afgivelse vedblivende  

 har haft bopæl her i riget i de sidste 5 år og derudover  

 tidligere har boet her i sammenlagt mindst 5 år.
 Det er således af afgørende betydning for  

 bestemmelsens anvendelse, hvorledes udtrykket »vedblivende« fortolkes.
Indfødsretslovens § 3 er i praksis blevet  

 anvendt således, at rene besøgs- og ferieophold i udlandet ikke  

 udelukker muligheden for at erhverve dansk indfødsret ved  

 erklæring, medmindre opholdet er af ekstraordinær lang varighed.  

 Uddannelsesophold i udlandet, hvor den pågældendes danske  

 uddannelse afbrydes, udelukker normalt anvendelse af § 3, navnlig hvis  

 det finder sted i forældrenes hjemland, eller hvis det overskrider en  

 vis længde, i praksis ca. 3 måneder.
Ophold i udlandet af  

 erhvervsmæssig karakter vil normalt udelukke anvendelse af § 3,  

 ligesom aftjening af værnepligt i oprindelseslandet er til hinder for  

 erhvervelse af dansk indfødsret ved erklæring.
 Denne fortolkning er udtryk for en fortsættelse af  

 den praksis, der har udviklet sig i forbindelse med anvendelsen af de tidligere indfødsretslove fra 1898,  

 1925 og 1950.
Erklæringsbestemmelsen i indfødsretsloven  

 blev senest ændret ved lov nr. 399 af 11. december 1968  

 (Folketingstidende 1968-69: 727, 1353, 1995, 2027; A 1187; B 295; C 59).  

 Ændringen havde til formål at bringe bestemmelsen i  

 overensstemmelse med kravene i FN´s konvention om begrænsning af  

 statsløshed.
Det følger af bemærkningerne til  

 lovforslaget, at det ikke i øvrigt var tilsigtet at ændre den  

 eksisterende praksis på området, herunder fortolkningen af  

 udtrykket »vedblivende«.
Efter grundlovens § 44, stk. 1, kan ingen  

 udlænding få indfødsret uden ved lov.
Det indebærer  

 for så vidt angår naturalisation, at dansk indfødsret  

 erhverves direkte ved lov, men grundlovens § 44, stk. 1, anses ikke  

 til hinder for, at der ved lov fastsættes bestemmelse om, at  

 indfødsret opnås, når nogle bestemte, faste betingelser er  

 opfyldt.
Bestemmelsen i indfødsretslovens § 3 er et eksempel  

 på en sådan regel.
Det er ikke overladt til myndighederne at  

 foretage et skøn, men blot at konstatere, om betingelserne i  

 bestemmelsen - fortolket på baggrund af lovens forarbejder - er  

 opfyldt.
Efter Justitsministeriets opfattelse indebærer dette bl.a., at  

 gennemførelse af en ændring af den eksisterende praksis må  

 ske ved en ændring af indfødsretslovens § 3.
 Erhvervelse af dansk indfødsret ved afgivelse af  

 erklæring er en langt enklere fremgangsmåde end naturalisation,  

 og den har til formål at gøre det lettere for unge  

 udlændinge, der er opvokset i Danmark, at opnå dansk  

 statsborgerskab.
Den nuværende praksis, der som nævnt går  

 100 år tilbage i tiden, forekommer efterhånden utidssvarende, og  

 den volder store problemer for mange unge udlændinge, som er vokset op  

 i Danmark og som i lighed med andre unge mennesker f.eks. ønsker at se  

 sig om i verden, inden de påbegynder en uddannelse, eller at supplere  

 deres studier med et udlandsophold.
Sådanne studieophold i udlandet vil  

 typisk finde sted i netop de år, hvor det for at anvende § 3  

 forlanges, at den pågældende »vedblivende« har haft  

 bopæl her i landet.
 Det forekommer ikke hensigtsmæssigt, at mange af de  

 unge, der måske ellers har boet i Danmark i hele deres liv,  

 afskæres fra at benytte den enkle fremgangsmåde efter  

 indfødsretslovens § 3, fordi de f.eks. i lighed med deres danske  

 kammerater ønsker at dygtiggøre sig ved ophold i udlandet.
På den baggrund foreslås det, at der i stedet  

 indføres en ordning, hvorefter den pågældende skal have  

 opholdt sig her i riget i 5 år inden for de sidste 6 år og  

 herudover tidligere i sammenlagt mindst 5 år.
Det giver den unge  

 mulighed for at opholde sig i op til 1 år i udlandet i den periode,  

 hvor studieophold, sabbatår m.v. typisk finder sted, uden at miste  

 muligheden for at erhverve dansk indfødsret ved afgivelse af  

 erklæring.
Der kan også være tale om flere kortere ophold i  

 udlandet, men der må ikke inden for de omhandlede 6 år være  

 tale om mere end sammenlagt 1 års ophold i udlandet.
 Justitsministeriet har i den forbindelse overvejet, om  

 mulighed for 1 års ophold i udlandet er tilstrækkeligt, navnlig  

 når det tages i betragtning, at der er tale om det samlede  

 ophold i udlandet, dvs. også inklusive almindelige ferier m.v. inden  

 for det omhandlede tidsrum.
 Da det samtidig foreslås, at  

 erklæringsmuligheden udvides til at omfatte alle unge mellem 18 og 23  

 år (uanset om de fortaber deres hidtidige statsborgerskab eller ej),  

 findes det foreslåede tidsrum på 1 år imidlertid passende.  

 Det må antages, at en stor del af de omhandlede personer vil opfylde  

 opholdsbetingelserne allerede ved det fyldte 18. år, således at  

 de typisk vil kunne benytte erklæringsmuligheden inden et eventuelt  

 udlandsophold bliver aktuelt.
Som nævnt kan erklæring efter den  

 gældende bestemmelse i § 3 som hovedregel først afgives  

 efter det fyldte 21. år.
Efter § 3, stk. 1, 2. punktum, kan  

 erklæring dog afgives allerede efter det fyldte 18. år, hvis den  

 pågældende er statsløs eller automatisk vil miste sit  

 hidtidige statsborgerskab ved erhvervelsen af dansk statsborgerskab.
Det er i  

 disse tilfælde en forudsætning, at den pågældende  

 vedblivende har haft bopæl her i riget i de sidste 5 år og  

 derudover tidligere har boet her i sammenlagt mindst 5 år, dvs. i alt  

 mindst 10 år.
Bestemmelsen i § 3, stk. 1, 2. punktum, er i sin  

 nuværende udformning affattet med henblik på Danmarks opfyldelse  

 af konventionen om begrænsning af statsløshed, hvorefter der  

 højst må stilles krav om bopæl i landet i de sidste 5  

 år umiddelbart inden erhvervelsen af statsborgerskab eller højst  

 10 år i alt.
Endvidere må muligheden for at erhverve  

 statsborgerskab ikke begynde senere end ved det 18. år og tidligst  

 ophøre ved det fyldte 21. år.
Adgangen for visse personer til at afgive erklæring  

 allerede efter det fyldte 18. år blev indført med lov nr. 252 af  

 27. maj 1950 (Rigsdagstidende 1949-50: 611, Folketingstidende 4971, 5180; A  

 4561; B 3181). Begrundelsen for ikke at indføre en generel 18  

 års-grænse var, at statsborgerskab i mange andre lande  

 først ville fortabes efter det fyldte 21 år.
Afgivelse af  

 erklæring mellem det 18. og det 21. år ville i disse  

 tilfælde medføre, at de pågældende fik dobbelt  

 statsborgerskab.
 Det bemærkes i den forbindelse, at myndighedsalderen  

   og dermed normalt også det tidspunkt, hvor statsborgerskab i givet  

 fald fortabes   efterhånden er nedsat til 18 år i de fleste  

 lande.
Det foreslås bl.a. på den baggrund, at  

 adgangen til at afgive erklæring fra det fyldte 18. år udvides  

 til også at omfatte personer, der ikke mister deres hidtidige  

 statsborgerskab automatisk.
Herved får alle unge inden for den  

 relevante aldersgruppe lige muligheder.
Efter Justitsministeriets vurdering vil en sådan  

 ordning ikke medføre nogen markant stigning i antallet af personer med  

 dobbelt statsborgerskab.
Det skyldes, at en stor del af de personer, der  

 hidtil først har kunnet afgive erklæring efter det fyldte 21.  

 år, alligevel ikke mister deres hidtidige statsborgerskab, når de  

 efter dette tidspunkt erhverver dansk statsborgerskab.
Der gælder bl.a.  

 for personer fra Tyrkiet, USA, Storbritannien og Canada og mange  

 østeuropæiske lande, herunder de tidligere jugoslaviske  

 republikker.
For en mindre gruppe vil den foreslåede ændring af  

 aldersgrænsen dog betyde, at de pågældende vil kunne  

 få dobbelt statsborgerskab ved at afgive erklæring inden det  

 fyldte 21. år (f.eks. personer fra Pakistan og Sri Lanka).
Det bemærkes endvidere, at der som nævnt i de  

 almindelige bemærkninger (afsnit 2.3) efterhånden i  

 europæisk sammenhæng ses en tendens til i højere grad at  

 acceptere dobbelt statsborgerskab.
De hensyn, der i sin tid lå til  

 grund for indførelsen af forskellige aldersgrænser for afgivelse  

 af erklæring, tillægges således generelt mindre betydning i  

 dag.
Forslaget indebærer endelig en sproglig justering  

 med hensyn til angivelsen af de myndigheder, som erklæring kan afgives  

 overfor.
Tilsvarende ændringer er medtaget i forslaget til  

 ændringer af §§ 10 B og 10 C i lovforslagets § 1, nr. 9. Det  

 er endvidere hensigten at foretage en tilsvarende sproglig justering af  

 indfødsretslovens § 4 i forbindelse med udarbejdelsen af en ny  

 lovbekendtgørelse efter lovens vedtagelse.
Til nr. 5 Bestemmelsen i indfødsretslovens § 5 om  

 børns mulighed for at erhverve dansk indfødsret som bipersoner  

 til deres forældre foreslås ændret på 3  

 punkter:
-	der indføres ligestilling mellem børn født i  

 ægteskab og børn født uden for ægteskab, -	adoptivbørn ligestilles med biologiske børn, -	der åbnes mulighed for, at børn af personer, der  

 erhverver dansk indfødsret ved afgivelse af erklæring, kan  

 undtages fra erhvervelsen af indfødsret.
Efter den gældende bestemmelse i  

 indfødsretslovens § 5 omfatter erhvervelse af dansk  

 indfødsret ved erklæring efter lovens §§ 3 og 4 også  

 den erklærendes her i riget bosatte, ugifte ægtebarn under 18  

 år, såfremt den pågældende har (del i)  

 forældremyndigheden over barnet.
Det samme gælder for børn  

 født uden for ægteskab, hvis det er moderen, der erhverver dansk  

 indfødsret, men ikke hvis det er faderen.
Reglen omfatter også  

 personer, der afgiver erklæring efter § 10 B og § 10 C.  

 Ifølge indfødsretslovens § 6, stk. 2, gælder  

 bestemmelsen også for børn, der naturaliseres som bipersoner til  

 deres forældre.
 I overensstemmelse med de bestræbelser på at  

 ligestille børn født i og uden for ægteskab, der  

 også er kommet til udtryk i lovforslagets § 1, nr. 1,  

 foreslås § 5 ændret, således at et barn født  

 uden for ægteskab kan erhverve dansk indfødsret som biperson til  

faderen, hvis barnet er ugift, under 18 år og bosat her i riget,  

 og faderen har (del i) forældremyndigheden over barnet.
Det foreslås endvidere, at også  

adoptivbørn skal kunne erhverve dansk indfødsret som  

 bipersoner til deres (adoptiv)forældre.
Det er en forudsætning,  

 at adoptionen har gyldighed efter dansk ret.
Hidtil har § 5 kun omfattet  

 biologiske børn, og adoptivbørn har derfor været henvist  

 til i stedet at ansøge om (selvstændig) naturalisation, jf.  

 naturalisationscirkulærets § 12.
 Endelig foreslås det, at der indføres en  

 adgang til at undtage et barn fra erhvervelsen af dansk indfødsret,  

 såfremt den erklærende ønsker det.
Personer, der naturaliseres, har allerede i dag efter  

 indfødsretslovens § 6, stk. 2, mulighed for at beslutte, at  

 et barn ikke skal være omfattet af naturalisationen.
Derimod har  

 personer, der afgiver erklæring efter indfødsretslovens § 3  

 (unge mennesker mellem 18 og 23 år), § 4 (tidligere danske  

 statsborgere) samt §§ 10 B og 10 C (nordiske statsborgere) ikke mulighed  

 for at undtage deres børn fra erhvervelsen af dansk statsborgerskab,  

 hvis betingelserne i § 5 i øvrigt er opfyldt.
Hvis et barn ikke  

 ønskes omfattet, er den pågældende derfor henvist til i  

 stedet at benytte den langt mere omstændelige fremgangsmåde med  

 at ansøge om dansk indfødsret ved naturalisation.
 Denne retstilstand forekommer hverken velbegrundet eller  

 hensigtsmæssig, og det foreslås derfor, at der også for  

 personer, der erhverver dansk indfødsret ved erklæring,  

 indføres en adgang til at få børn undtaget fra  

 erhvervelsen af dansk indfødsret.
Til nr. 6 Forslaget i nr. 5 om adgangen for børn født  

 udenfor ægteskab og for adoptivbørn til at erhverve dansk  

 indfødsret som bipersoner til deres forældre, skal efter  

 forslaget også finde anvendelse ved naturalisation.
 Den foreslåede ændring af § 6,  

 stk. 2, er endvidere en konsekvens af, at det efter forslaget i nr. 5 nu  

 kommer til at fremgå af lovens § 5, at børn kan undtages  

 fra erhvervelsen af dansk indfødsret.
Det bemærkes, at det i forbindelse med  

 naturalisation angives direkte i lovteksten til loven om indfødsrets  

 meddelelse, hvis ansøgerens barn ikke skal være omfattet.
I  

 sådanne tilfælde kan undtagelsen ikke alene være et  

 ønske fra den pågældende ansøgers side, men kan  

 også skyldes, at det er konstateret, at barnet ikke opfylder  

 betingelserne for naturalisation.
Folketingets Indfødsretsudvalg har  

 tilkendegivet, at et barn i sådanne tilfælde ikke kan  

 naturaliseres som biperson til forældrene.
Til nr. 7 Bestemmelsen foreslås ændret med henblik  

 på Danmarks ratifikation af Europarådskonventionen om  

 statsborgerret.
Efter den gældende regel i § 8 kan danske  

 statsborgere, der er født i udlandet, og som aldrig har boet her i  

 riget eller opholdt sig her under forhold, der tyder på  

 samhørighed med Danmark, fortabe den danske indfødsret ved det  

 fyldte 22. år.
Justitsministeriet kan dog tillade, at  

 indfødsretten bevares, hvis ansøgning herom indgives inden det  

 fyldte 22. år.
 Den gældende bestemmelse åbner således  

 mulighed for, at en person, der ikke har andet statsborgerskab end det  

 danske, bliver statsløs ved det fyldte 22. år, fordi den  

 pågældende aldrig har opholdt sig i Danmark og ikke inden det 22.  

 år har indgivet ansøgning til Justitsministeriet om bevarelse af  

 statsborgerretten.
§ 8 er på dette punkt ikke i overensstemmelse  

 med Europarådskonventionen.
Det foreslås på den baggrund,  

 at det i bestemmelsen tilføjes, at dansk indfødsret kun  

 fortabes, hvis den pågældende ikke herved bliver statsløs.  

 Herudover foreslås der ikke ændringer i reglerne om fortabelse af  

 dansk indfødsret.
Til nr. 8 Den nuværende bestemmelse i § 9 A blev indsat i  

 forbindelse med Danmarks ratifikation af Europarådskonventionen af  

 1963, og dens ikrafttræden forudsætter, at der indgås  

 overenskomst med andre stater om automatisk fortabelse af statsborgerret med  

 henblik på begrænsning af dobbelt statsborgerskab.
Sådanne  

 overenskomster er imidlertid ikke indgået.
Således som holdningen  

 til dobbelt statsborgerskab har udviklet sig i de senere år, jf. herved  

 afsnit 2.3. i de almindelige bemærkninger til lovforslaget, er der  

 heller ikke udsigt til, at det fremover vil blive aktuelt at indgå  

 overenskomster som omhandlet i § 9 A.
Det foreslås på den  

 baggrund, at bestemmelsen ophæves.
Til nr. 9 Bestemmelsen i indfødsretslovens § 10 (A-C)  

 foreslås ændret som en konsekvens af, at § 3 foreslås  

 ændret, og at Island nu bliver deltager i den nordiske overenskomst.  

 Endvidere omfatter forslaget forskellige sproglige og redaktionelle  

 ændringer.
I den foreslåede § 10 fastslås  

 det, at der i visse tilfælde gælder særlige regler for  

 personer, der tidligere har haft bopæl i et andet nordisk land, samt  

 for personer, der har statsborgerskab i et andet nordisk land.
I forhold til  

 hvert enkelt af de nordiske lande finder reglerne i §§ 10 A   10 C  

 anvendelse fra det tidspunkt, hvor overenskomsten træder i kraft for  

 det pågældende land.
Reglerne gælder allerede i dag i  

 forhold til Finland, Norge og Sverige, og samtlige nordiske lande skrev den  

 23. oktober 1998 under på Islands tiltræden af den nordiske  

 overenskomst.
Efter forslagets § 10 A kan bopæl i et  

 andet nordisk land tillægges betydning ved afgivelse af erklæring  

 efter indfødsretslovens §§ 3 og 4, ligesom det ved  

 afgørelse af spørgsmål om fortabelse af dansk  

 indfødsret efter lovens § 8 kan tillægges betydning, om den  

 pågældende har opholdt sig i et nordisk land.
Bestemmelsen  

 foreslås som følge af lovforslagets § 1, nr. 4,  

 ændret for så vidt angår spørgsmålet om  

 erhvervelse af dansk indfødsret efter indfødsretslovens  

 § 3. Forslaget er udformet i overensstemmelse med ordlyden af den  

 nordiske overenskomst.
§ 10 B vedrører nordiske statsborgeres  

 mulighed for at erhverve dansk indfødsret ved afgivelse af  

 erklæring.
Efter forslaget præciseres det i overensstemmelse med  

 den nordiske overenskomst, at det udover frihedsstraf er foranstaltninger,  

 der kan ligestilles med frihedsstraf, som er til hinder for, at  

 nordiske statsborgere kan erhverve dansk statsborgerskab ved afgivelse af  

 erklæring.
De former for straf og andre sanktioner, der kan være  

 til hinder for anvendelsen af erklæringsmuligheden i § 10 B er  

 ubetinget frihedsstraf, forvaring efter straffelovens § 70 samt dom til  

 anbringelse i hospital for sindslidende eller i institution for personer med  

 vidtgående psykiske handicap, jf. straffelovens §§ 68-69. Derimod  

 er domme, der alene giver mulighed for anbringelse i sådanne  

 institutioner, ikke til hinder for afgivelse af erklæring efter  

 § 10 B.
Det bemærkes, at der gennem tiden har udviklet sig  

 en praksis, hvorefter også betingede domme (med undtagelse af betingede  

 domme med udsat straffastsættelse) har været til hinder for  

 nordiske statsborgeres erhvervelse af dansk indfødsret ved  

 erklæring.
Bestemmelsen bør imidlertid fremover   i  

 overensstemmelse med ordlyden   anvendes således, at kun de  

 ovenfor opregnede sanktioner, men ikke betingede domme, skal  

 være til hinder for erhvervelse af dansk indfødsret ved  

 erklæring efter § 10 B.
§ 10 C giver personer, der har mistet dansk  

 indfødsret, og derefter vedblivende har været statsborger i et  

 nordisk land, mulighed for at erhverve dansk indfødsret ved afgivelse  

 af erklæring til statsamtet.
Udover den ændring, der  

 følger af, at Island nu tiltræder den nordiske overenskomst,  

 indeholder forslaget alene sproglige ændringer.
Det bemærkes, at bestemmelsen i  

 indfødsretslovens § 5 om børns mulighed for at erhverve  

 dansk indfødsret sammen med forældrene også gælder  

 for nordiske statsborgere, der afgiver erklæring efter §§ 10 B og  

 10 C.
Den ændring af indfødsretslovens § 5, der  

 fremgår af lovforslagets § 1, nr. 5, får således  

 også betydning for disse persongrupper.
Til nr. 10 Der er tale om konsekvensændringer som følge  

 af, at § 9 A foreslås ophævet, jf. lovforslagets § 1,  

 nr. 8.
Til nr. 11 Det foreslås, at der i loven indsættes en  

 bestemmelse om den klageadgang til Justitsministeriet, der i praksis allerede  

 eksisterer i dag i sager om erhvervelse af dansk indfødsret ved  

 erklæring.
Der er således ikke tale om en ændring af  

 gældende ret, men kun om lovfæstelse af den hidtidige praksis  

 på området.
Justitsministeriet behandlede i 1997 117  

 erklæringssager, og antallet forventes at blive noget højere i  

 1998. Af disse sager er imidlertid kun ca. 5-10 % klagesager.
De  

 øvrige sager vedrører typisk tilfælde, hvor en person har  

 ansøgt om naturalisation, men hvor det under Justitsministeriets  

 behandling af sagen   inden naturalisation er sket - konstateres, at den  

 pågældende kan erhverve dansk indfødsret ved  

 erklæring.
I disse tilfælde modtager Justitsministeriet normalt  

 selv den pågældendes erklæring og udsteder  

 statsborgerretsbevis.
Til nr. 12 Forslaget har til formål at ændre den  

 nuværende bestemmelse på to punkter.
For det første præciseres det, at  

 Justitsministeriet kan indhente de fornødne oplysninger til behandling  

 af ansøgninger om indfødsret hos andre myndigheder, men  

 ikke nødvendigvis myndigheder i den offentlige forvaltning,  

 således som det fremgår af bestemmelsen i dag.
Bestemmelsen  

 foreslås ændret, fordi Justitsministeriet i praksis også  

 jævnligt har behov for at indhente oplysninger fra domstolene, dvs.  

 myndigheder som ikke udgør en del af den offentlige forvaltning.
For det andet foreslås det, at det tilføjes i  

 bestemmelsen, at Justitsministeriets adgang til at indhente oplysninger  

 også omhandler oplysninger om ansøgernes børn.
I praksis  

 vil der typisk være tale om, at Justitsministeriet indhenter  

 oplysninger fra Kriminalregisteret om de børn mellem 15 og 18  

 år, som skal være omfattet af forældrenes naturalisation.  

 Der henvises i denne forbindelse til bemærkningerne til lovforslagets  

 § 1, nr. 6.
 Bestemmelsen i indfødsretslovens § 12,  

 stk. 3, indebærer, at det ikke er en betingelse for, at  

 Justitsministeriet kan indhente de fornødne oplysninger, at  

 ansøgeren har givet samtykke hertil.
I praksis vil ansøgeren dog blive anmodet om ved  

 sin underskrift at tilkendegive sin accept af, at de fornødne  

 oplysninger indhentes.
Denne accept er som nævnt ikke en betingelse  

 for, at oplysningerne kan indhentes.
Til § 2 Det foreslås, at betingelsen om dansk  

 indfødsret ved beskikkelse som auktionsleder i henhold til  

 auktionslederloven ophæves.
 Der henvises i øvrigt til de almindelige  

 bemærkninger pkt. 5.2.
Til § 3 Til nr. 1 Det foreslås, at betingelsen om dansk  

 indfødsret ved meddelelse af autorisation i henhold til lov om  

 vagtvirksomhed ophæves.
 Der henvises i øvrigt til de almindelige  

 bemærkninger pkt. 5.3.
Til nr. 2-5 Forslagene er en konsekvens af ændringen under nr.  

 1.
Det bemærkes, at lovens § 14, stk. 1, 2.  

 pkt., der henviser til § 3, stk. 1, nr. 7, ikke foreslås  

 konsekvensrettet.
Dette skyldes, at § 14, stk. 1, 2. pkt., ved en  

 fejl ikke blev konsekvensrettet i forbindelse med vedtagelsen af lov nr. 936  

 af 27. december 1991 om ændring af forskellige lovbestemmelser om  

 erhvervsudøvelse m.v. (Udstedelse og fratagelse af autorisationer  

 m.v.). Ved denne lovændring blev den nugældende § 3,  

 stk. 1, nr. 6, indsat i loven, samtidig med at bestemmelserne i de  

 hidtidige § 3, stk. 1, nr. 6 og 7, blev ændret til § 3,  

 stk. 1, nr. 7 og 8. Ved i dette lovforslag at undlade at konsekvensrette  

 henvisningerne til § 3, stk. 1, nr. 7, i lovens § 14,  

 stk. 1, 2. pkt., bringes bestemmelsen i overensstemmelse med den  

 tilsigtede retstilstand.
Til § 4 Det foreslås, at loven træder i kraft den 1.  

 januar 1999, hvorefter der vil blive taget skridt til ratifikation af  

 Europarådskonventionen.
Konventionen vil blive ratificeret uden  

 forbehold for Færøerne og Grønland.
 I stk. 2   6 er nærmere angivet, hvilke  

 persongrupper der vil blive omfattet af de nye regler i  

 indfødsretsloven om adgangen for børn født uden for  

 ægteskab og adoptivbørn til at få dansk indfødsret,  

 om adgangen til at få dansk indfødsret ved erklæring samt  

 om fortabelse af dansk indfødsret.
 Justitsministeriet har navnlig vedrørende  

 lovforslagets § 1, nr. 4 om ændring af indfødsretslovens  

 § 3 overvejet, om der bør indsættes en overgangsregel for  

 de unge mennesker, der på grund af udlandsophold har været  

 afskåret fra at erhverve dansk indfødsret ved erklæring  

 efter den gældende bestemmelse i § 3, og som efter lovens  

 ikrafttræden vil være fyldt 23 år og derfor ikke har  

 mulighed for at afgive erklæring efter de nye regler.
Justitsministeriet finder det imidlertid vanskeligt  

 nærmere at afgrænse, hvilken persongruppe der i givet fald skulle  

 være omfattet af en sådan overgangsordning.
Hertil kommer, at  

 konstateringen af, om de pågældende (evt. for flere år  

 siden) opfyldte de nu foreslåede betingelser, i mange tilfælde  

 må antages at ville frembyde store bevismæssige  

 vanskeligheder.
 Justitsministeriet har på den baggrund afstået  

 fra at foreslå en overgangsordning, men kan i stedet pege på  

 muligheden for at indføre en særlig lempelig  

 naturalisationsadgang for sådanne personer, f.eks. således at den  

 sædvanlige ventetid på naturalisation reduceres, og at der ikke  

 stilles krav om løsning fra hidtidigt statsborgerskab, jf. også  

 Justitsministeriets besvarelse af spørgsmål nr. 4 af 19.  

 december 1997 fra Folketingets Indfødsretsudvalg (folketingsåret  

 1997/98, 1. samling, alm. del   bilag 65).
Der er heller ikke foreslået overgangsregler  

 vedrørende de børn født uden for ægteskab og  

 adoptivbørn, som ikke bliver omfattet af de nye regler.
Også  

 disse persongrupper vil som hidtil være henvist til at ansøge om  

 dansk indfødsret ved naturalisation.
Justitsministeriet vil i den  

 forbindelse, i det omfang de pågældende ikke kan naturaliseres  

 efter reglerne i naturalisationscirkulæret af 3. oktober 1997,  

 forelægge ansøgningerne for Folketingets  

 Indfødsretsudvalg.
Til § 5 Lovens § 1 (ændring af indfødsretsloven)  

 gælder for hele riget, men træder først i kraft for  

 Færøerne, når den er kundgjort på  

 Færøerne efter de særlige regler herom.
 Ændringen af auktionslederloven gælder ikke  

 for Færøerne og Grønland, men kan ved kgl. anordning helt  

 eller delvis sættes i kraft for Færøerne.
 Ændringen af lov om vagtvirksomhed gælder ikke  

 for Færøerne og Grønland, men kan helt eller delvis  

 sættes i kraft for disse landsdele ved kgl. anordning.
Bilag 1 Lovforslaget sammenholdt med de gældende love 1. Lov om dansk indfødsret Gældende lov Lovforslaget 1.
 § 1. Dansk indfødsret erhverves ved fødslen  

 af:
1.	ægtebarn, hvis fader eller moder er dansk, 2.	barn uden for ægteskab, hvis moder er dansk.
Stk. 2. ---- 1. § 1, stk. 1, affattes således:
» 2.
 § 2. Har dansk mand og fremmed kvinde børn sammen, inden  

 de indgår ægteskab, erhverver børnene ved  

 forældrenes ægteskab dansk indfødsret, for så vidt  

 de er ugifte og under 18 år.
 2. § 2 affattes således:
» 3.
§ 2 A.
Et udenlandsk barn under 12 år, der er adopteret ved  

 en dansk bevilling, bliver dansk statsborger ved adoptionen, hvis barnet er  

 adopteret af et ægtepar, hvor begge ægtefæller er danske  

 statsborgere, eller af en ugift dansk statsborger, og barnet bor her i riget  

 sammen med adoptivforældrene (adoptanten). Det samme gælder, hvis  

 barnet er adopteret ved en udenlandsk afgørelse, der anerkendes i  

 henhold til adoptionslovens § 28, stk. 2.
 Stk. 2. Erhvervelse af dansk indfødsret har virkning  

 fra den dag, dansk bevilling udstedes, eller fra den dag, hvor den  

 udenlandske adoptionsafgørelse træffes.
 3. § 2 A affattes således:
» Stk. 2. Dansk indfødsret erhverves fra det tidspunkt,  

 hvor adoptionens retsvirkninger indtræder.
Stk. 3. Stk. 1 og 2 finder tilsvarende anvendelse i  

 tilfælde, hvor barnet er adopteret ved en udenlandsk afgørelse,  

 der anerkendes i medfør af adoptionslovens § 28,  

 stk. 2.« 4.
 § 3. Udlænding, som vedblivende har haft bopæl her i  

 riget fra det fyldte 16. år og derudover tidligere har boet her i  

 sammenlagt mindst 5 år, erhverver dansk indfødsret ved efter det  

 fyldte 21. år, men inden det fyldte 23. år over for Statsamtet,  

 Overpræsidiet, Rigsombudsmanden på Færøerne eller  

 Rigsombudsmanden i Grønland at afgive skriftlig erklæring herom.  

 Har han ikke statsborgerret i noget land, eller godtgør han, at han  

 vil miste sin fremmede statsborgerret ved at erhverve dansk  

 indfødsret, kan erklæringen afgives allerede efter det fyldte  

 18. år, såfremt han ved erklæringens afgivelse vedblivende  

 har haft sin bopæl her i riget i de sidste 5 år og derudover  

 tidligere har boet her i sammenlagt mindst 5 år.
Stk. 2. ---- 4. § 3, stk. 1, affattes således:
» 5.
§ 5. Erhverver en person indfødsret i medfør af  

 §§ 3 eller 4, tilkommer indfødsretten også hans her i riget  

 bosatte, ugifte ægtebarn under 18 år.
Dette gælder dog ikke  

 barn, som efter opløsning af forældrenes ægteskab eller  

 deres separation er undergivet den anden forældreparts  

 forældremyndighed.
 Stk. 2. Reglen i stk. 1,1. punktum, finder tilsvarende  

 anvendelse i forholdet mellem en kvinde og hendes barn uden for  

 ægteskab, medmindre forældremyndigheden over barnet er tillagt  

 dets udenlandske far.
 5. § 5 affattes således:
» 6.
§ 6. ---- Stk. 2. Har den, der naturaliseres, børn, finder  

 reglerne i § 5 tilsvarende anvendelse, medmindre andet i det enkelte  

 tilfælde fastsættes.
 6. § 6, stk. 2, affattes således:
»Stk. 2. Har den, der naturaliseres, børn, herunder  

 adoptivbørn, finder reglerne i § 5 tilsvarende anvendelse.« 7.
§ 8. Den, der er født i udlandet og aldrig har boet her i  

 riget og ej heller har opholdt sig her under forhold, der tyder på  

 samhørighed med Danmark, taber sin danske indfødsret ved det  

 fyldte 22. år. ---- Stk. 2. ---- 7. § 8, stk. 1, 1. pkt., affattes således:
» 8.
§ 9 A.
Kongen kan efter overenskomst med andre stater  

 fastsætte, at bestemmelserne i stk. 2 og 3 skal finde anvendelse.  

 Udtrykket aftaleland i denne paragraf omfatter den eller de stater, med  

 hvilke sådan overenskomst er sluttet.
 Stk. 2. En person, som ved fødslen har erhvervet  

 statsborgerret såvel i Danmark som i aftaleland, mister dansk  

 indfødsret ved opnåelsen af en i overenskomsten fastsat alder,  

 som ikke må være under 19 år og ikke over 22 år,  

 såfremt han i de sidste 5 år har haft sin faste bopæl i  

 vedkommende aftaleland.
 Stk. 3. Taber nogen sin indfødsret efter stk. 2,  

 taber også hans barn indfødsretten, hvis det har erhvervet den  

 gennem ham, medmindre barnet derved bliver statsløst.
Stk. 4. Den, der har mistet dansk indfødsret i henhold  

 til denne paragraf og derefter vedblivende har været statsborger i  

 aftaleland, generhverver indfødsretten, når han efter at have  

 taget fast bopæl her i riget over for Statsamtet, Overpræsidiet,  

 Rigsombudsmanden på Færøerne eller Rigsombudsmanden i  

 Grønland afgiver skriftlig erklæring herom.
Bestemmelserne i  

 § 4, 2. punktum, og i § 5 finder tilsvarende anvendelse.
 8. § 9 A ophæves.
 9.
§ 10. Kongen kan efter overenskomst med Finland, Island, Norge og  

 Sverige fastsætte, at en eller flere af bestemmelserne under A-C skal  

 finde anvendelse.
Udtrykket nordisk aftaleland i denne paragraf omfatter den  

 eller de stater, med hvilke sådan overenskomst er sluttet.
 9. § 10 ophæves, og i stedet indsættes:
 »§ 10. Efter overenskomst mellem Danmark og de øvrige  

 nordiske lande (Finland, Island, Norge og Sverige) gælder i visse  

 tilfælde særlige regler for personer, der tidligere har haft  

 bopæl i et andet nordisk land, eller som har statsborgerret i et andet  

 nordisk land, jf. herved §§ 10 A   10 C.
 Stk. 2. I forhold til hvert enkelt af de nordiske lande finder  

 reglerne i §§ 10 A   10 C anvendelse fra det tidspunkt, hvor  

 overenskomsten træder i kraft for det pågældende land.
A.
Ved anvendelsen af § 3 ligestilles bopæl i nordisk  

 aftaleland indtil det fyldte 16. år med bopæl her i riget.
Den  

 pågældende skal dog ved erklæringens afgivelse vedblivende  

 have haft bopæl her i riget i de sidste 5 år.
§ 10 A.
Ved anvendelsen af § 3 ligestilles bopæl i  

 et andet nordisk land med bopæl her i riget, dog kun i det omfang  

 bopælstiden i det andet nordiske land ligger mindst 5 år forud  

 for erklæringens afgivelse og før den erklærendes fyldte  

 16. år.
 Stk. 2. Ved anvendelsen af § 4 ligestilles bopæl i  

 nordisk aftaleland indtil det fyldte 12. år med bopæl her i  

 riget.
 Stk. 2. Ved anvendelsen af § 4 ligestilles bopæl i  

 et nordisk land indtil det fyldte 12. år med bopæl her i  

 riget.
 Stk. 3. Ved anvendelsen af § 8 ligestilles bopæl i  

 nordisk aftaleland i sammenlagt mindst 7 år med bopæl her i  

 riget.
 Stk. 3. Ved anvendelsen af § 8 ligestilles bopæl i  

 et nordisk land i sammenlagt mindst 7 år med bopæl her i  

 riget.
B.
Statsborger i nordisk aftaleland som:
1.	har erhvervet statsborgerret dér på anden måde  

 end ved naturalisation, 2.	er fyldt 18 år, 3.	har haft fast bopæl her i riget i de sidste 7 år, og 4.	ikke i løbet af denne tid er dømt til frihedsstraf,  

 arbejdshus, sikkerhedsforvaring eller til anbringelse i en særlig  

 forvaringsanstalt, jf. borgerlig straffelovs § 70, stk. 1, § 10 B.
En statsborger i et nordisk land, som 1)	har erhvervet statsborgerret dér på anden måde  

 end ved naturalisation, 2)	er fyldt 18 år, 3)	har haft fast bopæl her i riget i de sidste 7 år, og 4)	ikke i løbet af denne tid er idømt frihedsstraf eller  

 foranstaltning, der kan ligestilles med frihedsstraf, erhverver dansk indfødsret ved over for Statsamtet,  

 Overpræsidiet, Rigsombudsmanden på Færøerne eller  

 Rigsombudsmanden i Grønland at afgive skriftlig erklæring herom.  

 Bestemmelserne i § 5 finder tilsvarende anvendelse.
erhverver dansk indfødsret ved over for et  

 statsamt, Københavns Overpræsidium, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
Bestemmelsen i § 5 finder tilsvarende  

 anvendelse.
C.
Den, der har mistet dansk indfødsret og derefter vedblivende har  

 været statsborger i nordisk aftaleland, generhverver  

 indfødsretten, når han efter at have taget fast bopæl her  

 i riget over for Statsamtet, Overpræsidiet, Rigsombudsmanden på  

 Færøerne eller Rigsombudsmanden i Grønland afgiver  

 skriftlig erklæring herom.
Bestemmelserne i § 5 finder tilsvarende  

 anvendelse.
§ 10 C.
Den, der har mistet dansk indfødsret og  

 derefter vedblivende har været statsborger i et nordisk land,  

 generhverver indfødsretten, når han efter at have taget fast  

 bopæl her i riget over for et statsamt, Københavns  

 Overpræsidium, Rigsombudsmanden på Færøerne eller  

 Rigsombudsmanden i Grønland afgiver skriftlig erklæring herom.  

 Bestemmelsen i § 5 finder tilsvarende anvendelse.« 10.
 § 11. Erklæring om erhvervelse af indfødsret i  

 henhold til denne lovs §§ 3, 4, 9 A, stk. 4, 10 B og 10 C kan ikke  

 afgives ved værge eller af forældremyndighedens indehaver.
 10. I § 11 udgår »§ 9 A, stk. 4,«.
 11.
 § 11. Erklæring om erhvervelse af indfødsret i  

 henhold til denne lovs §§ 3, 4, 9 A, stk. 4, 10 B og 10 C kan ikke  

 afgives ved værge eller af forældremyndighedens indehaver.
 11. I § 11 indsættes som stk. 2:
Stk. 2. En erklæring afgivet efter lovens §§ 3,  

 4, 10 B eller 10 C afvises af den myndighed, som erklæringen er fremsat  

 overfor, hvis myndigheden ikke finder, at betingelserne for at erhverve dansk  

 indfødsret ved erklæring er opfyldt.
Afvisning af en  

 erklæring kan påklages til Justitsministeriet.« 12.
§ 12. ---- Stk. 2. ---- 12. § 12, stk. 3, affattes således:
 Stk. 3. Justitsministeren kan hos skattemyndigheder og andre  

 myndigheder i den offentlige forvaltning indhente de oplysninger, også  

 i elektronisk form, om ansøgere om dansk indfødsret, som er  

 nødvendige for at behandle ansøgningerne.
Stk. 4. ---- » 2. Lov om auktion ved auktionsledere Gældende lov Lovforslaget 1.
 § 3. Auktionsledere beskikkes af justitsministeren efter  

 indstilling af fogeden.
 Stk. 2. Beskikkelsen kan kun meddeles personer, der har dansk  

 indfødsret, er fyldt 25 år og er vederhæftige.
Stk. 3. ---- Stk. 4. ---- Stk. 5. ---- 1. I § 3, stk. 2, udgår: »har dansk indfødsret,«.
3. Lov om vagtvirksomhed Gældende lov Lovforslaget 1.
§ 3. Autorisation kan meddeles personer, der 1)	har dansk indfødsret, 2)	har bopæl her i landet, 3)	er fyldt 25 år, 4)	ikke er umyndig, under værgemål efter  

 værgemålslovens § 5 eller under samværgemål  

 efter værgemålslovens § 7, 5)	hverken har anmeldt betalingsstandsning eller er under konkurs, 6)	ikke har betydelig forfalden gæld til det offentlige, hvorved  

 forstås beløb i størrelsesordenen 50.000 kr. og  

 derover, 7)	ikke er dømt for strafbart forhold, der begrunder en  

 nærliggende fare for misbrug af adgangen til at udøve  

 vagtvirksomhed, jf borgerlig straffelovs § 78, stk. 2, og som 8)	i øvrigt gør det antageligt, at de vil kunne  

 udøve vagtvirksomhed på forsvarlig måde og i  

 overensstemmelse med god skik inden for branchen.
 1. § 3, stk. 1, nr. 1, ophæves.
 Nr. 2-8 bliver herefter nr. 1-7.
 2. § 3  ..
 Stk. 2. Kravet i stk. 1 om dansk indfødsret og  

 bopæl i Danmark bortfalder i det omfang, dette har hjemmel i  

 international aftale eller ved bestemmelser fastsat af justitsministeren.
 2. I § 3, stk. 2, udgår: »dansk indfødsret og«.
 3.
§ 4. Autorisation kan meddeles aktieselskaber eller  

 anpartsselskaber, når de er registreret i aktieselskabs-registeret og  

 direktørerne og flertallet af bestyrelsesmedlemmerne opfylder  

 betingelserne i § 3, stk. 1, nr. 1-4, jf. stk. 2, og  

 direktørerne og alle bestyrelsesmedlemmerne opfylder betingelserne i  

 § 3, stk. 1, nr. 5-8. ---- Stk. 2. ---- 3. I § 4, stk. 1, 1. pkt., ændres »nr. 1-4« til: »nr. 1-3«, og »nr. 5-8 « til: »nr. 4-7«.
 4.
§ 14. ---- Stk. 2. En autorisation kan endvidere tilbagekaldes,  

 såfremt betingelsen i § 3, stk. 1, nr. 6, og § 4,  

 stk. 1, jf. § 3, stk. 1, nr. 6, for meddelelse af autorisation  

 ikke længere er til stede. ---- Stk. 3. ---- 4. I § 14, stk. 2, 1. pkt., ændres to steder  

»nr. 6« til: »nr. 5«.
 5.
 § 17. En autorisation bortfalder, når autorisationens  

 indehaver dør eller ophører med at opfylde betingelserne i  

 § 3, stk. 1, nr. 1-5, og § 4, stk. 1, jf. § 3,  

 stk. 1, nr. 1-5.
Stk. 2. ---- 5. I § 17, stk. 1, ændres to steder »nr. 1-5« til: »nr. 1-4«.
Bilag 2 Den Europæiske Konvention om Statsborgerret Præambel Europarådets medlemsstater og andre stater, som  

 undertegner denne konvention, der finder, at det er Europarådets mål at  

 opnå større enhed mellem dets medlemmer; der tager hensyn til de talrige internationale  

 instrumenter, som vedrører statsborgerret, dobbelt statsborgerret og  

 statsløshed, der anerkender, at der i anliggender vedrørende  

 statsborgerret bør tages hensyn til staternes såvel som til  

 enkeltpersoners legitime interesser; der ønsker at fremme en progressiv udvikling af  

 retlige principper vedrørende statsborgerret samt anerkendelse af  

 disse i staternes nationale lovgivning, og som tilstræber, så  

 vidt det er muligt, at undgå tilfælde af statsløshed; der ønsker at undgå diskrimination i  

 anliggender, der vedrører statsborgerret; der anerkender retten til respekt for familieliv, som  

 fastsat i artikel 8 i konventionen til beskyttelse af menneskerettigheder og  

 grundlæggende frihedsrettigheder; der konstaterer, at staterne har forskelligt syn på  

 spørgsmålet om dobbelt statsborgerret, og som anerkender, at det  

 er den enkelte stats frie afgørelse, hvilke konsekvenser den i sin  

 nationale lovgivning drager af den omstændighed, at en statsborger  

 erhverver eller er i besiddelse af statsborgerret i et andet land; der er enige om det ønskelige i at finde  

 hensigtsmæssige løsninger på konsekvenserne af dobbelt  

 statsborgerret og i særdeleshed, hvad angår de rettigheder og  

 forpligtelser, der er forbundet med dobbelt statsborgerret; der finder det ønskeligt, at personer, som har  

 statsborgerret i to eller flere af de kontraherende stater, kun har  

 værnepligt i en af disse; der finder det nødvendigt at fremme internationalt  

 samarbejde mellem de nationale myndigheder, som er ansvarlige for anliggender  

 vedrørende statsborgerret, har indgået følgende aftale:
Kapitel 1 Generelle forhold Artikel 1 Konventionens formål Denne konvention fastlægger principper og regler for  

 fysiske personers statsborgerret samt regler vedrørende  

 værnepligten i tilfælde af dobbelt statsborgerret, som de  

 kontraherende staters nationale lovgivning skal være i overensstemmelse  

 med.
Artikel 2 Definitioner I denne konvention:
a	forstås ved »statsborgerret« det retlige bånd mellem en  

 person og en stat, mens begrebet ikke indeholder nogen angivelse af personens  

 etniske oprindelse; b	forstås ved »dobbelt statsborgerret« det forhold, at en person  

 har statsborgerret i to eller flere lande på samme tid; c	forstås ved »barn« enhver person under atten år, med  

 mindre myndighedsalderen opnås tidligere i henhold til den lovgivning,  

 der gælder vedrørende barnet; d	forstås ved »national lovgivning« alle former for bestemmelser  

 i det nationale retssystem, herunder forfatningen, lovgivningen,  

 bekendtgørelser, retspraksis, almindelige regler og procedurer  

 så vel som regler, der hidrører fra bindende internationale  

 instrumenter.
Kapitel II Generelle principper vedrørende  

 statsborgerret Artikel 3 Statens kompetence 1	Enhver stat fastsætter ifølge sin egen lovgivning, hvem  

 der er dens statsborgere.
 2	Denne lovgivning skal anerkendes af andre stater, for så vidt  

 den er i overensstemmelse med gældende internationale konventioner, de  

 almindelige folkeretlige regler samt almindeligt anerkendte retsprincippper  

 vedrørende statsborgerret.
Artikel 4 Principper Enhver kontraherende stats regler om statsborgerret skal  

 baseres på følgende principper:
a	enhver har ret til at besidde statsborgerret; b	statsløshed skal undgås; c	ingen kan fratages sin statsborgerret på et vilkårligt  

 grundlag; d	hverken indgåelse eller opløsning af ægteskab  

 mellem en statsborger i en kontraherende stat og en udlænding, eller  

 den omstændighed, at den ene af ægtefællerne erhverver  

 statsborgerret i et andet land under ægteskabet, har automatisk  

 betydning for den anden ægtefælles statsborgerret.
Artikel 5 Ikke-diskrimination 1	En kontraherende stats regler vedrørende statsborgerret  

 må ikke indeholde forskelle eller omfatte praksis, der indebærer,  

 at der finder forskelsbehandling sted på grund af køn, religion,  

 race, hudfarve, national eller etnisk oprindelse.
 2	Enhver kontraherende stat skal følge princippet om ikke at  

 forskelsbehandle sine statsborgere, uanset om de har erhvervet  

 indfødsret ved fødslen eller efterfølgende.
Kapitel III Regler vedrørende statsborgerret Artikel 6 Erhvervelse af indfødsret 1	Ifølge enhver kontraherende stats nationale lovgivning  

 erhverver følgende personer ex lege indfødsret:
a	Børn født af forældre, hvoraf den ene på  

 tidspunktet for barnets fødsel er i besiddelse af statsborgerret i den  

 kontraherende stat, medmindre andet følger af landets nationale  

 lovgivning vedrørende børn født i udlandet.
For så  

 vidt angår børn, hvis forældreforhold er fastslået  

 ved anerkendelse, retsafgørelse eller lignende, kan en kontraherende  

 stat bestemme, at barnet erhverver indfødsret som fastlagt i den  

 nationale lovgivning; b	hittebørn, som bliver fundet på den  

 pågældende stats område, og som ellers ville være  

 statsløse.
2	Ifølge enhver kontraherende stats nationale lovgivning  

 erhverves indfødsret af børn, der er født på den  

 pågældende stats område, og som ikke ved fødslen  

 erhverver indfødsret i en anden stat.
Indfødsretten  

 erhverves:
a	ved fødslen ex lege; eller b	efterfølgende af børn, som er statsløse, efter  

 ansøgning til den rette myndighed fra eller på vegne af det  

 pågældende barn efter de i den kontraherende stats nationale  

 lovgivning foreskrevne regler.
Det kan bestemmes, at ansøgning kun kan  

 indgives af personer, der har haft lovligt og fast ophold i det  

 pågældende land i en periode på højst fem år  

 umiddelbart forud for indgivelse af ansøgningen.
3	Ifølge enhver kontraherende stats nationale lovgivning skal  

 der gives mulighed for naturalisation af personer med lovligt og fast ophold  

 i det pågældende land.
Ifølge de af den kontraherende stat  

 opstillede betingelser for naturalisation, kan der højst kræves  

 fast ophold i en periode på ti år, før en ansøgning  

 kan indgives.
 4	Enhver kontraherende stat skal i sin nationale lovgivning lette  

 erhvervelsen af indfødsret for følgende personer:
a	personer, der er gift med en af landets statsborgere; b	børn af forældre, hvoraf den ene er i besiddelse af  

 statsborgerret i landet, idet de er omfattet af den i artikel 6, stk. 1,  

 litra a fastsatte undtagelse; c	børn af forældre, hvoraf den ene erhverver eller har  

 erhvervet statsborgerret i landet; d	adoptivbørn, hvor adoptanten er i besiddelse af statsborgerret  

 i landet; e	personer, som er født på det pågældende  

 lands område og har lovligt og fast ophold der; f	personer, som i en periode inden det fyldte 18. år har haft  

 lovligt og fast ophold i det pågældende land, idet varigheden af  

 den pågældendes faste ophold i landet bestemmes ifølge den  

 pågældende kontraherende stats nationale lovgivning; g	statsløse personer og anerkendte flygtninge med lovligt og  

 fast ophold i landet.
Artikel 7 Fortabelse af statsborgerret ex lege eller på  

 foranledning af en kontraherende stat 1	Enhver kontraherende stats nationale lovgivning må ikke  

 indeholde bestemmelser om fortabelse af statsborgerret ex lege eller  

 på foranledning af den kontraherende stat, bortset fra følgende  

 tilfælde:
a	frivillig erhvervelse af fremmed statsborgerret; b	erhvervelse af statsborgerret i den kontraherende stat gennem  

 bedragerisk handlemåde, urigtige oplysninger eller fortielse af  

 relevante forhold fra ansøgerens side; c	frivillig fremmed militærtjeneste; d	handlemåde, som er til alvorlig skade for den kontraherende  

 stats vitale interesser; e	et manglende reelt tilknytningsforhold mellem den kontraherende stat  

 og en statsborger med fast bopæl i udlandet; f	hvor det fastslås i løbet af et barns  

 mindreårighed, at de i landets nationale lovgivning fastsatte  

 betingelser, som førte til barnets ex lege erhvervelse af  

 statsborgerret i den kontraherende stat, ikke længere er opfyldt; g	adoption af et barn, hvis barnet erhverver eller er i besiddelse af  

 den ene eller begge adoptivforældrenes fremmede  

 statsborgerret.
2	En kontraherende stats nationale lovgivning kan indeholde  

 bestemmelser om, at børn, hvis forældre fortaber deres  

 statsborgerret i det pågældende land, ligeledes fortaber denne  

 statsborgerret, bortset fra de af stk. 1, litra c og d omfattede  

 tilfælde.
Børn fortaber imidlertid ikke statsborgerretten, hvis  

 den ene af deres forældre fortsat besidder den.
 3	En kontraherende stats nationale lovgivning må ikke indeholde  

 bestemmelser om, at statsborgerretten fortabes i medfør af denne  

 artikels stk. 1 og 2, hvis den pågældende person derved  

 ville blive statsløs, dog med undtagelse af de i stk. 1, litra b  

 omtalte tilfælde.
Artikel 8 Fortabelse af statsborgerret på personens egen  

 foranledning 1	Enhver kontraherende stat skal tillade, at en person kan løses  

 fra sin statsborgerret, dog på betingelse af, at den  

 pågældende ikke derved bliver statsløs.
 2	En kontraherende stat kan imidlertid i sin nationale lovgivning  

 bestemme, at alene statsborgere, som har deres faste bopæl i et andet  

 land, kan give afkald på deres statsborgerret.
Artikel 9 Generhvervelse af statsborgerret Enhver kontraherende stat skal i de tilfælde og  

 på de betingelser, som er fastsat i landets nationale lovgivning, lette  

 generhvervelsen af statsborgerret i landet for landets tidligere  

 statsborgere, som har lovligt og fast ophold i landet.
Kapitel IV Procedurer vedrørende statsborgerret Artikel 10 Behandling af ansøgninger Enhver kontraherende stat skal sikre, at  

 ansøgninger om erhvervelse, bevarelse, fortabelse, generhvervelse  

 eller udstedelse af dokumentation for erhvervelse af statsborgerret i landet  

 behandles inden for en rimelig tidsfrist.
Artikel 11 Afgørelser Enhver kontraherende stat skal sikre, at  

 afgørelser, der vedrører erhvervelse, bevarelse, fortabelse,  

 generhvervelse eller udstedelse af dokumentation for erhvervelse af  

 statsborgerret i landet, indeholder skriftlige begrundelser.
Artikel 12 Ret til fornyet prøvelse Enhver kontraherende stat skal sikre, at  

 afgørelser, der vedrører erhvervelse, bevarelse, fortabelse,  

 generhvervelse eller udstedelse af dokumentation for erhvervelse af  

 statsborgerret i landet, kan gøres til genstand for fornyet  

 administrativ eller retslig prøvelse i overensstemmelse med landets  

 nationale lovgivning.
Artikel 13 Gebyrer 1	Enhver kontraherende stat skal sikre, at gebyret for erhvervelse,  

 bevarelse, fortabelse, generhvervelse eller udstedelse af dokumentation for  

 erhvervelse af statsborgerret i landet er rimeligt.
 2	Enhver kontraherende stat skal sikre, at størrelsen af gebyret  

 for en fornyet administrativ eller retslig prøvelse ikke udgør  

 en hindring for ansøgerne.
Kapitel V Dobbelt statsborgerret Artikel 14 Tilfælde af dobbelt statsborgerret ex  

 lege 1	En kontraherende stat skal tillade:
 a	at børn, som ved fødslen automatisk har erhvervet  

 statsborgerret i forskellige lande, bevarer denne.
 b	sine statsborgere at være i besiddelse af fremmed  

 statsborgerret, såfremt denne erhverves automatisk ved  

 ægteskab.
 2	Bevarelsen af den i stk. 1 omtalte statsborgerret i forskellige  

 lande sker med forbehold for de relevante bestemmelser i denne konventions  

 artikel 7.
Artikel 15 Andre mulige tilfælde af dobbelt  

 statsborgerret Denne konventions bestemmelser begrænser ikke en  

 kontraherende stats ret til i sin nationale lovgivning at bestemme  

 hvorvidt:
a	statsborgere, som erhverver eller er i besiddelse af statsborgerret i  

 en anden stat, bevarer eller fortaber deres statsborgerret i den  

 kontraherende stat; b	erhvervelse eller bevarelse af statsborgerret er betinget af afkald  

 på eller fortabelse af fremmed statsborgerret.
Artikel 16 Bevarelse af tidligere statsborgerret En kontraherende stat må ikke gøre en persons  

 erhvervelse eller bevarelse af statsborgerret betinget af, at vedkommende  

 giver afkald på eller fortaber fremmed statsborgerret, såfremt  

 afkald eller fortabelse ikke er mulig eller ikke med rimelighed kan  

 påkræves.
Artikel 17 Rettigheder og forpligtelser i forbindelse med dobbelt  

 statsborgerret 1	Statsborgere, som bor i en kontraherende stat, og som har fremmed  

 statsborgerret, skal i den kontraherende stat, have samme rettigheder og  

 forpligtelser, som statens øvrige statsborgere.
 2	Bestemmelserne i dette kapitel vedrører ikke:
a	folkerettens regler vedrørende diplomatisk eller  

 konsulær beskyttelse, som en kontraherende stat yder en af sine  

 statsborgere, der samtidigt har fremmed statsborgerret; b	de kontraherende staters anvendelse af internationale privatretlige  

 regler i tilfælde af dobbelt statsborgerret.
Kapitel VI Statssuccession og statsborgerret Artikel 18 Principper 1	I spørgsmål om statsborgerret i tilfælde af  

 statssuccession skal enhver berørt kontraherende stat respektere  

 principperne for en retsstat, reglerne vedrørende  

 menneskerettighederne og de principper, der er indeholdt i denne konventions  

 artikel 4 og 5 samt i denne artikels stk. 2, i særdeleshed med  

 henblik på at undgå tilfælde af statsløshed.
 2	Ved afgørelsen af, om statsborgerret kan tillægges eller  

 bevares i tilfælde af statssuccession skal enhver berørt  

 kontraherende stat navnlig lægge vægt på nedenstående  

 forhold:
a	et virkeligt og faktisk eksisterende tilknytningsforhold mellem den  

 pågældende person og staten; b	den omstændighed, at den pågældende person har fast  

 bopæl i staten på tidspunktet for statssuccessionen; c	den pågældende persons eget udtrykkelige  

 ønske; d	den pågældende persons geografiske oprindelse.
 3	Såfremt erhvervelsen af statsborgerret er betinget af  

 fortabelse af fremmed statsborgerret, finder bestemmelserne i denne  

 konventions artikel 16 anvendelse.
Artikel 19 Afgørelse i henhold til international aftale I tilfælde af statssuccession skal de berørte  

 kontraherende stater søge at regulere spørgsmål  

 vedrørende statsborgerret ved indbyrdes aftale samt i påkommende  

 tilfælde under inddragelse af deres relationer til andre berørte  

 stater.
Sådanne aftaler skal respektere de principper og regler, der er  

 indeholdt, eller hvortil der henvises, i dette kapitel.
Artikel 20 Principper vedrørende ikke- statsborgere 1	Enhver kontraherende stat skal respektere følgende  

 principper:
a	statsborgere i en forgængerstat med fast bopæl i det  

 område, over hvilket suveræniteten er overgået til en  

 successorstat, og som ikke har erhvervet statsborgerret i denne, er  

 berettigede til at forblive i denne stat; b	de i litra a omhandlede personer skal behandles på lige fod med  

 successorstatens egne statsborgere for så vidt angår sociale og  

 økonomiske rettigheder.
 2	Enhver kontraherende stat kan udelukke de i stk. 1 omhandlede  

 personer fra ansættelse i offentlig tjeneste, som indebærer  

 myndighedsudøvelse.
Kapitel VII Værnepligt i tilfælde af dobbelt  

 statsborgerret Artikel 21 Opfyldelse af værnepligten 1	Personer med statsborgerret i to eller flere kontraherende stater  

 skal kun gøre militærtjeneste i en af disse.
 2	Anvendelsen af stk. 1 kan fastlægges ved særlig  

 aftale mellem de kontraherende stater.
 3	Medmindre andet er eller senere måtte blive bestemt ved  

 særlig aftale, gælder følgende bestemmelser for personer  

 med statsborgerret i to eller flere af de kontraherende stater:
a	Enhver sådan person skal opfylde sine militære  

 forpligtelser over for den kontraherende stat, hvor han har sin faste  

 bopæl.
Dog kan han inden det fyldte 19. år vælge at  

 gøre militærtjeneste som frivillig i en anden kontraherende  

 stat, hvor han ligeledes har statsborgerret, forudsat at den samlede og  

 effektive tjenestetid mindst har et omfang svarende til den aktive  

 militære tjenestetid, der gælder i den førstnævnte  

 kontraherende stat; b	En person, som har fast bopæl i en kontraherende stat, hvor han  

 ikke har statsborgerret, eller i et land, som ikke er en kontraherende stat,  

 kan vælge at gøre militærtjeneste i en hvilken som helst  

 kontraherende stat, hvor han har statsborgerret; c	En person, som i overensstemmelse med de i litra a og b fastsatte  

 regler opfylder sin værnepligt i en kontraherende stat i  

 overensstemmelse med denne stats lovgivning, anses for at have opfyldt sine  

 militære forpligtelser over for enhver af de kontraherende stater, hvor  

 han ligeledes har statsborgerret; d	En person, som før denne konventions ikrafttræden mellem  

 de kontraherende stater, hvor han har statsborgerret, har opfyldt sine  

 militære forpligtelser over for en af disse i overensstemmelse med den  

 pågældende stats lovgivning, anses for at have opfyldt de samme  

 forpligtelser over for enhver anden af de kontraherende stater, hvor han  

 ligeledes har statsborgerret; e	En person, som i overensstemmelse med litra a har gjort aktiv  

 militærtjeneste i den ene af de kontraherende stater, hvor han har  

 statsborgerret, og som senere flytter sin faste bopæl til den anden af  

 de kontraherende stater, hvor han har statsborgerret, skal kun gøre  

 militærtjeneste i reserven i sidstnævnte stat; f	Anvendelsen af denne artikel virker ikke på nogen måde  

 præjudicerende for de pågældende personers  

 statsborgerret; g	I tilfælde af, at en kontraherende stat mobiliserer, har de i  

 denne artikel indeholdte forpligtelser ikke bindende virkning for den  

 pågældende stat.
Artikel 22 Fritagelse for værnepligt eller alternativ civil  

 tjeneste Medmindre andet er eller måtte blive bestemt ved  

 særskilt aftale, finder følgende bestemmelser anvendelse  

 på personer med statsborgerret i to eller flere kontraherende  

 stater:
a	Denne konventions artikel 21, stk. 3 litra c finder anvendelse  

 på personer, som er fritaget for militærtjeneste eller har gjort  

 civil tjeneste som et alternativ; b	En person, som har statsborgerret i en kontraherende stat, som ikke  

 har tvungen værnepligt, anses for at have opfyldt sine militære  

 forpligtelser, når han har fast bopæl i den  

 pågældende stat.
Derimod anses han ikke for at have opfyldt sine  

 militære forpligtelser over for en kontraherende stat, hvor han  

 ligeledes har statsborgerret, og hvor der er tvungen værnepligt,  

 medmindre den faste bopæl har været opretholdt indtil en bestemt  

 alder, som de pågældende kontraherende stater skal give  

 meddelelse om på undertegnelsestidspunktet eller ved deponeringen af  

 deres ratifikations-, godkendelses- eller tiltrædelsesinstrumenter; c	Ligeledes anses en person, der har statsborgerret i en kontraherende  

 stat, som ikke har tvungen værnepligt, for at have opfyldt sine  

 militære forpligtelser, når han har gjort militærtjeneste  

 som frivillig i en samlet effektiv periode, der mindst svarer til omfanget af  

 den aktive militærtjeneste, der gælder i den stat, hvor han  

 ligeledes har statsborgerret, uanset hvor han har sin faste  

 bopæl.
Kapitel VIII Samarbejde mellem de kontraherende stater Artikel 23 Samarbejde mellem de kontraherende stater 1	Med henblik på at lette samarbejdet mellem de kontraherende  

 stater, skal deres kompetente myndigheder:
a	give Europarådets generalsekretær oplysninger om deres  

 nationale lovgivning vedrørende statsborgerret, herunder  

 tilfælde af statsløshed og dobbelt statsborgerret, og om  

 udviklinger, der måtte vedrøre anvendelsen af denne  

 konvention; b	på anmodning give hinanden oplysninger om deres nationale  

 lovgivning vedrørende statsborgerret og om udviklinger, der  

 måtte vedrøre anvendelsen af denne konvention.
 2	De kontraherende stater skal samarbejde indbyrdes og med  

 Europarådets øvrige medlemsstater inden for rammerne af det  

 kompetente mellemstatslige organ under Europarådet med henblik på  

 at behandle alle relevante problemer og fremme en progressiv udvikling af  

 retsprincipper og praksis vedrørende statsborgerret og dermed  

 beslægtede spørgsmål.
Artikel 24 Udveksling af oplysninger Enhver kontraherende stat kan til enhver tid med forbehold  

 af den gældende registerlovgivning erklære, at den vil informere  

 en anden kontraherende stat, der har afgivet samme erklæring, om at  

 statsborgere i denne anden stat frivilligt har erhvervet statsborgerret i den  

 pågældende stat.
I en sådan erklæring kan det  

 tilkendegives, under hvilke betingelser den kontraherende stat vil afgive de  

 pågældende oplysninger.
Erklæringen kan til enhver tid  

 tilbagekaldes.
Kapitel IX Konventionens anvendelse Artikel 25 Erklæringer vedrørende konventionens  

 anvendelse 1	Enhver stat kan på undertegnelsestidspunktet eller ved  

 deponeringen af sit ratifikations-, godkendelses- eller  

 tiltrædelsesinstrument erklære, at den agter at undtage kapitel  

 VII fra konventionens anvendelsesområde.
 2	Bestemmelserne i kapitel VII finder kun anvendelse i forholdet mellem  

 de kontraherende stater, for hvem kapitel VII er gældende.
3	Enhver kontraherende stat kan efterfølgende meddele  

 Europarådets generalsekretær, at den agter at lade bestemmelserne  

 i kapitel VII finde anvendelse, som var blevet undtaget på  

 undertegnelsestidspunktet eller i statens ratifikations-, godkendelses- eller  

 tiltrædelsesinstrument.
Denne meddelelse får virkning fra  

 modtagelsesdatoen.
Artikel 26 Virkningen af denne konvention 1	Bestemmelserne i denne konvention er uden præjudice for  

 bestemmelserne i national lovgivning eller bindende internationale  

 instrumenter, som allerede er trådt i kraft eller senere måtte  

 træde i kraft, ifølge hvilke enkeltpersoner har eller ville  

 få en bedre retsstilling på området vedrørende  

 statsborgerret.
 2	Denne konvention er uden præjudice for anvendelsen af:
a	Konventionen af 1963 om begrænsning af tilfælde af  

 dobbelt statsborgerret og værnepligt for personer med dobbelt  

 statsborgerret og dennes protokoller; b	andre bindende internationale instrumenter for så vidt disse er  

 i overensstemmelse med denne konvention, i forholdet mellem de kontraherende stater, der er  

 forpligtet af disse instrumenter.
Kapitel X Afsluttende bestemmelser Artikel 27 Undertegnelse og ikrafttræden 1	Denne konvention skal være åben for undertegnelse af  

 Europarådets medlemsstater samt ikke- medlemsstater, som har deltaget i  

 udarbejdelsen af den.
Disse stater kan give deres samtykke til at være  

 bundet:
a	ved undertegnelse uden forbehold af ratifikation eller godkendelse,  

 eller b	ved undertegnelse under forbehold af ratifikation eller godkendelse  

 efterfulgt af ratifikation eller godkendelse.
 Ratifikations- eller godkendelsesinstrumenterne skal  

 deponeres hos Europarådets generalsekretær.
 2	Denne konvention træder i kraft for alle stater, der har givet  

 deres samtykke til at blive bundet af konventionen, den første dag i  

 den måned, der følger efter udløbet af en periode  

 på tre måneder efter den dato, hvor tre af Europarådets  

 medlemsstater har givet deres samtykke til at være bundet af denne  

 konvention i overensstemmelse med de i foregående stykke indeholdte  

 bestemmelser.
 3	For så vidt angår enhver stat, som senere giver sit  

 samtykke til at være bundet af konventionen, træder denne i kraft  

 den første dag i den måned, der følger efter  

 udløbet af en periode på tre måneder efter den dato, hvor  

 den pågældende stat har undertegnet eller deponeret sit  

 ratifikations- eller godkendelsesinstrument.
Artikel 28 Tiltrædelse 1	Efter at denne konvention er trådt i kraft, kan  

 Europarådets Ministerkomité opfordre enhver stat, som ikke er  

 medlem af Europarådet, og som ikke har deltaget i udarbejdelsen af den,  

 til at tiltræde konventionen.
 2	For så vidt angår enhver stat, som tiltræder denne  

 konvention, træder den i kraft den første dag i den måned,  

 der følger efter udløbet af en periode på tre  

 måneder efter den dato, hvor den pågældende stat har  

 deponeret sit tiltrædelsesinstrument hos Europarådets  

 generalsekretær.
Artikel 29 Forbehold 1	Der kan ikke tages forbehold for så vidt angår  

 bestemmelserne indeholdt i denne konventions kapitel I, II og VI.
Enhver stat  

 kan på undertegnelsestidspunktet eller ved deponeringen af sit  

 ratifikations-, godkendelses- eller tiltrædelsesinstrument tage et  

 eller flere forbehold over for konventionens øvrige bestemmelser, for  

 så vidt disse forbehold er i overensstemmelse med konventionens  

 formål og hensigt.
 2	Enhver stat, som tager et eller flere forbehold, skal underrette  

 Europarådets generalsekretær om det relevante indhold af landets  

 nationale lovgivning eller om andre relevante forhold.
3	En stat, som har taget et eller flere forbehold i overensstemmelse  

 med stk. 1, skal overveje at tilbagekalde disse helt eller delvis,  

 så snart omstændighederne tillader det.
En sådan  

 tilbagekaldelse foretages ved en meddelelse til Europarådets  

 generalsekretær og får virkning fra modtagelsesdatoen.
 4	Enhver stat, som udvider denne konventions anvendelse til et  

 territorialt område, der er omtalt i den i artikel 30 stk. 2  

 nævnte erklæring, kan for så vidt angår det  

 pågældende område tage et eller flere forbehold i  

 overensstemmelse med bestemmelserne i de foregående stykker.
 5	En kontraherende stat, som har taget forbehold over for en hvilken  

 som helst af de i konventionens kapitel VII fastsatte bestemmelser, kan ikke  

 kræve, at disse bestemmelser anvendes af en anden kontraherende stat,  

 undtagen i den udstrækning, hvori den selv har accepteret  

 dem.
Artikel 30 Territorialt anvendelsesområde 1	Enhver stat kan - på tidspunktet for undertegnelse eller ved  

 deponeringen af sit ratifikations-, godkendelses- eller  

 tiltrædelsesinstrument - angive, inden for hvilket område eller  

 hvilke områder denne konvention skal finde anvendelse.
2	Enhver stat kan på et senere tidspunkt ved erklæring til  

 Europarådets generalsekretær udvide denne konventions anvendelse  

 til ethvert andet område, som er angivet i erklæringen, og for  

 hvis internationale relationer den pågældende stat er ansvarlig,  

 eller på hvis vegne den er bemyndiget til at påtage sig  

 forpligtelser.
For så vidt angår et sådant område  

 træder konventionen i kraft den første dag i den måned,  

 der følger efter udløbet af en periode på tre  

 måneder efter datoen for generalsekretærens modtagelse af en  

 sådan erklæring.
3	Enhver erklæring, der er afgivet i henhold til de to  

 foregående stykker kan, for så vidt angår ethvert  

 område, der er anført i erklæringen, tilbagekaldes ved en  

 meddelelse til generalsekretæren.
Tilbagekaldelsen træder i kraft  

 den første dag i den måned, der følger efter  

 udløbet af en periode på tre måneder fra datoen for  

 generalsekretærens modtagelse af en sådan meddelelse.
Artikel 31 Opsigelse 1	Enhver kontraherende stat kan på ethvert tidspunkt opsige hele  

 konventionen eller blot kapitel VII ved en meddelelse til Europarådets  

 generalsekretær.
 2	En sådan opsigelse træder i kraft den første dag i  

 den måned, der følger efter udløbet af en periode  

 på tre måneder efter datoen for generalsekretærens  

 modtagelse af meddelelsen.
Artikel 32 Meddelelser fra generalsekretæren Europarådets generalsekretær skal underrette  

 Europarådets medlemsstater, enhver signatarstat, enhver kontraherende  

 stat og enhver anden stat, som har tiltrådt denne konvention  

 om:
a	undertegnelser; b	deponering af ratifikations-, godkendelses- eller  

 tiltrædelsesinstrumenter; c	datoer for denne konventions ikrafttræden i overensstemmelse  

 med konventionens artikel 27 og 28; d	ethvert forbehold og enhver tilbagekaldelse af forbehold i  

 medfør af bestemmelserne i konventionens artikel 29; e	enhver meddelelse eller erklæring afgivet i medfør af  

 bestemmelserne i denne konventions artikel 23, 24, 25, 27, 28, 29, 30 og  

 31; f	enhver anden handling, meddelelse eller underretning  

 vedrørende denne konvention.
 Til bekræftelse heraf har de undertegnede  

 befuldmægtigede undertegnet denne konvention.
 Udfærdiget i Strasbourg, den 6. november 1997,  

 på engelsk og fransk, idet begge tekster skal have samme gyldighed, i  

 et enkelt eksemplar, som deponeres i Europarådets arkiver.  

 Europarådets generalsekretær fremsender bekræftede  

 genparter heraf til Europarådets medlemsstater, til de  

 ikke-medlemsstater, som har deltaget i udarbejdelsen af denne konvention,  

 samt til de stater, som er blevet opfordret til at tiltræde den.
