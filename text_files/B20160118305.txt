Bekendtgørelse om ændring af bekendtgørelse om minimumssikkerhedskrav for tunneler i det transeuropæiske vejnet § 1 I bekendtgørelse nr. 726 af 3. juli 2008 om minimumssikkerhedskrav for tunneler i det transeuropæiske vejnet, som er ændret ved bekendtgørelse nr. 142 af 20. februar 2012, foretages følgende ændringer:
 1. § 2, stk. 1, affattes således:
»Vejdirektoratet er administrativ myndighed for tunneler i det transeuropæiske vejnet, jf. direktivets artikel 4, stk. 1. Dog er A/S Øresundsforbindelsen administrativ myndighed for Tårnby-tunnelen og Øresundsbro Konsortiet I/S administrativ myndighed for Øresundstunnelen« § 2 Bekendtgørelsen træder i kraft den 1. oktober 2016.
