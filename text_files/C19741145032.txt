 Ved Lemvig rets dom af 9.2.1973 var en ca. 19-årig ung mand idømt fængsel  

 i 2 år for voldtægt, og afsoningen var iværksat.
 Den 20.8.1973 blev han påny varetægtsfængslet som sigtet for voldtægt  

 begået den 18.8.1974 under udgang fra statsfængsel.
Ved Vestre landsrets nævningedom af 16.1.1974 blev han frifundet for  

 tiltalen.
Der blev ikke under sagen rejst krav om erstatning for uberettiget  

 varetægtsfængsling i medfør af retsplejelovens kapitel 93 a.
 I strafberegningscirkulærets § 9 er fastsat følgende bestemmelse:  

 »Såfremt den indsatte iøvrigt varetægtsfængsles (anholdes) under  

 strafudståelsen, anses fuldbyrdelsen for afbrudt under fængslingen  

 (anholdelsen), dersom der i henhold til borgerlig straffelovs § 86 i  

 forbindelse med domfældelse i sagen kan foretages fradrag for dette  

 tidsrum«.
 I forbindelse med prøvelæsladelse af domfældte den 25.1.1974 resolverede  

 kriminalforsorgen, at varetægtsfængslingen ikke havde afbrudt  

 strafudståelsen, da der på grund af frifindelsen ikke i dette tilfælde kunne  

 gives fradrag i medfør af straffelovens § 86, jfr. strafberegningscirkulærets  

 § 9 modsætningsvis.
 Kriminalforsorgen har overfor mig oplyst, at man i en situation som denne,  

 hvor der sker frifindelse for et forhold, som den pågældende har været sigtet  

 for under fuldbyrdelsen af en tidligere dom, vil foretage afkortning i den  

 tidligere straf for den tid, han måtte være varetægtsfængslet, hvadenten krav  

 om erstatning er fremsat eller ikke, og - hvis erstatningskrav har været  

 fremsat - uanset om erstatning nægtes eller imødekommes i medfør af  

 retsplejelovens kapitel 93 a.
 Jeg skal anmode om, at retten i påkommende tilfælde orienteres om  

 kriminalforsorgens fortolkning af strafberegningscirkulærets § 9.
 Per Lindegaard.
