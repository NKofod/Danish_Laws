 Den 25. august 1988 undertegnedes i Helsingfors en overenskomst mellem  

 Danmark, Finland, Island, Norge og Sverige om støtte til et projekt om  

 oprettelse af en regional genbank for plantevækster i SADCC-regionen.
 De nordiske landes samlede bidrag til projektet er beregnet til 24.600.000  

 svenske kroner, af hvilke Danmarks andel udgør 6.100.000. Overenskomsten  

 omfatter første fase - til og med 1992 - af projektets i alt 5 faser.
 Hovedformålet med projektet er at opbygge infrastruktur og kompetence  

 inden for genbankområdet med henblik på at bevare regionens oprindelige  

 plantevækster.
 Overenskomsten trådte i kraft den 25. august 1988.
