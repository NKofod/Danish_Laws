Bekendtgørelse om forbud mod afholdelse  

 af markeder m.v. for klovbærende dyr og om indsamling af  

 klovbærende dyr I medfør af § 9, § 12, § 22 og § 43, stk. 2 og 3, i lov nr. 351 af  

 2. juni 1999 om sygdomme og infektioner hos dyr, fastsættes:
 § 1. Ved et godkendt samlested forstås i  

 denne bekendtgørelse: Ethvert sted hvor klovbærende dyr fra  

 forskellige oprindelsesbesætninger, afsenderbesætninger eller  

 handelsbesætninger samles med henblik på at udgøre en  

 sending klovbærende dyr bestemt til handel, og som råder over det  

 nødvendige udstyr og de nødvendige anlæg til at huse dem.  

 Der skal endvidere være tilknyttet en embedsdyrlæge til  

 samlestedet.
§ 2. Det er indtil videre forbudt at afholde  

 markeder, dyrskuer, auktioner eller enhver anden samling af klovbærende  

 dyr.
Det er tilladt at transportere levende klovbærende dyr,  

 såfremt betingelserne i denne bekendtgørelse opfyldes, jf. § 3  

 og § 4.
 § 3. Det tilladt at transportere andre  

 klovbærende dyr end svin og kvæg, inden for samme  

 fødevareregion, på følgende vilkår:
 1)	At der foreligger tilladelse til transporten fra  

 Fødevareregionen.
 2)	At transportmidlet underkastes den i § 6 omhandlede  

 behandling.
 Stk. 2. Det er tilladt at transportere andre  

 klovbærende dyr end svin og kvæg, direkte til et slagteri eller  

 via et godkendt samlested, til et slagteri til omgående slagtning  

 på følgende vilkår:
 1)	At der foreligger tilladelse til transporten fra den  

 fødevareregion, hvor afsendelsesejendommen er beliggende.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 3)	At transportmidlet underkastes den i § 6 omhandlede  

 behandling.
 Stk. 3. Det er tilladt inden for Danmark at transportere  

 andre klovbærende dyr end svin og kvæg, direkte fra en ejendom  

 til en anden ejendom eller via et godkendt samlested direkte til en anden  

 ejendom, fra samlestedet dog til højest 6 ejendomme, på  

 følgende vilkår:
1)	At der foreligger tilladelse til transporten fra den  

 fødevareregion, hvor afsenderejendommen er beliggende.
Transporten  

 skal anmeldes til afsenderregionen mindst 24 timer forud for transporten.
Det  

 er en betingelse for tilladelsen, at dyrene har været holdt på  

 afsenderejendommen i mindst 20 dage eller hvis dyrene er yngre, siden  

 fødslen, og at der ikke er indsat klovbærende dyr på  

 ejendommen i samme periode.
 2)	At den fødevareregion hvor modtagerejendommen er beliggende  

 orienteres om transporten.
 3)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 4)	At transportmidlet underkastes den i § 6 omhandlede  

 behandling.
 Stk. 4. Det er tilladt at transportere andre klovbærende dyr end  

 svin og kvæg, direkte eller via et godkendt samlested til fælles  

 græsgange, på følgende vilkår:
1)	At der foreligger tilladelse til transporten fra både den  

 fødevareregion, hvor afsenderejendommen er beliggende, og den  

 fødevareregion, hvor den fælles græsgang er beliggende.  

 Transporten skal anmeldes til afsenderregionen mindst 24 timer forud for  

 transporten.
Det er en betingelse for tilladelsen, at dyrene har været  

 holdt på afsenderejendommen i mindst 20 dage eller hvis dyrene er  

 yngre, siden fødslen, og at der ikke er indsat klovbærende dyr  

 på ejendommen i samme perioder.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 3)	At transportmidlet underkastes den i § 6 omhandlede  

 behandling.
 Stk.5. Det er tilladt ved samhandel til en anden medlemsstat i den  

 Europæisk Union at transportere andre klovbærende dyr end svin og  

 kvæg direkte til slagtning eller til levebrug, direkte fra en ejendom  

 til en anden ejendom eller via et godkendt samlested direkte til en anden  

 ejendom, fra samlestedet dog til højest 6 ejendomme, på  

 følgende vilkår:
 1)	At der ved afsendelse til en anden medlemsstat af den  

 Europæiske Union sker anmeldelse til den fødevareregion, hvor  

 afsenderejendommen er beliggende, så betids, at regionen kan indhente  

 tilladelse fra den centrale og regionale veterinærmyndighed i  

 modtagerlandet samt den centrale veterinærmyndighed i eventuelle  

 transitlande senest 24 timer før ankomsten.
2)	At der foreligger tilladelse til transporten fra den  

 fødevareregion, hvor afsenderejendommen er beliggende.
Det er en  

 betingelse for tilladelsen, at dyrene har været holdt på  

 afsenderejendommen i mindst 30 dage eller siden fødslen, hvor dyrene  

 er yngre, og at der ikke er indsat klovbærende dyr på ejendommen  

 i samme periode.
 3)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 4)	At transportmidlet underkastes den i § 6 omhandlede  

 behandling.
§ 4. Det er tilladt at transportere svin eller  

 kvæg indenfor samme fødevareregion.
Inden for Danmark er det  

 herudover tilladt at transportere svin eller kvæg, direkte fra en  

 ejendom til en anden ejendom eller via et godkendt samlested direkte til en  

 anden ejendom, fra samlestedet dog til højest 10 ejendomme, på  

 følgende vilkår:
 1)	At dyrene under transporten eller ved opsamlingen ikke kommer i  

 kontakt med dyr, der hidrører fra en ejendom i områder, hvor der  

 er restriktioner som følge af udbrud af mund- og klovesyge.
 2)	At transportmidlet underkastes den i § 6 omhandlede  

 behandling.
 Stk. 2. Vilkårene i stk. 1, 2 pkt., nr. 1 og 2, finder ligeledes  

 anvendelse ved transport af kvæg til fællesgræsgange.
 Stk. 3. Det er tilladt ved samhandel til en anden  

 medlemsstat i den Europæisk Union at transportere svin eller  

 kvæg, direkte til slagtning eller til levebrug, direkte fra en ejendom  

 til en anden ejendom eller via et godkendt samlested direkte til en anden  

 ejendom, fra samlestedet dog til højest 10 ejendomme, på  

 følgende vilkår:
 1)	At der ved afsendelse til en anden medlemsstat af den  

 Europæiske Union sker anmeldelse til den fødevareregion, hvor  

 afsenderejendommen er beliggende, så betids, at regionen kan indhente  

 tilladelse fra den centrale og regionale veterinærmyndighed i  

 modtagerlandet samt den centrale veterinærmyndighed i eventuelle  

 transitlande senest 24 timer før ankomsten.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 3)	At transportmidlet underkastes den i § 6 omhandlede  

 behandling.
 § 5. Omladning af klovbærende dyr er kun  

 tilladt på godkendte samlesteder, og kun under embedsdyrlægens  

 opsyn.
§ 6. Transportmidler, der anvendes til de i § 3  

 eller § 4 omhandlede transporter, skal før fornyet transport  

 være rengjort og desinficeret.
Transportøren skal ved ankomsten  

 til en ejendom fremlægge skriftlig dokumentation herfor før  

 afhentning af dyr, og dokumentationen skal på forlangende fremvises for  

 fødevareregionen.
 § 7. Det er forbudt ved de i § 3 eller § 4  

 omhandlede transporter at benytte godkendte mellemstationer.
 § 8. Overtrædelse af §§2 -7 straffes med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Bekendtgørelsen træder i kraft  

 den 18. maj 2001.
 Stk. 2. Samtidig ophæves bekendtgørelse nr. 313 af 7.  

 maj 2001 om forbud mod afholdelse af markeder m.v. for klovbærende dyr  

 og om indsamling af klovbærende dyr.
