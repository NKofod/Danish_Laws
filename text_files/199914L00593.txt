Betænkning afgivet af  

 Uddannelsesudvalget den 16. maj 2000 Betænkning over Forslag til lov om  

 statens voksenuddannelsesstøtte (SVU) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Daghøjskoleorganisationerne, Dansk Familielandbrug, De danske Landboforeninger, Foreningen af Daghøjskoler og Landsorganisationen i Danmark.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Et flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lægger vægt på, at undervisningsministeren over  

 for udvalget har oplyst følgende:
a.
Vedrørende erhvervsrettet voksen- og efteruddannelse under  

 andre ministerier end Undervisningsministeriet For erhvervsrettet voksen- og efteruddannelse under andre  

 ministerier pågår der p.t. et arbejde mellem Finansministeriet,  

 Arbejdsministeriet og Undervisningsministeriet med henblik på at  

 afklare, under hvilken støtte- eller godtgørelseslovgivning de  

 uddannelser under andre offentlige myndigheder, der hidtil har været  

 berettigede til voksenuddannelsesstøtte (VUS) og/eller orlov, fremover  

 skal indplaceres.
 Undervisningsministeren har over for udvalget  

 tilkendegivet, at det er hensigten, at uddannelser under andre offentlige  

 myndigheder, der niveau- og indholdsmæssigt opfylder kravene for, at  

 man kan opnå støtte eller godtgørelse for  

 indtægtstab i forbindelse med deltagelse i erhvervsrettet voksen- og  

 efteruddannelse, vil blive sikret adgang hertil.
For erhvervsrettet voksen- og efteruddannelse på  

 videregående niveau har undervisningsministeren stillet  

 ændringsforslag til kapitel 4, § 8, i lovforslaget, med henblik  

 på at ministeren bemyndiges til at fastsætte regler om en »positivliste« for videregående uddannelser under andre offentlige  

 myndigheder, herunder bl.a. visse videregående efteruddannelser under  

 f.eks.
Kulturministeriets ressort.
Tildeling efter disse regler  

 forudsætter, at en ansøger i øvrigt opfylder  

 lovforslagets krav for at opnå SVU efter kapitel 4. For så vidt  

 angår videregående efteruddannelsesforløb på Dansk  

 Kommunal Kursus, Den Kommunale Højskole og  

 Forvaltningshøjskolen, der i dag giver adgang til uddannelsesorlov,  

 indgår spørgsmålet i den arbejdsgruppe, regeringen har  

 nedsat sammen med de kommunale organisationer, der har til opgave at  

 udarbejde en »uddannelsespakke«,  

 som kan indgå i forhandlingerne om kommunernes økonomi for 2001.
 For erhvervsrettede voksen- og efteruddannelser under  

 andre offentlige myndigheder, der ligger under videregående niveau, er  

 der i det af arbejdsministeren fremsatte forslag til lov om  

 godtgørelse ved deltagelse i erhvervsrettet voksen- og  

 efteruddannelse, L 257, åbnet mulighed for efter forhandling med de  

 berørte ministre at inddrage andre uddannelser under  

 godtgørelsesreglerne, herunder uddannelse udbudt af offentlige  

 instanser, hvor der specifikt sigtes på uddannelser på Den  

 Kommunale Højskole og på Dansk Kommunalkursus.
Undervisningsministeren forventer, at udredningsarbejdet  

 mellem Finansministeriet, Arbejdsministeriet og Undervisningsministeriet  

 afsluttes inden sommerferien.
Ministeren har oplyst, at det er hensigten, at  

 erhvervsrettede voksen- og efteruddannelser under andre ministerier og  

 offentlige myndigheder, der opfylder kravene for at få SVU eller  

 godtgørelse, vil være indarbejdet i de respektive  

 bekendtgørelser inden lovenes ikrafttræden den 1. januar  

 2001.
b.
Overgangsordninger for meritpædagoguddannelsen Undervisningsministeren har over for udvalget oplyst, at  

 udformningen af overgangsordningen for meritpædagoguddannelsen vil ske  

 i form af en bekendtgørelse i efteråret 2000, og at den forud  

 herfor vil blive forhandlet med forligspartierne.
Ministeren vil endvidere  

 inddrage de berørte organisationer ved udformningen af  

 overgangsordningens indhold.
Ministeren vil stille ændringsforslag,  

 således at der bliver hjemmel til, at ministeren har bemyndigelse til  

 at fastsætte regler om en overgangsordning for de  

 uddannelsessøgende, der har påbegyndt  

 meritpædagoguddannelsen før den 1. januar 2001.
 Udgangspunktet for overgangsordningen vil, jf. de  

 almindelige bemærkninger til lovforslaget, være en  

 hensigtsmæssig afvikling af den eksisterende mulighed for at kombinere  

 52 ugers orlov med 80 ugers voksenuddannelsesstøtte (VUS). Det er  

 hensigten, at vilkårene for at opnå støtte til uddannelsen  

 efter overgangsperioden skal sidestilles med uddannelser på tilsvarende  

 niveau, dvs. de øvrige diplomuddannelser, der, jf. lovforslagets  

 kapitel 4, kan opnå 52 ugers SVU, når uddannelsen er tilrettelagt  

 på heltid.
c.
Grundlæggende ændringer af de ordinære social- og  

 sundhedsuddannelser Ministeren har over for udvalget oplyst, at der p.t.  

 pågår overvejelser om mere grundlæggende ændringer af  

 de ordinære social- og sundhedsuddannelser.
Det er derfor besluttet at  

 afvente ændringer i vilkår og rammer for voksenuddannelserne  

 på området for social- og sundhedsuddannelser  

 (opskolingsuddannelserne, Pædagogisk Grunduddannelse-merit (merit-PGU)  

 samt enkeltfag heraf udbudt under åben uddannelse). Dette er parallelt  

 til udviklingen af erhvervsuddannelsesområdet, hvor ændringer i  

 voksenuddannelserne har afventet nyordningen af ungdomsuddannelserne.
Konkret indebærer dette, at den mulighed, som  

 lovforslaget om erhvervsrettet grunduddannelse og videregående  

 uddannelse (videreuddannelsessystemet) for voksne (VFV), jf.
L 250, giver for  

 at etablere en grunduddannelse for voksne (GVU), foreløbig hviler og  

 ikke vil blive taget i brug, førend der foreligger en nyordning af de  

 ordinære uddannelser.
Ligeledes fastholdes foreløbig den del af  

 finansieringen, der er tilvejebragt ved deltagerbetaling (oftest betalt af  

 arbejdsgiverne), indtil der foreligger en nyordning af de ordinære  

 uddannelser.
Med hensyn til merit-PGU tages spørgsmålet om  

 finansiering af deltagerbetaling op i arbejdsgruppen mellem  

 Finansministeriet, Arbejdsministeriet, Undervisningsministeriet og de  

 kommunale organisationer.
Ministeren har over for udvalget oplyst, at det er  

 hensigten, at der skal være tilvejebragt en løsning herfor inden  

 lovens ikrafttræden den 1. januar 2001.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af undervisningsministeren stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de af undervisningsministeren stillede  

 ændringsforslag.
 Et flertal inden for mindretallet (Venstres, Det  

 Konservative Folkepartis og Dansk Folkepartis medlemmer af udvalget) anser  

 alle 11 lovforslag (L 250-L 260) for et samlet lovkompleks, der  

 udmønter regeringens finanslovaftale for 2000 med venstrefløjen  

 og CD om en reform af voksen- og efteruddannelsen (VEU-reformen). I  

 konsekvens heraf vil flertallet stemme imod alle de nævnte 11  

 lovforslag i VEU-reformen og vil stemme hverken for eller imod de  

 ændringsforslag, der er stillet af forligskredsen.
Flertallet ønsker at pointere, at livslang  

 læring er fremtidens nøgleord.
Den enkelte skal forny og udvikle  

 sine kvalifikationer gennem hele livet til gavn for samfundet, virksomhederne  

 og individet.
Et voksen- og efteruddannelsessystem med et varierende tilbud  

 af høj kvalitet er afgørende for, at danske virksomheder kan  

 klare sig tilfredsstillende på det internationale marked.
Uddannelse  

 skal derfor i stigende grad være en del af arbejdslivet, så  

 arbejdskraften kan følge den teknologiske udvikling og bidrage til at  

 skabe den øgede velstand, der ligger i fremtidens muligheder.
Voksen- og efteruddannelse er imidlertid forbundet med  

 høje omkostninger i form af midlertidigt produktionstab,  

 godtgørelse, dækning af undervisningsomkostninger m.v.
Derfor er  

 det afgørende, at voksen- og efteruddannelsessystemet bliver nemt at  

 anvende, samt at tilbudene bedst muligt lever op til virksomheders og  

 medarbejderes forventninger og behov, hvad angår indhold og  

 kvalitet.
Flertallet bifalder de intentioner, der ligger bag de  

 fremsatte lovforslag til en reform af voksen- og efteruddannelsessystemet,  

 men det fremsatte lovkompleks løser ikke de grundlæggende  

 problemer i det eksisterende voksen- og efteruddannelsessystem.
Lovkomplekset  

 bevarer i høj grad det eksisterende system som en række  

 overlappende systemer, hvilket specielt mindre virksomheder vil have  

 uforholdsmæssigt store omkostninger ved at gennemskue og dermed at  

 anvende.
 Regeringen har tilsyneladende haft samme intentioner som  

 flertallet, men flertallet må beklageligvis konstatere, at regeringen  

 med finanslovaftalen og det fremsatte lovkompleks ikke får skabt den  

 nødvendige gennemskuelighed, enkelhed og samling af voksen- og  

 efteruddannelsessystemet.
Reformens vægtning af indsatsen for de kortuddannede Flertallet kan bifalde målsætningen om at  

 forbedre efteruddannelsesindsatsen for de kortuddannede og ønsker  

 hermed at pointere, at på dette område er der brug for at  

 forbedre indsatsen, både hvad angår generelle og mere  

 specialiserede kompetencer.
Vejen til en bedre indsats på dette område  

 burde imidlertid gå gennem en effektivisering af den samlede voksen- og  

 efteruddannelsesindsats.
Det fremsatte lovkompleks er desværre i  

 høj grad baseret på et omfordelingsprincip, hvor der kun gives  

 tilskud op til et vist kompetenceniveau, hvorefter udgifterne finansieres  

 kollektivt.
Lovkomplekset satser meget ensidigt på den  

 såkaldte »skubeffekt« og i meget ringe grad på  »trækeffekten«.
Flertallet finder det positivt, at  

 lovkomplekset tilgodeser ønsket om og behovet for specielt øget  

 fokus på udvikling af læse-, skrive- og regnefærdigheder,  

 men lovkomplekset afspejler klart, at forligsparterne synes at glemme, at et  

 videnssamfund ikke alene etableres ved et »skubsystem«, hvor  

 der er fokus på at få de kortuddannede op på et  

 højere niveau.
Et videnssamfund etableres i lige så høj  

 grad ved et »træksystem «, hvor de bedst uddannede tilsvarende  

 får mulighed for at blive endnu dygtigere.
Flertallet havde  

 således ønsket, at en samlet voksen- og efteruddannelsesreform  

 også ville forbedre mulighederne for efteruddannelse på de  

 højere læreanstalter væsentligt.
Dertil kommer, at da en del af udgifterne finansieres  

 gennem en skat på arbejdskraft via Arbejdsmarkedets  

 Uddannelsesfinansiering (AUF), må der forventes en nedskæring af  

 anvendelsen af voksen- og efteruddannelsessystemet på de områder,  

 hvor der er hel eller delvis brugerfinansiering.
Dette vil flytte ressourcer  

 til de kortuddannede fra andre grupper på arbejdsmarkedet, hvilket  

 yderligere hindrer »trækeffekten«.
Voksenuddannelsessystemet Forslag til lov om erhvervsrettet grunduddannelse og  

 videregående uddannelse (videreuddannelsessystemet) for voksne, jf.
L  

 250, er en del af det fundament, som voksen- og efteruddannelsesreformen skal  

 hvile på.
Flertallet ønsker at pointere, at lovforslagets match  

 eller parallelitet mellem det ordinære kompetencesystem og det  

 foreslåede voksenuddannelsessystem på ingen måde er klar.  

 Det er således ikke sandsynliggjort af undervisningsministeren, at  

 niveauet for en videregående voksenuddannelse vil matche niveauet for  

 en kort videregående uddannelse, at en diplomuddannelse vil matche  

 niveauet for en mellemlang videregående uddannelse eller en  

 bacheloruddannelse, eller at en masteruddannelse vil matche niveauet for en  

 kandidatuddannelse.
Flertallet ønsker i den forbindelse at betone  

 vigtigheden af, at voksen- og efteruddannelsesreformen ikke kommer til at  

 devaluere niveauerne i det ordinære uddannelsessystem samt for  

 eksisterende voksen- og efteruddannelser.
Dertil kommer, at lovkomplekset på ingen måde  

 forholder sig klart til adgangen til og vekselvirkningen mellem det  

 ordinære kompetencesystem og det foreslåede parallelle  

 voksenuddannelsessystem.
Vurderingen af dette er ifølge  

 undervisningsministeren de enkelte uddannelsesinstitutioners ansvar, og det  

 er ikke klart, hvorledes den enkeltes kompetencer vurderes, herunder  

 både erhvervserfaring og den formelle uddannelse.
Samtidig må det  

 frygtes, at kompetencevurderingen administrativt vil være til stor  

 byrde for de enkelte uddannelsesinstitutioner.
Derudover tilgodeser  

 lovkomplekset kun i meget begrænset omfang, at efter- og  

 videreuddannelse kan tages på private institutioner.
Endelig mener  

 flertallet, at det er kritisabelt, at Undervisningsministeriet ved  

 fremsættelse af lovkomplekset ikke har et overblik over, hvorledes de  

 mange eksisterende efter- og videreuddannelsestilbud passer ind i det  

 foreslåede voksenuddannelsessystem.
Forberedende voksenundervisning Flertallet finder det væsentligt, at der  

 igangsættes en indsats for læsesvage og talsvage voksne.  

 Flertallet hilser derfor forslag til lov om forberedende voksenundervisning,  

 jf.
L 252, velkommen, idet der gennem denne del af lovkomplekset sikres et  

 øget tilbud om uddannelse inden for de nævnte områder.  

 Desværre må flertallet konstatere, at lovkomplekset med sin meget  

 centralistiske fastsættelse af indholdet af den forberedende  

 voksenundervisning sandsynligvis rammer forbi målgruppen.
Flertallet  

 mener, at der ved den forberedende voksenundervisning burde være  

 mulighed for at etablere et indskolings- eller trampolinforløb, der  

 naturligt leder målgruppen ind til kurser dels i læsning,  

 stavning og skriftlig fremstilling, dels i talforståelse, regning og  

 basale matematiske begreber.
Det er således velkendt, at det er uhyre  

 svært for målgruppen at tilmelde sig eksamensforberedende  

 undervisning i de nævnte fag.
Derudover ønsker flertallet at pointere, at det  

 forventede efteruddannelsesbehov blandt underviserne ikke synes dækket  

 af lovforslaget om forberedende voksenundervisning.
Flertallet ønsker  

 også at påpege, at udbud af forberedende voksenundervisning  

 fører til en ændring af den fastsatte kvoteordning for  

 daghøjskolerne, idet daghøjskoler med et stort udbud af  

 forberedende voksenuddannelse belønnes, mens mindre  

 daghøjskoler risikerer at skulle afgive kvoteelever.
Endelig finder  

 flertallet det kritisabelt, at eksisterende daghøjskoleforløb i  

 høj grad skal erstattes af den forberedende voksenundervisning.
Arbejdsmarkedets UddannelsesFinansiering Flertallet må klart tage afstand fra den del af  

 lovkomplekset, der vedrører oprettelse af Arbejdsmarkedets  

 UddannelsesFinansiering (AUF) med tilhørende bestyrelse, jf.
L  

 256.
Arbejdsmarkedets UddannelsesFinansiering baseres på  

 et kollektivt opkrævet arbejdsgiverbidrag, beregnet ud fra antallet af  

 beskæftigede i den enkelte virksomhed, hvorved AUF-bidraget alene kan  

 betragtes som en beskatning af arbejdskraft.
Flertallet vurderer, at et  

 kollektivt opkrævet AUF-bidrag er problematisk, idet der ikke etableres  

 en forbindelse mellem forbrug og finansiering af voksen- og  

 efteruddannelsesindsatsen.
Det er således en stor misforståelse  

 at tro, at et kollektivt bidrag kan forsvares med, at arbejdsmarkedets parter  

 selv deltager i administrationen af ordningen.
På  

 efterspørgselssiden vil beslutningstageren i stort set alle  

 tilfælde være den enkelte virksomhed, hvis forbrug ikke vil  

 påvirke virksomhedens AUF-bidrag.
Flertallet finder, at de virksomheder, der fortrinsvis  

 benytter sig af private voksen- og efteruddannelsestilbud med fuld  

 brugerbetaling eller offentlige tilbud med delvis brugerbetaling, vil blive  

 ramt af AUF-bidraget, idet disse virksomheder kommer til at finansiere  

 både eget forbrug og andres forbrug på samme tid.
Flertallet  

 frygter derfor, at der sammenlagt vil blive skåret ned på voksen-  

 og efteruddannelsesindsatsen i disse fortrinsvis mindre virksomheder, idet  

 AUF-bidraget pr. medarbejder ikke kan påvirkes.
Endvidere mener flertallet, at AUF-bidraget alt andet lige  

 vil forrykke forholdet mellem arbejdskraft og kapital således, at det  

 bliver mindre attraktivt at basere produktion på arbejdskraft.
Det vil  

 således udelukkende være AUF-bidraget, der er årsag til  

 denne ændring, selv om arbejdskraftens produktivitet reelt stadig vil  

 være den samme, idet AUF-bidraget kunstigt vil gøre det dyrere  

 for virksomheden at beskæftige folk.
Samlet set må der forventes  

 et samfundsøkonomisk tab.
Den med AUF-bidraget foreslåede metode  

 til finansiering af voksen- og efteruddannelsesindsatsen vil i forhold til  

 efterspørgslen virke forvridende frem for kvalificerende og er derfor  

 et skridt i den forkerte retning.
Lovkomplekset angiver, at statens bidrag til voksen- og  

 efteruddannelsesindsatsen ikke reguleres i forhold til pris- og  

 lønudviklingen.
Flertallet må derfor forvente, at en stigende  

 andel af udgifterne skal finansieres af AUF-bidraget, givet at de samlede  

 udgifter til voksen- og efteruddannelse ikke falder.
I den forbindelse finder  

 flertallet det relevant at pointere, at lovforslaget åbner mulighed  

 for, at nye udgiftsområder vil blive lagt ind under AUF.
Givet at statens bidrag til voksen- og efteruddannelse i  

 AUF-regi uundgåeligt vil falde, finder flertallet, at der reelt ikke er  

 tale om en valgmulighed for AUF-bestyrelsen med hensyn til at foreslå  

 opkrævning af AUF-bidrag.
Lovkomplekset placerer AUF-bestyrelsen   i  

 praksis repræsentanterne for arbejdsgiversiden   i en situation, hvor  

 de enten kan vælge at anbefale en øget beskatning af  

 virksomhederne eller en reduktion i voksen- og efteruddannelsesaktiviteten.  

 Flertallet finder, at dette er en urimelig situation at bringe  

 AUF-bestyrelsen i, hvilket ikke kan forventes at bidrage til at bevare et  

 godt klima mellem regeringen og arbejdsmarkedets parter.
Mekanismerne i  

 lovforslaget vil således i praksis fra begyndelsen være  

 bestemmende for udfaldet.
Flertallet mener, at der i stedet for den  

 foreslåede metode til finansiering af voksen- og  

 efteruddannelsesindsatsen burde vælges en model baseret på  

 statstilskud kombineret med direkte brugerfinansiering.
Derved sikres billig  

 adgang til generelt kvalitetsbringende kurser, mens der for andre kursers  

 vedkommende vil være en direkte sammenhæng mellem finansiering og  

 forbrug, hvorved en skævvridning i forhold til det foreslåede vil  

 kunne mindskes.
Denne model bakkes op i størsteparten af de modtagne  

 høringsbidrag.
Muligheden for sammenlægning af uddannelsesinstitutioner Lovkomplekset indeholder et forslag om, at der åbnes  

 mulighed for, at AMU-centre kan sammenlægges, såfremt det ikke er  

 hensigtsmæssigt at drive flere selvstændige enheder.  

 Lovkomplekset indeholder endvidere muligheder for, at AMU-centre kan  

 slås sammen med erhvervsskoler.
Flertallet finder, at det er positivt, at disse muligheder  

 tilvejebringes.
Imidlertid vurderes det som et problem, at en  

 sammenlægning af AMU-centre med erhvervsskoler kun kan finde sted,  

 såfremt den nye institution videreføres som et AMU-center.
Dette  

 vil ikke altid være det mest ønskelige.
Derudover vil en  

 sammenlægning ikke ifølge lovkomplekset løse problemerne  

 med overlappende uddannelsestilbud.
Afsluttende bemærkninger Flertallets vurdering er, at forslagene ikke samlet set  

 afhjælper de grundlæggende problemer inden for voksen- og  

 efteruddannelsesområdet.
Lovkomplekset forsøger således at  

 omfordele voksen- og efteruddannelsesindsatsen i stedet for at forbedre den.  

 En voksen- og efteruddannelsesreform burde tage udgangspunkt i bedst mulig  

 ressourceudnyttelse på grundlag af en finansieringsmodel med  

 større sammenhæng mellem efterspørgsel og finansiering.  

 Samtidig burde reformen sikre de bedste muligheder for voksen- og  

 efteruddannelse, uanset nuværende uddannelse og fagligt og  

 erhvervsmæssigt niveau.
Endelig burde voksen- og  

 efteruddannelsesreformen fokusere på mulighederne for bedre  

 koordination mellem forskellige uddannelsesinstitutionstyper, eksempelvis ved  

 hjælp af øget fokus på institutionssammenlægninger,  

 hvor det måtte være hensigtsmæssigt.
Ændringsforslag Af	undervisningsministeren, tiltrådt af et flertal  

 (S, SF, CD, RV og EL):
Til § 2 1) I stk. 1, nr. 3, indsættes efter »§ 8, stk. 1«: »og 4« .
 2) I stk. 6 indsættes efter »jobrotation« ordene: »samt  

 betingelsen om, at det skal dreje sig om beskæftigelse uden offentligt  

 tilskud, i stk. 1, nr. 2«.
Til § 8 3) I stk. 1 indsættes efter nr. 2 som nyt  

 nummer:
» 4) Efter stk. 3 indsættes som nyt stykke:
» Til § 19 5) Paragraffen affattes således:
 § 19. Undervisningsministeren kan bemyndige Styrelsen for  

 Statens Uddannelsesstøtte (styrelsen) til at udøve visse  

 beføjelser efter denne lov.
Stk. 2. Afgørelser, der træffes af styrelsen  

 efter bemyndigelsen i stk. 1, kan ikke indbringes for  

 undervisningsministeren.« Til § 20 6) I stk. 1 og 2 ændres »Styrelsen« til: »Undervisningsministeren eller styrelsen efter  

 bemyndigelse.« Til § 21 7) Stk. 1 affattes således:
» 8) I stk. 4 ændres »styrelsen« til:  

 »undervisningsministeren eller styrelsen efter bemyndigelse«.
 9) Stk. 5 affattes således:
» 10) I stk. 6 ændres »Styrelsen« til:  

»Undervisningsministeren eller  

 styrelsen efter bemyndigelse«.
Til § 22 11) Stk. 1 udgår.
 Stk. 2-6 bliver herefter stk. 1-5.
 12) I stk. 2, der bliver stk. 1, ændres »styrelsen« til: »undervisningsministeren eller styrelsen efter  

 bemyndigelse«.
 13) I stk. 3, der bliver stk. 2, ændres i 1.  

 pkt. »styrelsen« til: »den  

 myndighed, der har truffet afgørelsen«, og i 2. pkt. ændres »Hvis styrelsen fastholder afgørelsen« til: »Hvis afgørelsen fastholdes «.
 14) I stk. 4, der bliver stk. 3, ændres  

 »styrelsen« til: »undervisningsministeren eller styrelsen efter  

 bemyndigelse«.
 15) Stk. 5, der bliver stk. 4, affattes  

 således:
» Til § 23 16) I stk. 4 indsættes efter »særlige tilfælde« ordene: », herunder helt eller delvis til  

 meritpædagoguddannelsen,«.
Bemærkninger Til nr. 1 Der henvises til bemærkningerne til nr. 4.
Til nr. 2 Med hjemmel i den foreslåede bestemmelse vil der  

 blive fastsat regler om, at der, for så vidt angår fleks-,  

 skåne- og servicejob kan ses bort fra betingelsen i stk. 1, nr. 2, om,  

 at det skal dreje sig om beskæftigelse uden offentligt tilskud.
Ved arbejdsgiverens beregning af grundlaget for  

 lønrefusion for disse ordninger vil perioder, hvor der udbetales SVU  

 enten på heltids- eller deltidsbasis, ikke indgå eller kun  

 indgå forholdsmæssigt.
Det påhviler den myndighed, der  

 udbetaler refusionen, at påse dette.
Til nr. 3 Den foreslåede bestemmelse indsættes, så  

 der kan gives SVU til supplerende forløb udbudt efter lov om  

 åben uddannelse.
De supplerende forløb får forskellige  

 uddannelser og uddannelsesniveauer til at hænge sammen.
Der kan  

 både være tale om suppleringsforløb i forhold til det  

 ordinære uddannelsessystem, f.eks. overgang fra en mellemlang  

 videregående uddannelse til en overbygning på kandidatniveau, og  

 i forhold til videreuddannelsessystemet, jf. forslag til lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne, L 250, f.eks.  

 suppleringsforløb ved overgang fra en grunduddannelse for voksne til  

 en videregående uddannelse.
Der vil dog kun undtagelsesvis være  

 behov for supplering, idet suppleringsforløb alene er relevante for  

 personer, der har en »  

skæv« kompetence i  

 forhold til de givne uddannelser og uddannelsesniveauer.
Til nr. 4 Bestemmelsen indsættes for at skabe mulighed for  

 efter forhandling med berørte ministre at tildele SVU til  

 videregående uddannelser, der hører under andre ministerier.  

 Udgangspunktet for, at en videregående uddannelse under andre  

 ministerier kan blive SVU-berettigende, vil være, at uddannelsen er  

 kompetencegivende, tilrettelagt for voksne og i øvrigt vil være  

 omfattet af en uddannelsesbekendtgørelse eller lignende.
Endvidere vil  

 kurser, der kan sidestilles med fagspecifikke kurser, kunne blive  

 SVU-berettigende.
Til nr. 5-15 Efter modtagelse af indkomne høringssvar og  

 forhandling med forligspartierne bag finansloven for 2000 om en voksen- og  

 efteruddannelsesreform foreslås modellen for administration af SVU  

 justeret.
En række af ændringsforslagene ændrer  

»styrelsen« til »undervisningsministeren eller styrelsen efter  

 bemyndigelse«.
Der er tale om en  

 teknisk konsekvens af den ændrede administrationsmodel, hvorefter  

 arbejdsløshedskasserne får en større rolle, og hvor de 4  

 centre for information om videregående uddannelse (ivu*Centrene), der  

 er særlige enheder under Undervisningsministeriet, varetager en del af  

 administrationen.
Undervisningsministeren kan med hjemmel i den i  

 ændringsforslaget foreslåede § 19, stk. 1, overlade til Styrelsen  

 for Statens Uddannelsesstøtte (styrelsen) at forestå  

 administrationen af ordningen.
Styrelsen vil herefter have det overordnede  

 ansvar for administration af ordningen og har i den forbindelse ansvaret for  

 tilsyn, overvågning og analyse af kvaliteten samt effekten af  

 systemet.
Det er i øvrigt hensigten, at opgaverne i  

 forbindelse med administrationen skal løses af styrelsen i samarbejde  

 med ivu*Centrene, de amtskommunale voksenuddannelsescentre (VUC) og de 36  

 anerkendte arbejdsløshedskasser.
Arbejdsløshedskasserne skal  

 varetage opgaver for forsikrede uddannelsessøgende.
VUC skal varetage  

 opgaver vedrørende SVU til uddannelser efter kapitel 3, mens  

 ivu*Centrene skal varetage opgaver vedrørende SVU til uddannelser  

 efter kapitel 4.
De opgaver, som ivu*Centrene, VUC eller  

 arbejdsløshedskasserne skal varetage, vil i første omgang  

 være rådgivning og vejledning over for de enkelte  

 uddannelsessøgende og arbejdsgivere om støtteordningen,  

 varetagelse af hele ansøgningsproceduren og indberetninger om  

 ændringer.
Uddannelsesstederne vejleder som hidtil om selve  

 uddannelserne og har i øvrigt ansvaret for kontrol med  

 studieaktiviteten.
Der forudsættes opbygget et edb-system, der giver  

 mulighed for, at ivu*Centrene, VUC og arbejdsløshedskasserne kan  

 søge oplysninger om den uddannelsessøgende til brug for  

 vejledningen.
Et sådant system skal også anvendes til elektronisk  

 indberetning af oplysninger til ansøgningen og til ændring af en  

 tidligere ansøgning m.v., så selve ansøgningsbehandlingen  

 kan ske decentralt hos ivu*Centrene, VUC erne eller de 36  

 arbejdsløshedskasser.
Bevilling og støtteberegning vil ske i styrelsen  

 med oplysning om, at henvendelse om bevillingen m.v. skal ske til det  

 ivu*Center, VUC eller den arbejdsløshedskasse, som ansøgningen  

 er indgivet til.
I grundlaget for bevillingen vil ud over  

 ansøgningsoplysninger bl.a. indgå arbejdsløshedskassernes  

 afgørelse om omfanget af tidligere forbrug af uddannelsesorlovsydelsen  

 og afgørelser om lediges ret til 6 ugers selvvalgt uddannelse m.v.
Udbetalingen overføres på sædvanlig  

 måde fra styrelsens konto i Nationalbanken til støttemodtagerens  

 pengeinstitut.
Støttemodtageren vil samtidig modtage et  

 udbetalingsbilag med det ivu*Center, VUC eller den  

 arbejdsløshedskasse, ansøgningen er indgivet til, som  

 afsender.
 For så vidt angår tilsynet med og  

 forvaltningsrevisionen af arbejdsløshedskassernes opgaver, bemyndiges  

 ministeren til at udarbejde en bekendtgørelse, hvor bl.a. de  

 nærmere krav til tilsynet og forvaltningsrevisionen fastlægges.  

 Bekendtgørelsen vil således danne grundlag for de  

 statsautoriserede revisorers samlede revisionsadministration i forhold til  

 arbejdsløshedskasserne, dog således at revisionsprotokollatet  

 vedrørende SVU-ordningen tilgår undervisningsministeren.
 For så vidt angår de afgørelser, der  

 træffes af arbejdsløshedskasserne om opgørelse af  

 tidligere forbrug af perioder med uddannelsesorlov, om lediges dagpengeret,  

 om, hvorvidt den ledige befinder sig i dagpengeperioden, og om forbrug af 6  

 ugers selvvalgt uddannelse, føres tilsynet af Direktoratet for  

 Arbejdsløshedsforsikring efter de fastsatte retningslinjer herom inden  

 for Arbejdsministeriets område.
Til nr. 16 Baggrunden for ændringsforslaget er, at det efter de  

 gældende regler er muligt at få støtte til  

 meritpædagoguddannelsen både i 80 uger efter reglerne i lov om  

 støtte til voksenuddannelse (VUS) og i 52 uger efter lov om orlov til  

 uddannelse.
Som det fremgår af afsnit 4.3 i lovforslagets  

 almindelige bemærkninger, vil der i efteråret 2000 blive  

 etableret en overgangsordning, der sikrer en hensigtsmæssig afvikling  

 af den gældende ordning.
Med ændringsforslaget bliver der hjemmel  

 til, at undervisningsministeren kan fastsætte regler om en sådan  

 overgangsordning.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
