 I medfør af § 12 i lov om planteskadegørere, jf. lovbekendtgørelse nr. 687  

 af 18. juli 1996, § 5 i lov om foderstoffer, jf. lovbekendtgørelse nr. 422 af  

 15. maj 1997, § 3 i lov nr. 834 af 18. december 1991 om frø, kartofler og  

 planter, § 4 i lov om gødning og jordforbedringsmidler m.m., jf.  

 lovbekendtgørelse nr. 853 af 25. september 1996, § 4 i lov nr. 266 af 6. maj  

 1993 om journal over brug af plantebeskyttelsesmidler og eftersyn af udstyr  

 til udbringning af plantebeskyttelsesmidler i jordbruget, §§ 16 og 17 i lov  

 nr. 479 af 12. juni 1996 om støtte til jordbrugets strukturudvikling og til  

 økologisk produktion inden for jordbrug og fiskeri m.v., som ændret ved lov  

 nr. 404 af 10. juni 1997, § 22 i lov om administration af Det Europæiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996, § 30 a i lov om  

 landbrugsejendomme, jf. lovbekendtgørelse nr. 769 af 24. august 1994  

 fastsættes:
 § 1.  Plantedirektoratet varetager administrationen i  

 medfør af lovgivningen om planteskadegørere, flyvehavre, frø, kartofler og  

 planter, plantenyheder, biavl, foderstoffer, gødning og jordforbedringsmidler  

 m.m. samt om journal over brug af plantebeskyttelsesmidler og eftersyn af  

 udstyr til udbringning af plantebeskyttelsesmidler i jordbruget med henblik  

 på bl.a. at sikre, at betingelserne for produktion og salg af produkter  

 omfattet af lovgivningen er opfyldt, og at lovpligtig bekæmpelse af  

 planteskadegørere, flyvehavre og sygdomme hos bier gennemføres.
 Stk. 2.  Som led i administrationen af den lovgivning,  

 der er nævnt i stk. 1, udfører direktoratet tilsyns- og kontrolopgaver samt  

 laboratorieundersøgelser af udtagne prøver og gennemfører metodeudvikling  

 samt kurser og undervisning med tilknytning hertil.
 § 2.  Plantedirektoratet varetager den fysiske kontrol  

 med Det Europæiske Fællesskabs forordninger om støtteordninger for  

 landbrugsprodukter samt efterfølgende regnskabskontrol med  

 forarbejdningsstøtte og udfører specialanalyser for andre myndigheder i  

 henhold til fællesskabsbestemmelser.
 Stk. 2.  Direktoratet varetager tilsynet og kontrollen  

 med overholdelsen af Det Europæiske Fællesskabs forordninger om  

 kvalitetskontrol med friske frugter og grønsager.
 Stk. 3.  Direktoratet varetager tilsynet og kontrollen  

 med overholdelsen af visse nationale landbrugs- og miljøforanstaltninger  

 inden for jordbruget.
 Stk. 4.  Direktoratet varetager tilsynet og kontrollen  

 med overholdelsen af visse bestemmelser i lov om støtte til jordbrugets  

 strukturudvikling og til økologisk jordbrug m.v. og visse bestemmelser  

 fastsat efter denne lov.
 § 3.  Plantedirektoratet forbereder lovforslag,  

 udarbejder og fastsætter administrative retsforskrifter og træffer afgørelse  

 i konkrete sager inden for rammerne af de beføjelser, der ved bekendtgørelsen  

 henlægges til direktøren.
 Stk. 2.  Direktoratet foretager notifikation over for  

 Europa-Kommissionen efter reglerne om notifikation af gennemførelse af  

 EF-retsakter, om notifikation af statsstøtte og om notifikation efter  

 informationsproceduredirektivet med hensyn til tekniske standarder og  

 forskrifter.
 Stk. 3.  Direktoratet bistår ministeren for fødevarer,  

 landbrug og fiskeri inden for de sagsområder, der er henlagt til  

 direktoratet, i behandlingen af sager inden for Det Europæiske Fællesskab og  

 internationale organisationer.
 Stk. 4.  Direktoratet forbereder sager, der efter denne  

 bekendtgørelses § 5 afgøres af ministeren for fødevarer, landbrug og fiskeri.
 § 4.  Beføjelser, der efter følgende love er tillagt  

 ministeren for fødevarer, landbrug og fiskeri, udøves af direktøren for  

 Plantedirektoratet, jf. dog § 5:
Stk. 2.  Direktøren for Danmarks JordbrugsForskning kan  

 efter aftale med direktøren for Plantedirektoratet varetage behandlingen af  

 nærmere angivne teknisk-faglige spørgsmål om Stk. 3.  Kontrollen med levende bier, herunder larver og  

 andre kønsprodukter, samt biavlsmateriel, der føres ind eller ud af landet,  

 er ikke omfattet af bemyndigelsen i § 4, stk. 1, nr. 2.
 § 5.  Følgende beføjelser udøves af ministeren for  

 fødevarer, landbrug og fiskeri:
 til at fastsætte bestemmelser om adgangen til at klage over afgørelser  

 truffet af Plantedirektoratet, herunder om, at afgørelser ikke kan indbringes  

 for højere administrativ myndighed.
 § 6.  Følgende beføjelser, der er tillagt ministeren  

 for fødevarer, landbrug og fiskeri ved lov nr. 479 af 12. juni 1996 om støtte  

 til jordbrugets strukturudvikling og til økologisk produktion inden for  

 jordbrug og fiskeri m.v., som ændret ved lov nr. 404 af 10. juni 1997, m.v.,  

 udøves af direktøren for Plantedirektoratet:
 § 7.  Følgende beføjelser, der er tillagt ministeren  

 for fødevarer, landbrug og fiskeri ved lov om administration af Det  

 Europæiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 65 af 9. februar 1996, udøves af direktøren  

 for Plantedirektoratet:
 § 8.  Følgende beføjelser, der er tillagt ministeren  

 for fødevarer, landbrug og fiskeri ved lov om landbrugsejendomme, jf.  

 lovbekendtgørelse nr. 796 af 24. august 1994, udøves af direktøren for  

 Plantedirektoratet:
 § 9.  Edb-registre, som indeholder personoplysninger,  

 skal inden ibrugtagning eller inden væsentlige ændringer godkendes af  

 ministeren for fødevarer, landbrug og fiskeri.
Stk. 2.  Direktøren for Plantedirektoratet bemyndiges  

 til inden for rammerne af denne bekendtgørelse at udarbejde sådanne  

 beskrivelser af registret, som kræves efter lovgivningen om behandling af  

 personoplysninger.
Endvidere bemyndiges direktøren til over for andre  

 myndigheder at foretage nødvendige anmeldelser samt indhente eventuelle  

 udtalelser og tilladelser, som kræves efter samme lovgivning.
§ 10.  Afgørelser i konkrete sager truffet af  

 direktøren for Plantedirektoratet ved bemyndigelse efter denne  

 bekendtgørelse, kan påklages til ministeren for fødevarer, landbrug og  

 fiskeri inden fire uger efter, at afgørelsen er meddelt den, afgørelsen  

 vedrører.
Klagen sendes til Plantedirektoratet.
 Stk. 2.  Klagefristen i stk. 1 gælder ikke for  

 afgørelser truffet af direktøren for Plantedirektoratet i henhold til de  

 love, der er nævnt i § 4, stk. 1, nr. 1, 2 og 4.
 Stk. 2.  Uanset stk. 1 kan afgørelser truffet af  

 direktøren for Plantedirektoratet ved bemyndigelse efter § 8 ikke indbringes  

 for ministeren.
 § 11.  Ministeren for fødevarer, landbrug og fiskeri  

 kan bestemme, at de beføjelser til at afgøre enkeltsager, der i henhold til  

 §§ 4 og §§ 6-8 udøves af direktøren for Plantedirektoratet, i en konkret sag  

 udøves af ministeren.
 Stk. 2.  Ministeren kan give direktøren for  

 Plantedirektoratet instruktioner vedrørende udøvelse af de beføjelser, der er  

 henlagt til direktøren.
 § 12.  Bekendtgørelsen træder i kraft den 5. juli  

 1998.
 Stk. 2.  Bekendtgørelse nr. 695 af 17. august 1995 om  

 Plantedirektoratets opgaver og beføjelser m.v. ophæves.
