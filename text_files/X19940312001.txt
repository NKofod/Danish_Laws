Unødig påvirkning fra stoffer og materialer skal undgås.
Malearbejde  

 med kodenummererede produkter indeholdende organiske opløsningsmidler skal  

 foregå i kabine, boks o.lign. med tilstrækkelig ventilation.
 I skrivelse af 18. maj 1993 har   klaget over Direktoratet for  

 Arbejdstilsynets afgørelse af 22. april 1993 om etablering af malekabine med  

 effektiv mekanisk ventilation.
 Klagens indhold.
Det anføres blandt andet til støtte for klagen, - at malerarbejdet foregår under fuldt betryggende forhold og hele tiden  

 har gjort det.
- at malerarbejdet udføres i en hal på 15 gange 40 meter.
I hver langside  

 er der en 5 gange 5 meter stor åbning uden porte, og det meste af den ene  

 langvæg begynder først i en højde af 1 1/2 meter.
Frisk luft er der nok af,  

 men desuagtet benytter virksomhedens leder, som er den eneste, der foretager  

 malerarbejde, friskluftforsynet åndedrætsværn.
 - at såfremt der skal opføres en malerkabine med effektiv ventilation, vil  

 det betyde, at virksomheden må lukke.
 Sagsforløb.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen iøvrigt, at ved besøg  

 hos   den 23. august 1991 konstaterer Arbejdstilsynets kreds Ringkøbing Amt,  

 at der på virksomheden sprøjtemales med malinger fra Burchart og Teknos  

 Schou, herunder en primer med MAL-kode 2-1 og i mindre mængder en alkyd  

 topcoat med MAL-kode 3-1. Malerarbejdet foregår i en overdækket hal med  

 delvis åben side og uden nogen form for mekanisk ventilation.
Arbejdets  

 omfang andrager ca. 6 mandtimer pr. uge, malingsforbruget ca. 80 l. pr. uge,  

 og malerarbejdet udføres under anvendelse af en kulfiltermaske.
I tilsynsrapport af 9. september 1991 afgiver kredsen på baggrund heraf  

 påbud til virksomheden om, at det skal sikres, at ingen udsættes for unødig påvirkning fra  

 sundhedsskadelige stoffer og materialer i forbindelse med  

 sprøjtemalerarbejdet, at der inden den 1. marts 1992 skal indrettes en malerkabine med den  

 fornødne ventilation, som sikrer, at de sundhedsskadelige stoffer fjernes,  

 inden de når operatørens indåndingszone, at planer over etableringen af malerkabinen skal fremsendes til kredsen  

 inden den 1. december 1991 og indeholde oplysninger om malerkabinens  

 indretning og ventilationsforhold.
Som hjemmel for påbudet anføres § 16 i Arbejdsministeriets bekendtgørelse  

 nr. 323 af 7. juli 1983 om arbejdets udførelse jvf.
Arbejdsministeriets  

 bekendtgørelse nr. 540 af 2. september 1982 om stoffer og materialer.
I brev af 10. september 1991 til direktoratet klager   over kredsens  

 påbud, da det vil være økonomisk uoverkommeligt at efterkomme for  

 virksomheden, og da alt malerarbejde udføres af   selv under anvendelse af en  

 kulfiltermaske.
Det fremføres endvidere, at   vil være indforstået med at  

 anvende luftforsynet åndedrætsværn i stedet for kulfiltermaske.
 I brev af 22. april 1993 til   fastholder direktoratet kredsens påbud, dog  

 således at fristen for påbudets efterkommelse fastsættes til den 1. oktober  

 1993, og således at fristen for fremsendelse af de nævnte planer fastsættes  

 til den 1. august 1993.
 Direktoratet fastholder påbudet med hjemmel i § 16 i Arbejdsministeriets  

 bekendtgørelse nr. 1182 af 18 december 1992 om arbejdets udførelse og § 35 i  

 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning.
Efter § 16 i Arbejdsministeriets bekendtgørelse nr. 1182 af 18. december  

 1992 om arbejdets udførelse skal unødig påvirkning fra stoffer og materialer  

 undgås, og påvirkning fra stoffer og materialer under arbejdet skal derfor  

 nedbringes så meget, som det er muligt under hensyntagen til den tekniske  

 udvikling.
Fastsatte grænseværdier skal overholdes.
Efter § 35 i Arbejdsministeriets bekendtgørelse nr 1163 af 16. december  

 1992 om faste arbejdssteders indretning, skal der etableres mekanisk  

 udsugning, der så vidt muligt fjerner forureningen det sted, hvor den  

 udvikles, hvis det ikke kan hindres, at der ved en arbejdsproces sker  

 udvikling af luftarter, støv eller lignende, der er sundhesskadelige eller  

 eksplosive, eller udvikling af røg, mikroorganismer, aerosoler, ildelugt  

 eller andet generende luftforurening.
Samtidigt skal der tilføres frisk  

 erstatningsluft af passende temperatur.
Hvis forureningen ikke kan fjernes  

 effektivt på udviklingsstedet, skal arbejdsprocessen henlægges til et særligt  

 rum, kabine eller lignende, hvor der ikke udføres andet arbejde, og som er  

 udstyret med tilstrækkeligt mekanisk ventilation.
Som vejledning anføres, at påbudet kan efterkommes fx ved en ombygning af  

 virksomhedens eksisterende malehal til en egentlig malekabine med effektiv  

 ventilation, jf.
At-cirkulæreskrivelse nr. 13/199O.
Kreds Ringkøbing amt har i skrivelse af 28. juli 1993 til direktoratet  

 vedrørende klageskrivelsen af 18. maj 1993 udtalt, at Kredsen har ingen  

 yderligere bemærkninger til klageskrivelsen, idet beskrivelsen af hallen samt  

 indretningen passer.
Kredsen bemærker dog, at virksomheden er omgivet af  

 store træer, som giver læ for vinden, og at der derfor ikke er megen naturlig  

 ventilation.
 Direktoratet finder ikke, at der med klageskrivelsen af 18. maj 1993 samt  

 kredsens udtalelse af 28. juli 1993 er fremkommet nye oplysninger i sagen i  

 forhold til direktoratets afgørelse af 22. april 1993.
Direktoratet finder ikke, at malerarbejdet foregår under fuldt betryggende  

 forhold.
Malinger af de typer, der benyttes til overfladebehandlingen  

 indeholder organiske opløsningsmidler, som påvirker centralnervesystemet og  

 kan give akutte og kroniske skader.
Direktoratet finder ligeledes ikke, at påvirkningen fra stoffer og  

 materialer under arbejdet nedbringes så meget, som det er rimeligt under  

 hensyntagen til den tekniske udvikling.
Malerarbejdet foregår i en overdækket  

 hal uden nogen form for mekanisk ventilation.
Der er således ikke tale om, at  

 en styret luftstrøm fører de sundhedsskadelige stoffer den kortest mulige vej  

 fra sprøjtesteder til det fri, således at den forurenede luft ikke passerer  

 sprøjtemalerens indåndningszone.
At sprøjtearbejdet kun udføres af  

 virksomhedens leder,  medfører ikke en undtagelse fra bestemmelserne i § 16 i  

 Arbejdsministeriets bekendtgørelse nr. 1182 af 18. december 1992 om arbejdets  

 udførelse (tidligere Arbejdsministeriets bekendtgørelse nr. 323 af 7. juli  

 1983), idet den nævnte bestemmelse også omfatter arbejde, der ikke udføres  

 for en arbejdsgiver, jvf. bekendtgørelsens § 1, stk 2.
 Direktoratet indstiller derfor, at direktoratets afgørelse af 22. april  

 1993 fastholdes.
 Direktoratet har i afgørelsen af 22. april 1993 som vejledning anført  

 definitionen på en sprøjtekabine, som det fremgår af Arbejdstilsynets  

 cirkulæreskrivelse nr. 13/199O om sprøjtekabiner i henhold til  

 Arbejdstilsynets bekendtgørelse nr. 199 af 26. marts 1985 om epoxyharpikser  

 og isocyanter mv.
 Med Arbejdstilsynets bekendtgørelse nr. 302 af 13. maj 1993 om arbejde med  

 kodenummererede produkter, der trådte i kraft den 1. september 1993, er der  

 fastsat nye regler for blandt andet industriel overfladebehandling og  

 indretning af sprøjtekabiner, jf. § 13 og bilag 7 i bekendtgørelsen.
 Af bilagets punkt 7.1. »Bilagets område« fremgår det, at bilaget  

 blandt andet omfatter påføring af maling og lak på emner på faste  

 arbejdspladser ved processer som fx sprøjtepåføring.
 Af bilagets punkt 7.3.1. »Ventilation« fremgår det, at  

 overfladebehandling,omfattet af bilagets punkt 7.1.a., skal ske i lukket  

 anlæg, sprøjteboks eller sprøjtekabine.
 Bilaget skelner mellem nye sprøjtekabiner til manuel vådmaling, som er  

 etableret efter bekendtgørelsens ikrafttræden den 1. september 1993, og som  

 skal opfylde kravene som anført i skema 7.2.a, og eksisterende sprøjtekabiner  

 til manuel vådmaling, der er etableret før bekendtgørelsens ikrafttræden, og  

 som senest den 1. januar 1994 skal opfylde kravene som anført i skema 7.2.b.
Bekendtgørelsens krav til eksisternde sprøjtekabiner er en videreførelse  

 af kravene til sprøjtekabiner, som de fremgår af Arbejdstilsynets  

 cirkulæreskrivelse nr. 13/199O om sprøjtekabiner i henhold til  

 Arbejdstilsynets bekendtgørelse nr. 199 af 26. marts 1985 om epoxyharpikser  

 og isoccyanater mv.
Kravene til sprøjtekabiner er en skærpelse af disse krav.
 Arbejdsmiljørådets indstilling.
Klagen har i henhold til arbejdsmiljølovens § 66, stk 1, nr. 4, været  

 forelagt Arbejdsmiljørådet.
Dansk Arbejdsgiverforening og landbruget støtter  

 klageren efter en konkret vurdering af sagen.
LO, Ledernes Hovedorganisation,  

 FTF, de offentlige arbejdsgivere og formanden for Arbejdsmiljørådet tiltræder  

 direktoratets indstilling.
 Arbejdsministeriets afgørelse.
 Arbejdsministeriet skal i den anledning meddele, at man med hjemmel i § 16  

 i Arbejdsministeriets bekendtgørelse nr. 1182 af 18 december 1992 om  

 arbejdets udførelse og § 35 i Arbejdsministeriets bekendtgørelse nr. 1163 af  

 16. december 1992 om faste arbejdssteders indretning, fastholder  

 direktoratets afgørelse.
 Arbejdsministeriets begrundelse.
Der er i afgørelsen lagt vægt på, at arbejdet ikke foregår under fuldt  

 betryggende forhold, og at påvirkningen fra stoffer og materialer ikke er  

 nedbragt så meget, som det er rimeligt under hensyntagen til den tekniske  

 udvikling.
Konkret er der lagt vægt på Arbejdstilsynets oplysninger om, at de  

 malinger, der benyttes til overfladebehandlingen, indeholder organiske  

 opløsningsmidler, som påvirker centralnervesystemet og kan give akutte og  

 kroniske skader.
Der er endvidere lagt vægt på oplysningerne om, at  

 malerarbejdet foregår i en overdækket hal uden nogen form for mekanisk  

 ventilation, således at der ikke er en styret luftstrøm, der fører de  

 sundhedsskadelige stoffer den korteste vej fra sprøjtesteder til det fri af  

 hensyn til at undgå forurening af sprøjtemalerens indåndingszone.
 Tilbagemelding og underretning.
Tilbagemelding om, hvordan virksomheden vil efterkomme påbudet, skal  

 meddeles Arbejdstilsynet, kreds Ringkøbing Amt, senest den 1. juni 1994.  

 Efter arbejdsmiljølovens § 18 påhviler der arbejdsgiveren en pligt til at  

 informere sikkerhedsorganisationen eller repræsentanter for de ansatte om  

 Arbejdstilsynets afgørelse.
Arbejdsministeriet henleder opmærksomheden på  

 denne forpligtelse og vedlægger kopi af afgørelsen til brug herfor.
P.
M.
V.
 E.B.
