Nr BR 10 Beretning over de stærkt forsinkede udbetalinger fra Den Europæiske  

 Socialfond, mål 3- og mål 4-midlerne   

 Nr 10 1990-91, 2. samling Afgivet af Arbejdsmarkedsudvalget Afgivet: 19910531 I Folketingets spørgstid onsdag den 30. januar 1991 (spørgsmål nr.
121-124 af Poul Erik Dyrlund (S)) og i samråd (jf. alm. del bilag 44 og 190) i udvalget den 6. februar og den 30. april 1991 har arbejdsministeren besvaret en række spørgsmål om de stærkt forsinkede udbetalinger fra Den Europæiske Socialfond, mål 3- og mål 4-midlerne.
 Arbejdsministeren har desuden skriftligt besvaret en række spørgsmål, som  

 udvalget har stillet (jf. alm. del - bilag 87, 97, 99, 147, 201, 233, 248 og  

 255) om bl.a. omfanget af de manglende udbetalinger på de projektbevillinger,  

 der er givet af Arbejdsministeriet til projekter i seks amter og til nogle få  

 landsprojekter.
 Endvidere har justitsministeren skriftligt besvaret spørgsmål nr. 481 fra  

 Poul Erik Dyrlund (S) om, hvorvidt projekthaverne har et retskrav på at få  

 udbetalt pengene fra EF's Socialfond til tiden.
 Herefter skal et flertal (udvalget med undtagelse af  

 Fremskridtspartiets medlem) anmode arbejdsministeren om:
- at påpege over for EF-Kommissionen, at administrationen af  

 EF-Socialfondsmidlerne er unødigt kompliceret, - at påpege over for EF-Kommissionen, at overførslen af midlerne fra EF's  

 Socialfond til den danske stat er stærkt forsinket, - at stille krav over for EF-Kommissionen om en mere effektiv og smidig  

 sagsgang i administrationen af EF-Socialfondsmidlerne, - at fortsætte bestræbelserne på at sikre en hurtigere, effektivere og  

 mere forenklet sagsgang i den danske administration af EF  

 Socialfondsmidlerne, - at sikre, at projektansøgerne får en grundig information om sagsgangen,  

 når der ansøges om midler fra EF's Socialfond, - at sikre, at de forfaldne EF-Socialfondspenge frem til den 31. december  

 1990 snarest udbetales, og at sikre, at udbetalingerne af restudbetalingerne  

 på 20 pct. fremskyndes, sådan at de sker på et tidligere tidspunkt, end  

 Danmark får pengene fra EF, således at projekterne kan få de beløb, som de er  

 berettiget til, allerede når de danske myndigheder har godkendt regnskaberne,  

 og - at orientere udvalget senest den 1. december 1991 om den aktuelle  

 situation vedrørende udbetalingen af tilskudsbeløbene fra Den Europæiske  

 Socialfond.
 Et mindretal inden for flertallet (Socialdemokratiets medlemmer af  

 udvalget) hilser med tilfredshed, at et bredt flertal i  

 Arbejdsmarkedsudvalget nu opfordrer arbejdsministeren til at arbejde for og  

 sikre en hurtigere og mere effektiv administration af EF-Socialfondspengene,  

 og at manglende udbetalinger fra EF's Socialfond forud for 31. december 1990  

 nu snarest udbetales til projekterne.
 Endvidere udtrykker Socialdemokratiet tilfredshed med, at regnskabs~ og  

 slutafregningsproceduren nu effektiviseres, således at det enkelte projekt  

 efter afslutning nu kan aflægge regnskab og umiddelbart herefter få udbetalt  

 resttilskuddet.
 Et mindretal (Fremskridtspartiets medlem af udvalget) ønsker at  

 udtale sin positive holdning til en øget effektivisering af sagsbehandlingen  

 i EF, især da Fremskridtspartiets indstilling er, at Europa-Parlamentet skal  

 have en øget kontrolfunktion.
 Fremskridtspartiet går til gengæld stærkt imod at inddrage Folketingets  

 Finansudvalg i forudbetaling af eventuelle udbetalinger fra EF's Socialfond.
Staten kautionerer i forvejen for helt urimeligt mange penge.
At inddrage  

 kaution for EF-midler er ikke et anliggende, der vedkommer staten og  

 skatteyderne.
 P.u.v.
