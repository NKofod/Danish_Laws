 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Kommunerne skal ved ansættelse af  

 hjemmesygeplejersker yde vederlagsfri hjemmesygepleje efter lægehenvisning.
 § 2.  Regler om omfanget af og kravene til den  

 kommunale hjemmesygeplejerskeordning fastsættes af indenrigsministeren.
 Stk. 2.  Retningslinier for tilrettelæggelsen af den  

 kommunale hjemmesygepleje fastsættes af sundhedsstyrelsen.
 § 3.  Den kommunale hjemmesygeplejerskeordning  

 forvaltes efter reglerne i lov om styrelse af sociale og visse  

 sundhedsmæssige anliggender.
Stk. 2.  Københavns og Frederiksberg kommuner udarbejder  

 en plan for udbygningen af hjemmesygeplejerskeordningen i kommunen.
Planen,  

 der skal godkendes af indenrigsministeren, optages til revision med højst 5  

 års mellemrum.
 § 4.  Kommunalbestyrelser og amtsråd er forpligtet til  

 efter regler fastsat af sundhedsstyrelsen at give oplysninger om virksomheden  

 efter denne lov.
 § 5.  Staten refunderer efter regler fastsat af  

 indenrigsministeren 50 pct. af de udgifter, kommunerne afholder i medfør af §  

 1 bortset fra administrationsudgifter.
 § 6.  Loven træder ikraft den 1. april 1974.
 Stk. 2.  Lov nr. 79 af 29. marts 1957 om hjemmesygepleje  

 ophæves.
 § 7.  Loven gælder ikke for Færøerne og Grønland, men  

 kan ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
 GIVET PÅ CHRISTIANSBORG SLOT, DEN 13.  

 JUNI 1973.
 Under Vor Kongelige Hånd og Segl.
 MARGRETHE R.
 /Egon Jensen.
