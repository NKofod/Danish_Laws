Bekendtgørelse  

 om afgrænsning af tilbagebetalingspligt og sikring ved pant for hjælp ydet  

 til  

 boligindretning og skift af bolig I medfør af § 116, stk. 4, i lov om social service, jf.  

 lovbekendtgørelse nr. 58 af 18. januar 2007, fastsættes:
Boligindretning § 1.  


  

 Yder kommunen hjælp til en person i medfør af lovens §  

 116, stk. 1, til boligindretning i egen ejendom, og medfører den bevilgede  

 boligindretning en ikke ubetydelig forøgelse af boligens værdi, også for  

 andre,  

 ydes den del af hjælpen, der modsvarer denne værdiforøgelse, i form af et  

 rente- og afdragsfrit lån.
Værdiforøgelsen fastsættes på baggrund af den  

 offentlige vurdering af ejendommen før og efter boligindretningen.
 Stk. 2.  

  

 Det rente- og  

 afdragsfri lån forfalder alene til betaling ved ejerskifte.
Stk. 3.  

  

 Til sikkerhed  

 for det lån, som er nævnt i stk. 1, oprettes og tinglyses pantebrev i den  

 ejendom, som boligindretningen vedrører.
Udgifterne herved afholdes af  

 kommunen  

 som administrationsudgift.
Stk. 4.  

  

 Kommunen kan  

 alene yde den hjælp, som modsvarer værdiforøgelsen, som et lån, jf. stk. 1,  

 hvis den person, som boligindretningen vedrører, er ejer af ejendommen.
Dette  

 gælder dog ikke, hvis den person, som boligindretningen vedrører, er under 18  

 år, og barnets eller den unges forældre eller en af forældrene er ejer af  

 ejendommen.
 § 2.  

  

 Lån  

 ydet i medfør af § 1 kan nedskrives over en periode på op til 20 år, hvis  

 værdiforøgelsen forringes over perioden.
Skift af bolig § 3.  

  

 Yder k  

  

 ommunen hjælp til en person i medfør af  

 lovens § 116, stk. 2, til anskaffelse af en anden ejerbolig, ydes den del af  

 hjælpen, der svarer til forskelsværdien af den offentlige vurdering af den  

 nuværende og den tidligere ejendom, i form af et rente- og afdragsfrit lån.
 Stk. 2.  

  

 Det rente- og  

 afdragsfri lån forfalder alene til betaling ved ejerskifte.
 Stk. 3.  

  

 Til sikkerhed  

 for det lån, som er nævnt i stk. 1, oprettes og tinglyses pantebrev i den nye  

 ejendom.  

 Udgifterne herved afholdes af kommunen som administrationsudgift.
Stk. 4.  

  

 Kommunen kan  

 alene yde den hjælp, der svarer til forskelsværdien af den offentlige  

 vurdering  

 af den nuværende og den tidligere ejendom, som et lån, jf. stk. 1, hvis den  

 person, som boligskiftet vedrører, er ejer af ejendommen.
Dette gælder dog  

 ikke, hvis den person, som boligskiftet vedrører, er under 18 år, og barnets  

 eller den unges forældre eller en af forældrene er ejer af ejendommen.
Klageadgang § 4.  

  

 Afgørelser om hjælp efter denne bekendtgørelse kan indbringes for det sociale  

 nævn efter reglerne i servicelovens § 166, stk. 1, og kapitel 10 i lov om  

 retssikkerhed og administration på det sociale område.
Ikrafttrædelsesbestemmelser § 5.  

  

 Bekendtgørelsen træder i kraft den 1. juli 2007.
 Stk. 2.  

  

 Samtidig ophæves  

 bekendtgørelse nr. 639 af 15. juni 2006 om afgrænsning af  

 tilbagebetalingspligt  

 og sikring ved pant for hjælp ydet til boligindretning.
