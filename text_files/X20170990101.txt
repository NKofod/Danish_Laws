Digital valuta anset for struktureret fordring Skatterådet fandt, at Spørgerens gevinst og tab på den digitale valuta Bookcoins skal beskattes efter reglerne for finansielle kontrakter, idet Bookcoins må anses for en struktureret fordring omfattet af kursgevinstlovens § 29, stk. 3.   Derudover fandt Skatterådet, at Bookcoins ikke er en officiel valuta, der kan bruges ved opgørelsen af skatteregnskabet, jf. skattekontrollovens § 3 C.
Skatterådsmøde 22. august 2017 - SKM2017. 520. SR Spørgsmål 1. Kan det bekræftes, om den digitale valuta Bookcoins skal behandles skattemæssigt som Bitcoins, jf.
SKM2014. 226. SR, således at kursudsving på Bookcoins ikke reguleres efter kursgevinstloven? 2. Såfremt spørgsmål 1 besvares benægtende, kan det bekræftes at spørger kan anvende Bookcoins i sit 100 % ejede selskab, dels ved fakturering af kunder i Bookcoins og dels ved betaling af ydelser/varekøb? Svar 1. Nej 2. Nej Beskrivelse af de faktiske forhold Spørger, der ejer anparterne i A ApS 100 %, har gennem en kortere periode investeret i den digitale valuta Bookcoins (også benævnt BC) med private midler.
 Ifølge Bookcoins.com reguleres prisen på Bookcoins efter udviklingen i sølvprisen, således at 1 Bookcoins svarer til 1 gram sølv, hvor handelsprisen pt. svarer til 0,72$. Bookcoins kan sælges, således at der sker konvertering heraf til amerikanske dollars (USD) eller sølvbarer, dog mod betaling af provision.
Bookcoins er ligesom Bitcoins en digital valuta med tovejs pengestrømme, og spørger er således bekendt med, at der skulle være oprettet shoppingcenter i Asien, hvor alle butikker tager imod Bookcoins.
Bookcoins adskiller sig dog fra Bitcoins, idet kursudviklingen afspejler udviklingen i sølvprisen.
 Da Bookcoins pt. er en nyere digital valuta, får spørger tildelt aktier i Bookcoins LLC i takt med, at spørger skaber kontakt til nye investorer.
Aktier i Bookcoins LLC kan eksempelvis erhverves for 160 Bookcoins svarende til 100 aktier.
Hertil gives yderligere 1 % over de næste 100 dage, svarende til at der modtages 1 aktie pr. dag eller 100 aktier i perioden til samme værdi svarende til 1,6 BC pr. aktie.
Såfremt der skabes referencer til 3 nye investorer forlænges denne periode med yderligere 200 dage, hvor der tildeles 1 aktie pr. dag til en værdi af 1,6 BC.
 Spørger ønsker dels en afklaring af de skattemæssige konsekvenser ved gevinst og tab på Bookcoins og muligheden for at bruge betalingsmidlet forretningsmæssigt i det 100 % ejede selskab.
 Af Bookcoins hjemmeside fremgår bl.a.:
General What is BOOKCOINS? BOOKCOINS is a one stop Silver bullion trading platform that provides investors with a cost-effective, convenient way to buy, sell and store physical silver bullion ().
Why Buy Silver? There is currently less investment-grade silver available on Earth for investors.
 Today, there is only enough investment-grade silver on Earth for every person to have 1/14th of an ounce.
Silver is a miracle metal.
It is second only to oil as the worlds most useful commodity ().
Why BOOKCOINS? BOOKCOINS manages billions of tangible and intangible assets including silver reserves of some countries.
 A new payment system and digital money.
Decentralized peer-to-peer payment network with no central authority or middleman (cash for internet) Unlike other digital money, BOOKCOINS money has equal value with physical silver.
 Investor can protect their wealth from paper money or global currency crisis, while maintain the value and profit from Silver.
() We only offer products we believe in.
The most trusted, recognizable mint hallmarks (silver coin / bar brands) with a 100% guarantee on purity and authenticity.
And we always offer a two-way market to our customers (meaning we buy back all the bullion products we sell at prevailing market rates posted 24 x 7 on our website).
What is the value of 1 BOOKCOINS? 1 BOOKCOINS = 1g Silver How does BOOKCOINS work? () Buy & Sell In Low Rates, Deal In Any Size  With BOOKCOINS you can deal directly with other users.
Both of you can quote prices, so you can both save dealing costs by cutting out the middleman.
BOOKCOINS charges a maximum of 0.50% to buy/sell silver.
Above $75,000 you pay less.
We have over 50,000 users, who have invested between $100 and $8,000,000.
Trusted & High Security Vaults  Your silver bullion will be stored in your choice of professional bullion market vaults, selected from among multiple locations worldwide from your preferred location.
You own your silver outright.
Its your legal property.
We only deal in allocated silver  never unallocated.
Deal In Your Own Currency, Anytime, Anywhere  You can buy and sell in Euros and Pounds Sterling as well as US Dollars.
This allows you to save the high cost of converting currency.
BOOKCOINS is the only place in the world where you can buy or sell silver 24/7. () Wholesale Storage Rates And Insurance  Insurance and storage is 0.12% per annum for silver.
This is less than a third of the normal 0.4% charged as an annual management fee by most ETFs.
 BOOKCOINS has a sharing network where every user is allowed to transact their money easily via online.
 BOOKCOINS can be used as a Payment Gateway for goods and services from online or offline.
 BOOKCOINS can be exchanged and traded into silver bullion.
 BOOKCOINS can be cash out in debit card and enjoy worldwide expenses with no limit.
Customers can also buy and secure physical silver bullion for their individual retirement account (IRA). We offer numerous gold IRA and silver IRA custodial offerings with vault storage locations in USA. () Why choose BOOKCOINS but not other digital currency? Other digital currency at the market are just digital, nobody can guarantee the value, whereas BOOKCOINS are backed up by physical silver long lasting value.
 We are backed by silver minor and silver reproduction factory, we have strong foundation in precious metals and our company has been established in countries like Taiwan, Hong Kong, USA, Singapore & Malaysia.
We have strong developer teams to maintain the entire system Is BOOKCOINS legal? BOOKCOINS has not been made illegal by legislation in most jurisdictions.
However, some jurisdictions (such as Argentina and Russia) severely restrict or ban foreign currencies.
Other jurisdictions (such as Thailand) may limit the licensing of certain entities such as BOOKCOINS exchanges.
BOOKCOINS is money, and money has always been used both for legal and illegal purposes.
Cash, credit cards and current banking systems widely surpass BOOKCOINS in terms of their use to finance crime.
BOOKCOINS can bring significant innovation in payment systems and the benefits of such innovation are often considered to be far beyond their potential drawbacks.
BOOKCOINS is designed to be a huge step forward in making money more secure and could also act as a significant protection against many forms of financial crime.
For instance, BOOKCOINS are completely impossible to counterfeit.
Users are in full control of their payments and cannot receive unapproved charges such as with credit card fraud.
BOOKCOINS transactions are irreversible and immune to fraudulent chargebacks.
BOOKCOINS allows money to be secured against theft and loss using very strong and useful mechanisms such as backups, encryption, and multiple signatures. () Transaction What are the transaction activities available in BOOKCOINS website? MARKETPLACE  You can ask and bid silver in MARKETPLACE.
BUY SILVER  You can buy silver from BOOKCOINS HQ SELL SILVER  You can sell your BC in cash terms.
 REDEEM SILVER  You can redeem your physical silver bar from HQ.
 SEND or REQUEST  you can Send or Request BOOKCOINS within BC members via email.
 You can choose to have your physical silver being shipped to your preferred address or you can store your physical silver in the silver vault storage services that are available internationally.
 You can purchase physical silver for your retirement purpose under an Individual Retirement Account (IRA). This is applicable to USA residents only.
What is Marketplace? Marketplace is the market to allow BOOKCOINS members to ask and bid BC within themselves. () How to ask in MARKETPLACE? Step 1 : Click Marketplace Step 2 : Key in the quantity and price that you want to buy Step 3 : Fill in the security password and clickpreview Step 4 : Click confirm Step 5 : Your BC will be shown in the pending ask tab How to bid in MARKETPLACE? Step 1 : Click Marketplace Step 2 : Key in the quantity and price that you want to sell Step 3 : Fill in the security password and clickpreview Step 4 : Click confirm Step 5 : Your BC will be shown in the pending bid tab () What is BOOKCOINS HQ? BOOKCOINS HQ is the main silver bullion supplier in BC.
Normally we buy and sell according to current silver market prices.
How to BUY SILVER? Step 1:Click Buy Silver Step 2: Click Buy Now Step 3: Type in how many quantity that you want to buy (at least 1000 BC) Step 4: Choose the payment method.
Step 5: Key in the security password Step 6: Click Preview What is the minimum amount of BC to Buy Silver? The minimum amount to buy BC from HQ is 1,000 g (1,000 BC) How to REDEEM SILVER? Step 1: Click Redeem Silver Step 2: Choose the method for redeem (i) Shipping  Fill in the details of shipping address (ii) SelfCollect  Choose the service centre that you want to come to collect.
 () (iii) Vault  Choose the place that you want to vault.
BC HQ HONGKONG SINGAPORE Can I redeem my physical silver bullion at any odd amount? No, selling the physical silver bullion must be in full unit.
For example 1000g, 2000g, 5000g, and so on.
When will I receive my physical silver? How is your shipping terms? Upon receipt of your payment in full, we will request shipment from our most strategically located distribution center.
Upon shipment of your nondescript package, you will be emailed tracking information of your parcel(s) en route. ¬silver shipping are in nondescript packaging ensuring safe, secure delivery.
All orders are fully insured requiring an adult signature.
Your order is not your liability until the parcel is signed for and taken into your physical possession.
Customers are responsible for any and all applicable customs, duties, taxes, or fees.
Taxes may vary by item, country, region and province.
Minimum Order Requirement for International Orders Apply:¬* 100 ounces of Silver or 1000BC (BOOKCOINS)¬* Shipping may vary with metal type and quantity There is a maximum value that we can have international orders delivered to at a street address in one day.
If your order exceeds the maximum value we will split your order(s) into multiple shipments.
International orders normally ship within 6  8 business days after receipt of payment due to additional customs paperwork and Patriot Act compliance.
Please be aware that average customs clearance times vary per country.
Many international customers elect to forgo paying customs fees and duties by having their precious metals stored in segregated vault storage.
With third party segregated vault storage accounts, BOOKCOINS.com Insiders always have the future option to elect for secure international delivery of their holdings.
Locking in a sellback price on vault storage holdings is just a convenient, secure phone call away.
SELL SILVER What is BOOKINT? BOOKINT is a sister company of BOOKCOINS.
How to SELL SILVER? Step 1 : Click Sell silver Step 2 : Choose whether you want to sell by Cash or Bank card Step 3 : Fill in the quantity of BC that you want to sell (at least 1000BC) What is the sales into option? You can withdraw your BC, either in cash terms or in physical silver bullion.
What is the transaction limit for SELL SILVER? Minimum amount is 1000g (1000BC) SELL SILVER.
How long is the SELL SILVER process? The withdrawal process will be done within 7 working days.
SEND / REQUEST How to Send BC to others? If you want to send, you need to generate the BC address.
Send BC is within BC members only.
How to Request BC from others? If you want to request, you need to generate the BC address.
Request BC need fill in the email address that the members you request to.
Request BC is within BC members only.
() How much is the transaction fee? We will charge only 1% transaction fees for sales transaction, for example:
when you sell silver (cash terms) when you bid at marketplace when you SEND BOOKCOINS to others However, any purchase or BOOKCOINS request are FREE, for example:
when you buy BOOKCOINS from HQ When you buy BOOKCOINS from marketplace When you REQUEST BOOKCOINS from others when you redeem silver (physical silver bullion) What are the others charges should I be aware of besides your 1% transaction fees? The 1% transaction fees in BC is referring to any sales transaction occur using our website services.
Other charges such as shipping fees, bank transfer fees, payment gateway fees, or other miscellaneous fees are not included.
() Why do I have to wait for 10 minutes for payment transaction? Receiving a payment is almost instant with BOOKCOINS.
However, there is a 10 minutes delay on average before the network begins to confirm your transaction by including it in our security system and before you can send/transfer the BOOKCOINS you receive.
How is the payment process after the order has been made? Once an order has been made, both BUYER and SELLER will receive an order form, where the BUYER need to make payment within 48 hours, otherwise the order form will be automatically cancelled.
Once SELLER receive the payment from BUYER, a paid invoice/ receipt will be issued to both BUYER and SELLER.
BC Merchant I am interested to buy large amount of BOOKCOINS, is there any discount for me? We would suggest you to join us as a BC merchant.
What is the minimum amount of BC would I need to buy in order to enjoy the discount rebate? In order to qualify to become a BOOKCOINS merchant, you first need to buy a minimum amount of 50,000 BC (50,000 grams).
What are the benefits for me to join as a merchant? BC merchant will get to enjoy special benefits, for example the 1% sales transaction fee will be waived upon purchase.
() Security How is the quality of BOOKCOINS silver bar? Our Standard silver bullion bars are at least 99.9% pure.
They have been kept continuously in professional bullion storage facilities since they were manufactured.
Each bar has a recorded history and an absolute guarantee of its integrity and bullion content.
 BOOKCOINS itself also warrants the quality of all BOOKCOINS silver bars stored in its vaults  both when you buy and for as long as you own your silver. ¬ The silver bars are 1000 BC=1 kilogram.
Silver bar purity is measured, and only the purity multiplied by the gross bar weight is added to BOOKCOINS inventory records.
So your gram of fine silver is guaranteed 100% pure silver held in the vaulting location of your choice.
In accordance with standard bullion-market practice, silver is recorded in gross weight, not fine.
Your bullions physical storage Your silver are held in some of the worlds strongest and most trusted specialist bullion vaults, operated on our behalf by professional market vaulting providers. ¬Bullion bars are stored in international market security vaults in Singapore, Hong Kong, Zurich, London, New York and Toronto.
BOOKCOINS investors may enjoy lots of benefits, such as: low storage costs, bulk purchase, insurance and many other services provided.
 These locations cover the most active bullion markets in the world and give you an opportunity to select an offshore jurisdiction for storage.
You buy your guaranteed quality silver only when it is already safely in the vault.
Bars are always insured and they do not move.
Even in the course of delivery from BOOKCOINS seller to buyer the bullion stays securely in the vault.
 You can at any time prove your individual ownership of silver in the vault by comparing the official bar list produced by our vault operators to an individually nicknamed list of all BOOKCOINS holdings published on a public page on the BOOKCOINS website.
Why should I store my silver bullion in vaults instead of safe deposit box in the bank? The reason being is because bank deposit box charge you the most expensive fees, which is approximately $100-$300 per year, and you would need to buy your silver outside, unless the bank itself offer in-house silver purchase services, which is very few of them would do so.
 If you prefer to buy and store your silver in one step, you should consider buying allocated silver stored in a precious metals vault.
 The advantages of storing your silver bullion in these vaults are the storage fee is cheaper because the amounts deposited are large and the insurance fee is low.
 The vaults are highly secure, making the danger of theft minimal.
Your silver bullion will be stored in your choice of professional bullion market vaults, selected from among multiple locations worldwide from your preferred location.
You own your silver outright.
Its your legal property.
We only deal in allocated silver  never unallocated. () Spørgeren har over for repræsentanten bekræftet, at sølvet er udskilt og kan identificeres, når Bookcoins konverteres til sølvbarer.
Der er indsendt billeder af æsker med sølv stemplet med Bookcoins logo til SKAT.
Spørgers opfattelse og begrundelse Spøgerens repræsentant anmoder på vegne af spørgeren om, at spørgsmål 1 besvares bekræftende.
Besvares spørgsmål 1 benægtende anmodes der om, at spørgsmål 2 besvares bekræftende.
Spørgsmål 2 angår, om Bookcoins kan anvendes ved opgørelse af skatteregnskabet.
SKATs indstilling og begrundelse Spørgsmål 1 Det ønskes bekræftet, at den digitale valuta Bookcoins skal behandles skattemæssigt som Bitcoins, jf.
SKM2014. 226. SR, således at kursudsving på Bookcoins ikke reguleres efter kursgevinstloven.
Begrundelse Sagen vedrører, om Spørgerens investering i den digitale valuta Bookcoins skal anses for en direkte investering i det underliggende aktiv i form af sølvbarer, eller om kursgevinst og -tab på Bookcoins skal behandles efter reglerne i kursgevinstloven.
Efter det oplyste er Bookcoins en såkaldt virtuelt valutasystem med tovejs pengestrømme.
Dette indebærer, at brugerne kan købe og sælge virtuel valuta svarende til kursværdien af brugernes almindelige valuta.
Den virtuelle valuta i disse systemer kan anvendes til køb af både virtuelle og reale service/goder.
Værdien af Bookcoins reguleres efter udviklingen i sølvprisen, således at 1 Bookcoin svarer til 1 gram sølv.
Bookcoins kan sælges, således at der sker konvertering heraf til amerikanske dollars (USD) eller sølvbarer, dog mod betaling af provision.
Sølvbarerne vil normalt være opbevaret i et af Bookcoin LLCs depoter, men kan udskilles og leveres til kunden.
Udbyderne af Bookcoins anfører, at der er tale om allokeret sølv, og at indehaverne af Bookcoins ejer sølv.
Spørgeren oplyser, at sølvet kan identificeres, når Bookcoins konverteres til sølvbarer.
I modsætning til Bookcoins understøttes Bitcoins ikke af et underliggende aktiv opbevaret i udbyders depot, og sagen vedrørende Bitcoins, jf.
SKM2014. 226. SR er derfor ikke sammenlignelig med nærværende sag på dette punkt.
Efter det oplyste eksisterer der en mængde sølvbarer svarende til de udstedte Bookcoins.
De pågældende sølvbarer er allokeret til Bookcoins depoter, med mindre kunden særskilt har bedt om at få sølvbarerne udskilt og leveret.
Der foreligger ikke materiale, der viser, at de pågældende sølvbarer løbende ved handel med Bookcoins bliver markeret eller på anden måde udskilt for hver enkelt transaktion med Bookcoins.
Først ved en eventuel konvertering til sølvbarer med henblik på levering heraf sker der efter det oplyste en ejendomsretlig/tingsretlig individualisering af sølvbarerne.
 Bookcoinsbeviset må herefter anses for en pengefordring i form af et anfordringstilgodehavende, der giver ret til på forlangende at få leveret en bestemt mængde af et nærmere bestemt depot af sølvbarer (halvgenerisk køb). Der er endvidere ikke på forhånd aftalt afviklingstidspunkt for fordringen.
 SKAT finder således, at den ejendomsretlige individualisering af sølvbarer først sker ved eventuel konvertering til sølvbarer, og at indehaveren af Bookcoins indtil eventuel konvertering besidder en pengefordring, jf. kursgevinstlovens § 1, i form af en struktureret fordring, hvis værdi følger udviklingen i sølvprisen, og som er omfattet af kursgevinstlovens § 29, stk. 3, således at beskatningen følger beskatningen for finansielle kontrakter.
Det fremgår af kursgevinstlovens § 29, stk. 3, at en struktureret fordring er en fordring, der reguleres på et grundlag, der kan lægges til grund for en finansiel kontrakt.
Det kan fx være prisudviklingen på valuta, aktier, sølv, guld eller korn.
 Det er herefter SKATs opfattelse, at Bookcoins skal anses for strukturerede fordringer omfattet af kursgevinstlovens § 29, stk. 3. Eftersom det således er SKATs opfattelse, at handel med Bookcoins er omfattet af reglerne i kursgevinstloven, indstiller SKAT på denne baggrund, at det stillede spørgsmål besvares benægtende.
Indstilling SKAT indstiller, at spørgsmål 1 besvares med Nej.
Spørgsmål 2 Såfremt spørgsmål 1 besvares benægtende, ønskes det bekræftet, at spørger kan anvende Bookcoins i sit 100 % ejede selskab, dels ved fakturering af kunder i Bookcoins og dels ved betaling af ydelser/varekøb.
Begrundelse Det lægges til grund, at spørgsmålet alene vedrører, hvorvidt Bookcoins kan anvendes ved opgørelsen af skatteregnskabet.
Det fremgår af skattekontrollovens § 3 C, at den regnskabsføring, der skal lægges til grund for en skattemæssig opgørelse, kan foretages i fremmed valuta efter reglerne i bogføringsloven og årsregnskabsloven.
Derudover har den skattepligtige mulighed for at udarbejde det skattemæssige årsregnskab i én fremmed valuta og omregne resultatet til dansk mønt.
Aflæggelse af skatteregnskab i fremmed valuta forudsætter, at der er tale om en officiel valuta, der er reguleret af en centralbank, reguleres af globale valutamarkeders aktører og er tilknyttet en stat eller et valutaområde.
Dette er ikke tilfældet for så vidt angår Bookcoins, der er en digital valuta udbudt af det amerikansk domicilerede selskab Bookcoins LLC.
SKAT henviser i denne forbindelse til Skatterådets afgørelse i SKM2014. 226. SR vedrørende Bitcoins.
Afgørelsen er efter SKATs opfattelse sammenlignelig med nærværende sag på dette punkt.
I den pågældende sag fandt Skatterådet, at Bitcoins ikke kunne anses for en officiel valuta, der kunne danne grundlag for opgørelsen af skatteregnskabet.
Det er ikke tilstrækkeligt til at gøre Bookcoins til en officiel valuta i modsætning til Bitcoins, at Bookcoins er understøttet af sølv.
 SKAT finder på den baggrund, at Bookcoins ikke kan anses for en officiel valuta omfattet af skattekontrollovens § 3 C, og at kursen for Bookcoins derfor ikke kan anvendes som grundlag for udarbejdelse af et skattemæssigt årsregnskab.
 SKAT indstiller derfor, at det pågældende spørgsmål besvares benægtende.
Indstilling SKAT indstiller, at spørgsmål 2 besvares med Nej.
Skatterådets afgørelse og begrundelse Skatterådet tiltræder SKATs begrundelse og indstilling.
Lovgrundlag, forarbejder og praksis Spørgsmål 1 Lovgrundlag Kursgevinstlovens § 29 Stk. 1. Skattepligtige omfattet af § 2, eller § 12 skal medregne gevinst og tab på terminskontrakter og aftaler om køberetter og salgsretter ved opgørelsen af den skattepligtige indkomst.
Gevinst og tab medregnes efter de regler, der er angivet i dette kapitel og i kapitel 7.
Stk. 3. Dette kapitel og kapitel 7 gælder også gevinst og tab på fordringer, der ikke er omfattet af §§ 4 og 5, hvis fordringen reguleres helt eller delvis i forhold til udviklingen i priser og andet på værdipapirer, varer og andre aktiver m.v., når blot udviklingen er af en karakter, som kan lægges til grund i en finansiel kontrakt, jf. dog § 10. () Forarbejder Lovforslag L98, FT 2004/2005, § 5, nr. 4 (specielle bemærkninger til kursgevinstlovens § 29, stk. 3).
Efter forslaget beskattes obligationer, der skal indfries med et beløb, der udvikler sig i overensstemmelse med kursudviklingen i hedgeforeninger og andre investeringsselskaber, efter reglerne for finansielle instrumenter.
Herved sikres, at lagerbeskatningen af investeringsselskaber ikke gøres illusorisk.
Forslaget omfatter herudover også de tilfælde, hvor en obligation følger udviklingen i bestemt opregnede værdipapirer, idet det kan være en forms sag, om en obligation opregner værdipapirer i en hedgeforening uden at nævne hedgeforeningen, eller nævner hedgeforeningen uden at opregne værdipapirerne.
Forslaget omfatter endelig tilfælde, hvor fordringen følger kursudviklingen på varer og andre aktiver, f.eks. sølv og guld eller korn.
Det er aktiver, som også lægges til grund i en række finansielle kontrakter.
Det følger samtidig af den gældende § 30 i kursgevinstloven, at der er de samme begrænsninger med hensyn til hvilke aktiver, der er omfattet, som gælder for finansielle kontrakter. () Praksis SKM2014. 226. SR Vedrørende spørgsmålet, om Bitcoins er omfattet af kursgevinstloven, udtalte Skatterådet:
 Som udgangspunkt er alle gevinster, tab og valutakursreguleringer på alle pengefordringer, gæld og finansielle kontrakter omfattet af kursgevinstloven.
 Det er derfor afgørende, at der foreligger enten en fordring, en gæld eller en finansiel kontrakt, for at valutakursreguleringer kan blive omfattet af kursgevinstloven.
 Efter beskrivelsen af Bitcoin-systemet indebærer det at købe eller eje Bitcoins ikke, at der er tale om en kreditor og en debitor, og der opstår således ikke en fordring, en gæld eller en finansiel kontrakt.
Der gennemføres blot et køb eller et salg i Bitcoins omregnet fra priser i en officiel valuta via en hjemmeside, som fx Bitcoin Nordic og Mt.
GOX.
 Der er derfor ikke tale om en fordring, en gæld eller en finansiel kontrakt.
 Kursgevinstloven regulerer efter SKATs opfattelse derfor ikke kurssvingninger ved samhandel i Bitcoins.
Dette gælder også, selv om Bitcoins skulle anses for en officiel valuta, idet forudsætningen for at anvende kursgevinstlovens muligheder for at medregne valutakursreguleringer i indkomstopgørelsen er, at der er etableret en fordring, en gæld eller en finansiel kontrakt, jf. kursgevinstlovens § 1.  Den juridiske vejledning 2017-2, C.
B. 1.8.2 Strukturerede fordringer (. . .) Hvornår er der tale om en struktureret fordring? For at fordringen er omfattet af KGL § 29, stk. 3, skal der være tale om en fordring omfattet af KGL § 1. Se C.
B. 1.2 om hvilke fordringer, der er omfattet af kursgevinstloven.
Fordringen skal reguleres på et grundlag, der kan lægges til grund for en finansiel kontrakt.
Det kan fx være prisudviklingen på valuta, aktier, sølv, guld eller korn.
Se SKM2012. 73. SR, hvor obligationen anses for en struktureret fordring, når obligationens værdi følger værdien på låneporteføljen, som obligationens hovedstol har dækket.
En fordring, hvis værdi er afhængig af udstederens egenkapitalandel, anses derimod ikke som en struktureret fordring.
Se SKM2014. 699. SR og SKM2014. 711. SR.
Det kan også være kursudviklingen i hedgeforeninger og andre investeringsselskaber.
Det er uden betydning, om reguleringen sker på grundlag af udviklingen i bestemt opregnede værdipapirer i hedgeforeningen eller efter kursudviklingen i hedgeforeningen, uden at de underliggende værdipapirer er opregnet.
Ved vurderingen af, om udviklingen kan lægges til grund for en finansiel kontrakt, skal der lægges vægt på, om der vil være en reel risiko for, at der bliver indfriet til en anden kurs end kurs pari.
Se SKM2006. 705. SR. (. . .) Spørgsmål 2 Lovgrundlag Skattekontrollovens § 3 C Stk. 1. Den regnskabsføring, der skal lægges til grund for en skattemæssig opgørelse og opgørelse af arbejdsmarkedsbidrag, kan foretages i fremmed valuta efter reglerne i bogføringsloven og årsregnskabsloven.
Stk. 2. Pligtmæssige meddelelser til danske skattemyndigheder skal foretages i dansk mønt.
Skatteministeren kan fastsætte særlige regler for omregning mellem et regnskab i fremmed valuta og pligtmæssige oplysninger i dansk mønt.
Stk. 3. Uanset stk. 1 og bestemmelser udstedt efter stk. 2, 2. pkt., kan skattepligtige som nævnt i stk. 6 udarbejde det skattemæssige årsregnskab i én fremmed valuta og omregne resultatet til dansk mønt, jf. stk. 7. Opgørelser m.v. af betydning for skatteansættelsen foretages i den valgte fremmede valuta inden omregningen af resultatet til dansk mønt.
Det er en betingelse, at den skattepligtige inden begyndelsen af det første indkomstår, for hvilket der vælges en anden valuta end dansk mønt, har indgivet meddelelse til told- og skatteforvaltningen om, hvilken valuta der ønskes anvendt, og om, hvilken centralbanks kurs der ønskes anvendt ved omregningen af resultatet, jf. stk. 7. Told- og skatteforvaltningen kan i særlige tilfælde dispensere fra fristen i 3. pkt.
Stk. 4. Den skattepligtige skal bogføre i den pågældende valuta eller sørge for, at bogføringen indeholder oplysninger, som til enhver tid gør det muligt at omregne til den pågældende valuta.
En skattepligtig, der aflægger årsrapport efter International Accounting Standards (IAS) eller International Financial Reporting Standards (IFRS), kan alene vælge at udarbejde skattemæssigt årsregnskab i sin funktionelle valuta eller dansk mønt.
Stk. 5. Den skattepligtige kan for efterfølgende indkomstår vælge, at det skattemæssige årsregnskab skal udarbejdes i anden valuta end den, der tidligere er valgt, hvis ændringen er begrundet i virksomhedens eller koncernens forhold.
Det er en betingelse, at den skattepligtige inden begyndelsen af det indkomstår, for hvilket der ønskes anvendt en anden valuta end den, der tidligere er valgt, har indgivet meddelelse til told- og skatteforvaltningen om, hvilken ny valuta der ønskes anvendt, og om, hvilken centralbanks kurs der ønskes anvendt ved omregningen af resultatet, jf. stk. 7. Det er endvidere en betingelse, at der er opnået tilladelse hertil fra told- og skatteforvaltningen.
Told- og skatteforvaltningen kan i særlige tilfælde dispensere fra fristen i 2. pkt.
 Stk. 6. Følgende skattepligtige har adgang til omregning som nævnt i stk. 3:
 1) Juridiske personer omfattet af selskabsskattelovens § 1 eller § 2, stk. 1, litra a eller b.
 2) Juridiske personer omfattet af fondsbeskatningslovens § 1.
 3) Fysiske personer omfattet af kildeskattelovens § 1 eller § 2, stk. 1, nr. 4 eller 5, og dødsboer omfattet af dødsboskatteloven, dog alle alene for så vidt angår opgørelsen af indkomst fra selvstændig erhvervsmæssig virksomhed.
Stk. 7. Omregningen af resultatet til dansk mønt, jf. stk. 3, 1. pkt., skal ske til en gennemsnitskurs for indkomståret.
Ved omregning af resultatet skal der anvendes en af en centralbank fastsat valutakurs.
Valget af, hvilken centralbanks valutakurs der ønskes anvendt ved omregningen af resultatet, skal anmeldes i forbindelse med meddelelsen til told- og skatteforvaltningen efter stk. 3, 3. pkt., eller stk. 5, 2. pkt.
Den skattepligtige kan for efterfølgende indkomstår vælge en anden centralbanks valutakurs end den, der er valgt efter 2. pkt.
Det er en betingelse, at der er indgivet meddelelse herom til told- og skatteforvaltningen inden indkomstårets begyndelse.
Ved omregning af indkomstårets transaktioner anvendes den efter 2. pkt. valgte centralbanks valutakurser.
Hvis denne centralbank ikke offentliggør valutakurser på den valuta, som transaktionen er foretaget i, kan der anvendes en valutakurs fastsat af en anden centralbank.
Udarbejder den skattepligtige skattemæssigt årsregnskab i fremmed valuta, skal den skattepligtige tillige omregne uudnyttede tab omfattet af aktieavancebeskatningslovens § 9 og 13 A, ejendomsavancebeskatningslovens § 6 og kursgevinstlovens §§ 31, 31 A og 32 efter 1.-7. pkt.
Forarbejder L129, FT 2004/2005 § 1, nr. 1 (specielle bemærkninger til skattekontrollovens § 3 C).
"Efter det foreslåede stk. 7 skal omregningen af resultatet til dansk mønt, jf. stk. 3, 1. pkt., ske til en gennemsnitskurs for indkomståret.
Ved brug af en gennemsnitskurs kan det forekomme, at der ikke er en officiel gennemsnitskurs for netop den pågældende virksomheds indkomstår.
I så fald må gennemsnitskursen udregnes som et gennemsnit af de officielle månedsgennemsnitskurser for hver måned i virksomhedens indkomstår.
Den kurs, der anvendes ved "engangsomregningen", skal være en officiel valutakurs, dvs. en af en centralbank fastsat valutakurs.
Valget af, hvilken centralbanks valutakurs der ønskes anvendt ved omregningen af resultatet, skal anmeldes i forbindelse med meddelelsen til skattemyndigheden efter stk. 3, 3. pkt., eller stk. 5, 2. pkt.
Da valget af centralbankkurs kan have stor betydning for det endelige resultat og dermed den endelige skattebetaling, er det nødvendigt at indføre en bestemmelse, hvorefter den skattepligtige skal træffe valget af centralbankkurs i forbindelse med valget af udarbejdelse af skattemæssigt årsregnskab i fremmed valuta, således at skattemyndigheden modtager anmeldelse af såvel den valuta, som den skattepligtige ønsker at anvende, som hvilken centralbanks valutakurs der ønskes anvendt ved omregningen af resultatet inden indkomstårets begyndelse." L129, FT 2004/2005, Høringsskemaet - InvesteringsForeningsRådets høringssvar og Skatteministeriets kommentarer:
InvesteringsForeningsRådet "Regnskabsbekendtgørelsen giver mulighed for anvendelse af valutakurser GMT 16.00. Af hensyn til ensartethed og sammenlignelighed anvender alle foreninger disse valutakurser ved opgørelse af årsresultatet.
Såfremt der i skatteregnskab er krav om anvendelse af valutakurser fra Danmarks Nationalbank eller Den europæiske Centralbank giver det derfor anledning til dobbelt regnskab.
 Samtidig vil krav om brug af valutakurser fra Danmarks Nationalbank betyde, at der aldrig vil være kurser pr. 31. december, hvilket er tilfældet ved 16.00 GMT fra valutamarkedet.
 Alternativ kan der anvendes kurser fra Den Europæiske Centralbank, men opgjort kl. 14.15, men investeringsforeninger bruger også slutkurser GMT 16.00 af hensyn til performanceregnskaber, idet alle internationale benchmarkafkast beregnes ud fra 16.00 GMT.
 Der er ikke noget krav om, at der anvendes de samme valutakurser regnskabsmæssigt og skattemæssigt, men det vil være en administrativ byrde, hvis der skal være forskel på den regnskabsmæssige og skattemæssige værdi.
InvesteringsForeningsRådet vil derfor opfordre til, at der for foreninger gives mulighed for brug af 16.00 GMT og vi uddyber naturligvis gerne vores synspunkt." Skatteministeriet "Allerede på nuværende tidspunkt adskiller det skattemæssige årsregnskab sig fra det regnskabsmæssige regnskab/årsrapporten.
Dette medfører, at en omregning af det regnskabsmæssige resultat og det skattemæssige resultat også afviger fra hinanden, uanset om der anvendes samme omregningskurs eller ej.
Lovforslaget tilsigter dog at være så enkelt og praktisk anvendeligt som muligt for såvel virksomhederne som skattemyndighederne.
Dette medfører, at der ikke bør indføres særlige omregningsregler for bestemte virksomhedstyper eller brancher, ligesom omregningskurserne bør baseres på centralbankers valutakurser frem for private virksomheders m.v. valutakurser, da centralbankers valutakurser kan efterses af alle, og da grundlaget for udregningen af valutakurserne kendes.
Det er derfor foreslået, at virksomhederne selv kan vælge hvilken centralbankkurs der anvendes, idet dette valg dog skal meddeles skattemyndigheden samtidig med meddelelsen om at det skattemæssige årsregnskab ønskes udarbejdet i en ny valuta." Praksis SKM2014. 226. SR Skatterådet fandt, at Bitcoins ikke kunne anses som en officiel valuta, der kunne danne grundlagt for opgørelsen af skatteregnskabet.
Af begrundelsen fremgår:
 Det forudsættes indledningsvist, at I/S ikke driver næring eller spekulation med Bitcoins.
Efter skattekontrollovens § 3 C, stk. 3, jf. stk. 6, kan en juridisk person og en fysisk persons erhvervs- og skattemæssige årsregnskab udarbejdes i én fremmed valuta, og resultatet skal herefter omregnes til dansk mønt.
Det er dog en betingelse, at der indgives meddelelse til SKAT inden indkomstårets begyndelse med oplysning om, hvilken valuta og hvilken centralbanks kurs, der ønskes anvendt ved omregningen af resultatet.
 Skattekontrollovens § 3 C, stk. 7, regulerer nærmere omregningsmetoden, herunder bl.a. at gennemsnitskursen fastsættes af en valgt centralbank.
 Bitcoins er ikke en valuta, som:
 Reguleres af de globale valutamarkeders aktører,  Undergives regulering af en centralbank,  Kan fordres indfriet, eller  Er tilknyttet en stat eller et valutaområde.
 Efter SKATs opfattelse er Bitcoin-systemet alene et betalings-system, der gør det muligt at gennemføre transaktioner i en virtuel valuta, som ikke reguleres af nogen central bank, og hvor dagskursen ved den enkelte transaktion fastsættes på baggrund af udbud og efterspørgsel efter Bitcoins.
 SKAT finder på den baggrund, at Bitcoins ikke kan anses for en officiel valuta omfattet af skattekontrollovens § 3 C, og at Bitcoin-kursen derfor ikke kan anvendes som grundlag for udarbejdelse af et skattemæssigt årsregnskab.
 Hvis I/S' skatteregnskab udarbejdes i dansk mønt eller i en officiel fremmed valuta, og der i skatteregnskabet indgår transaktioner gennemført i Bitcoins, da kan dagskursen på Bitcoins efter SKATs opfattelse heller ikke bruges som omregningskurs.
 Baggrunden herfor er, at SKAT finder, at Bitcoins ikke kan anses for en officiel valuta, som anført ovenfor.
Alene den værdi, der fremgår af købs- eller salgsfakturaen for den pågældende handel, herunder eventuelt i fremmed valuta, kan indgå i opgørelsen af den skattepligtige indkomst.
Se også begrundelsen til spørgsmål 2.
 Af § 98, stk. 2, i bekendtgørelse nr. 814 af 24. juni 2013, "Momsbekendtgørelsen", fremgår:
"En virksomhed kan angive fakturabeløb inkl. afgiftsbeløb i en hvilken som helst valuta, hvis afgiftsbeløbet angives i danske kroner eller i euro.
Reglerne i stk. 4 gælder for omregning til og fra danske kroner." Af § 98, stk. 4, i samme bekendtgørelse fremgår det:
"Virksomheden skal anvende den senest offentliggjorte valutakurs på tidspunktet for afgiftspligtens indtræden efter momslovens kapitel 5 som omregningskurs.
Ved omregning mellem danske kroner og euro efter 1. pkt. kan virksomheden dog anvende Den Europæiske Centralbanks (ECB) kurs mellem danske kroner og euro, og ved omregning mellem danske kroner og et tredjelands valuta efter 1. pkt. kan virksomheden anvende ECBs kurser mellem danske kroner og euro, henholdsvis mellem euro og tredjelandets valuta.
I stedet for dagskurserne efter 1. eller 2. pkt. kan virksomheden anvende toldkursen, jf. dog stk. 7. Virksomhedens valg mellem de nævnte omregningskurser skal fremgå af en note til virksomhedens regnskab og er bindende for en periode på mindst 2 år.
SKAT kan under ganske særlige omstændigheder give tilladelse til, at virksomheden ændrer omregningsmetoden, selv om 2-års-perioden ikke er udløbet." Kravene til en faktura er omfattet af momsbekendtgørelsens kapitel 12, eller §§ 61 - 73. Heraf fremgår det, at en faktura uden moms skal opfylde samme krav som en faktura med moms.
Ligeledes skal fakturaer med omvendt betalingspligt (køber betaler/afregner moms) opfylde samme krav.
 Der kan efter SKATs opfattelse derfor ikke udstedes en faktura i Bitcoins, da fakturaen skal udstedes enten i danske kroner eller i en officiel fremmed valuta, og i sidstnævnte tilfælde endvidere med oplysning om afgiftsbeløbets størrelse i danske kroner eller euro.
 Efter spørgers oplysning vil der udelukkende fremgå en Bitcoin-værdi på virksomhedens fakturaer.
