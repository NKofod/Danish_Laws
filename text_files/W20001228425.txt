Klage over manglende undersøgelse af  

 symptomer på spredning af brystkræft Patientklagenævnet fandt, at lægen har handlet under normen  

 for almindelig anerkendt faglig standard ved sin behandling af kvinden.  

 Nævnet fandt, at lægen ikke havde belæg for at udelukke, at  

 hun allerede ved henvendelsen den 14. januar 1998 havde knoglemetastaser, og  

 nævnet finder derfor, at hun allerede på dette tidspunkt og i  

 særdeleshed den 18. marts 1998 burde have været henvist til  

 relevante undersøgelser.
Det var endvidere nævnets opfattelse,  

 at der den 25. januar 1999 heller ikke blev foretaget relevante  

 undersøgelser, som på kvalificeret vis kunne belyse en eventuel  

 metastaseproblematik.
Røntgenundersøgelse af skelettet ikke er  

 velegnet til at afsløre metastaser, da normale røntgenbilleder  

 ikke kan udelukke sådanne.
Nævnet lagde vægt på, at det af journalen den 14. januar  

 1998 fremgik, at hun konsulterede lægen på grund af smerter i  

 brysthulen, samt at lægen fandt, at der var tale om  

 muskelinfiltrationer og derfor henviste til fysioterapeutisk behandling.
Den  

 18. marts 1998 klagede hun fortsat over smerterne i brysthulen.
Da  

 lægen ikke turde anbefale manipulation hos kiropraktor, ordinerede han  

 smertestillende medicin (Kodein). Hun henvendte igen den 25. januar 1999  

 ifølge journalen med smerter i venstre side af brystkassen.  

 Lægen fandt igen, at der var tale om muskelinfiltrationer og  

 aflåsning af brysthvirvler.
Lægen henviste atter til fysioterapi  

 og til røntgenundersøgelse af lunger, bryst samt  

 lændehvirvelrygsøjlen for at udelukke spredning af den tidligere  

 opererede brystkræft.
Nævnet har tillige lagt vægt  

 på, at røntgenundersøgelsen ikke viste tegn på  

 spredning af kræften.
Endvidere har nævnet lagt vægt på, at det af journalen  

 fremgår, at hun henvendte sig den 25. februar 1999, da hun fortsat  

 havde mange smerter trods fysioterapeutisk behandling, og at lægen  

 ordinerede smertestillende medicin.
Også ved en henvendelse den 15.  

 marts 1999 klagede hun over smerter ved nederste ribben hele vejen rundt.
Hun  

 blev ifølge journalen den 19. april 1999 undersøgt af  

 lægens kompagnon, som fandt grundlag for henvise til  

 blodprøvetagning.
Prøverne viste tegn på påvirkning  

 af bughuleorganer/knoglesystemet (påvirkede lever- og pancreastal),  

 hvorfor hun blev henvist til medicinsk afdelings daghospital.
Nævnet  

 lagde endelig vægt på, at en ultralydsscanning og  

 efterfølgende et kontrolrøntgenbillede af lungerne viste  

 væske i lungehulen, som indeholdt kræftceller, samt at en  

 efterfølgende knoglescintigrafi viste udtalt spredning af den  

 tidligere brystkræftdannelse.
