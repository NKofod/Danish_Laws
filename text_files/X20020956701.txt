 Skattefri virksomhedsomdannelse med negativ anskaffelsessum på  

 anparterne i det omdannede selskab er imidlertid kun muligt efter  

 virksomhedsomdannelsesloven, såfremt ejeren anvender  

 virksomhedsskatteordningen, og alle virksomheder under ordningen  

 omdannes.
Indtil 12. maj 1989 kunne anparter omfattet af  "anpartsindgrebet" lovligt  

 inddrages under virksomhedsordningen.
Anparter inddraget inden da kan  

 endvidere lovligt beholdes i ordningen.
 Dette betyder, at partredere, der lovligt har inddraget sådanne  

 anparter under virksomhedsordningen, som følge af et  

 regelsammenstød med virksomhedsomdannelseslovens krav er  

 afskåret fra at anvende tonnageskatteordningen.
 Skatteyderen ønskede, med hjemmel i tonnageskattelovens § 5, stk.  

 3, at omdanne andele i 7 partrederier med negativ anskaffelsessum til  

 følge med henblik på at anvende tonnageskatteordningen.
 Ligningsrådet udtalte, at bestemmelsen i tonnageskattelovens § 5,  

 stk. 3, går forud for bestemmelsen i VOL § 1, stk. 3, således  

 gennemførelsen af tonnageskatteloven ikke hindres i de tilfælde,  

 hvor en skatteyder lovligt har inddraget anparter i anpartsprojekter under  

 virksomhedsskatteordningen.
Ligningsrådet gav derfor skatteyder tilladelse til at  

 gennemføre en skattefri virksomhedsomdannelse Der henvises desuden til Ligningsrådets tidligere bindende  

 forhåndsbesked, SKM2001.637.LR.
Omdannelse af virksomhedsandele i.h.t.  

 tonnageskattelovens § 5, stk. 3 Skatteyder driver fortrinsvis virksomhed indenfor shipping.
Virksomheden  

 drives  i selskabsform.
Personligt er skatteyder partreder i varierende  

 forhold i 7 rederivirksomheder.
De 7 rederivirksomheder er alle kendetegnet ved at have under 10 ejere, og  

 udfører aktiv rederivirksomhed.
Skatteyders rederiandele er  

 således ikke omfattet af reglerne i personskattelovens § 4, stk. 1, nr.  

 12-13.
Resultatet af rederiandelene indgår i skatteyders  

 virksomhedsskatteordning tillige med 20 anparter i et  

 ejendomskommanditselskab.
Disse anparter er omfattet af personskattelovens §  

 4, stk. 1, nr. 12.
 Alle anparterne i virksomhedsordningen er anskaffet før 12. maj  

 1989.
Herudover ejer skatteyder skibsanparter udenfor  

 virksomhedsskatteordningen.
Disse har ikke kunnet indgå i  

 virksomhedsskatteordningen, da der er tale om skibsanparter erhvervet  

 før 12. maj 1989, som var omfattet af den tidligere regel i  

 personskattelovens § 4, stk. 1 nr. 10 om indkomst fra selvstændig  

 erhvervsvirksomhed der er den pågældendes bierhverv.
 Skatteyderen ønskede at gennemføre en skattefri  

 virksomhedsomdannelse efter virksomhedsomdannelsesloven (VOL) pr. 1. januar  

 2003 med henblik på at anvende tonnageskatteloven på sin  

 rederivirksomhed.
 Tonnageskattelovens § 5, stk. 3, giver mulighed for at anvende VOL  

 på en ideel ejerandel i en personligt ejet virksomhed, som  

 udøver rederivirksomhed.
 Af bemærkningerne til tonnageskattelovens § 5, L 92 01/02,  

 fremgår:
"Det bliver således efter forslaget muligt at omdanne de enkelte  

 ejerandele i en personligt ejet virksomhed til hvert sit aktie- eller  

 anpartsselskab, når den omdannede virksomhed bliver omfattet af  

 tonnageskatteordningen.
Da den skattefri omdannelse ikke er betinget af, at  

 alle ejerandele i den personligt ejede virksomhed omdannes, er det  

 således den enkelte ejers egen beslutning, om denne vil benytte  

 muligheden for omdannelse.
Det vil dog være en forudsætning, at  

 det eller de nye rederi(er) i det første indkomstår efter  

 omdannelsen anvender tonnageskatteordningen.
Det er ikke muligt at omdanne flere forskellige ejeres ejerandele til  

 ét selskab, mens de resterende ejerandele omdannes til andre aktie-  

 eller anpartsselskaber, eller slet ikke omdannes.
Derimod kan en person, der  

 har ejerandele i to forskellige personligt ejede rederivirksomheder, indskyde  

 andelene i samme selskab.
Den udvidede mulighed for at anvende reglerne i  

 virksomhedsomdannelsesloven består alene i, at en ideel andel af en  

 virksomhed kan anses som en "hel" virksomhed.
De øvrige betingelser i  

 virksomhedsomdannelsesloven skal fortsat være opfyldt.
Det betyder  

 eksempelvis, at den foreslåede bestemmelse ikke giver mulighed for, at  

 ideelle andele i rederivirksomheder, der er omfattet af de såkaldte  

 anpartsregler i personskattelovens § 4, stk. 1, nr. 10, 12 og 13, vil kunne  

 omdannes skattefrit." Endvidere henvises til ministerens svar på spørgsmål  

 nr. 36-38 af 5. april 2002 fra skatteudvalget, i hvilke betingelserne for  

 virksomhedsomdannelse af partrederier mv. uddybes.
 Det ses heraf, at tonnageskattelovens § 5, stk. 3, giver hjemmel til, at  

 ideelle ejerandele af en virksomhed anses som en "hel" virksomhed i relation  

 til VOL, og som sådanne kan omdannes til et eller flere aktie- eller  

 anpartsselskaber, når disse i det første indkomstår efter  

 omdannelsen anvender tonnageskatteordningen.
 Anparterne i de 7 rederivirksomheder, hvori skatteyder er partreder, kan  

 således omdannes til et eller flere aktie- eller anpartsselskaber,  

 hvori skatteyderen er eneste aktionær/ anpartshaver, forudsat disse i  

 det første indkomstår efter omdannelsen anvender  

 tonnageskatteordningen.
 Kravet om, at de øvrige betingelser i VOL fortsat skal være  

 opfyldt giver imidlertid anledning til visse problemer.
 Ifølge VOL § 2, stk. 1, nr. 5, kan lovens bestemmelser ikke  

 anvendes, såfremt anskaffelsessummen på aktierne i det omdannede  

 aktie- eller anpartsselskab er negativ, og en eventuel negativ indskudskonto  

 skal være udlignet inden omdannelsen.
 Lovens regler kan dog anvendes på trods af en negativ  

 anskaffelsessum, såfremt ejeren anvendte virksomhedsordningen i  

 året forud for omdannelsen, og alle virksomheder, der drives under  

 virksomhedsordningen, omdannes samlet.
Der er ikke efter VOL mulighed for skattefrit at omdanne ideelle  

 ejerandele af rederivirksomheder, der er omfattet af anpartsreglerne i PSL §  

 4, stk. 1, nr. 10, 12 og 13, jf.
VOL § 1, stk. 3.
 Reglen i VOL § 1, stk. 3, indførtes i sin nuværende affatning  

 ved lov nr. 252 af 28. april 1999 (L 147 98/99). Formålet med  

 bestemmelsen var mere målrettet at opnå den begrænsning af  

 lovens anvendelsesområde, som var formålet med indsættelsen  

 af bestemmelsen i 1993 - nemlig at forhindre, at skattebetingede  

 anpartsprojekter kan omdannes efter lovens regler.
Dette betyder for det første, at skibsanparterne udenfor  

 virksomhedsskatteordningen, der er omfattet af personskattelovens (PSL) § 4,  

 stk. 1, nr. 12, ikke må indgå i omdannelsen, jf.
VOL § 1, stk.  

 3.
 Disse anparter er inddraget under virksomhedsordningen inden 12. maj 1989,  

 og har derfor kunnet forblive inddraget uanset bestemmelsen i  

 virksomhedsskattelovens § 1, stk. 1, 2. pkt.
 For det andet er anparterne i de 7 rederivirksomheder, hvori skatteyder er  

 partreder, ifølge tonnageskattelovens § 5, stk. 3, at betragte som en  

 "hel" virksomhed, der kan omdannes efter VOL, i det omfang VOL's  

 øvrige betingelser er opfyldt.
 Omdannelse af rederianparterne vil give en negativ skattemæssig  

 anskaffelsessum for aktierne i det nystiftede selskab, hvilket skyldes at  

 skibene, der skattemæssigt er nedskrevet, er belånt.
 Efter reglerne i VOL kan omdannelse med negativ anskaffelsessum kun ske,  

 hvis ejeren samlet omdanner hele sin virksomhed, dvs. også omdanner  

 skibsanparterne udenfor virksomhedsskatteordningen.
 Der forekommer dermed et regelsammenstød, hvorefter ejeren  

 ifølge tonnageskatteloven har en "hel" virksomhed, der kan omdannes  

 efter VOL, men efter VOL ikke opfylder betingelserne for at omdanne denne  

 virksomhed.
 Ligningsrådet udtalte, at bestemmelsen i tonnageskattelovens § 5,  

 stk. 3, går forud for bestemmelsen i VOL § 1, stk. 3, således  

 gennemførelsen af tonnageskatteloven ikke hindres i de tilfælde,  

 hvor en skatteyder lovligt har inddraget anparter i anpartsprojekter under  

 virksomhedsskatteordningen.
 Ligningsrådet gav derfor skatteyder tilladelse til at  

 gennemføre en skattefri virksomhedsomdannelse pr. 1.1.2003 af andele i  

 syv rederivirksomheder, med negativ skattemæssig anskaffelsessum for  

 anparterne til følge, jf. virksomhedsomdannelseslovens § 2, stk. 1,  

 nr. 5, 3. pkt., uden at anparterne i ejendomskommanditselskabet omdannedes  

 eller overdragedes til det nystiftede selskab.
