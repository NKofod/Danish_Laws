Parterne  

 havde givet modstridende forklaringer om, hvorvidt TV-stationen havde givet  

 klager mulighed for at forlade fredagsbaren, inden optagelserne startede.
På  

 grund af de begrænsede muligheder for at føre bevis for nævnet kunne nævnet  

 ikke afgøre, hvilken forklaring der var den rigtige, og nævnet havde derfor  

 ikke grundlag for at udtale kritik på dette punkt.
 Nævnet  

 lagde til grund, at fredagsbaren på Danmarks Journalisthøjskole må anses for  

 at  

 være et frit tilgængeligt sted, og fandt ikke, at optagelserne af klager  

 havde  

 et sådant indhold, at TV-stationen havde handlet i strid med god presseskik  

 ved  

 at offentliggøre dem.
Kendelse  

 fra Pressenævnet i sag 2004-6-62 [K] har klaget til Pressenævnet over et indslag i TV-Avisen den  

 27. februar 2004, idet han finder, at god presseskik er tilsidesat.
 Indslaget blev indledt på følgende måde:
Studievært  

  

 :  I  

 stedet går vi til en historie, der nok kan kalde på forargelsen hist og pist.  

 Kurt Thorsen og [K] stod bag Danmarkshistoriens største bedragerisag og blev  

 idømt 6 og 4 års fængsel.
Alligevel går de rundt på åben gade.
Kurt Thorsen  

 nyder nattelivet, og [K] uddanner sig og bor på pension med fri  

 internetforbindelse. Der blev herefter vist klip fra fredagsbaren på Danmarks Journalisthøjskole,  

 hvor [K] opholder sig. [K] forsøger at undgå at blive filmet, og en af hans  

 medstuderende siger Lad være med at optage her, lad være, mens  

 han forsøger  

 at sætte en hånd op foran kameraet.
Der blev vist endnu et klip med [K] i  

 selskab med medstuderende.
Da han ser, at han bliver filmet, forsvinder han  

 ud  

 af billedet.
Klippet var ledsaget af følgende speak:
Speak  

  

 : [K] afsoner  

 lige nu 4 års fængsel for bedrageri.
Det foregår blandt andet her i  

 fredagsbaren  

 på Danmarks Journalisthøjskole. Senere i indslaget blev der vist endnu et klip fra fredagsbaren,  

 hvor [K] sidder sammen med to medstuderende.
Da han ser, at han bliver  

 filmet,  

 rejser han sig og går.
Klippet var ledsaget af følgende speak:
Speak  

  

 : [K] er lige  

 nu i gang med at uddanne sig til journalist.
Derfor er han netop flyttet ind  

 på  

 pensionen Skejby.
Her har han fri internetadgang og egen nøgle til  

 hoveddøren. Indslaget blev afsluttet med følgende speak:
Studievært  

  

 : Og det  

 var i dag ikke muligt at træffe Kurt Thorsen.
Heller ikke [K] ønskede at  

 kommentere sagen. [K] har klaget over, at Danmarks Radio har bragt billeder af ham  

 i fredagsbaren på Danmarks Journalisthøjskole.
Han har anført, at  

 fredagsbaren  

 ikke er et frit tilgængeligt sted, idet baren drives af en forening dannet af  

 de studerende og ikke er åben for andre end eleverne på Journalisthøjskolen.
[K] har oplyst, at  

 Danmarks Radios journalist henvendte sig til ham og anmodede om et interview,  

 hvilket han afslog, hvorefter journalisten tilkendegav, at dette ville blive  

 respekteret.
Journalisten og kameramanden begav sig herefter mod udgangen,  

 hvor  

 kameraet kort efter blev tændt.
Han forsøgte at undgå at blive filmet ved at  

 løbe om bag en søjle.
En af hans medstuderende bad forgæves om, at han ikke  

 blev filmet.
Det er ikke korrekt  som anført af Danmarks Radio over for  

 nævnet  

  at Danmarks Radio gav ham mulighed for at forlade fredagsbaren, inden  

 optagelserne begyndte.
Danmarks Radio har anført, at strafafsoning er et emne, der har  

 stor samfundsmæssig interesse.
Man valgte i indslaget at fokusere særligt på  

 vilkårene for de fanger, der er mere kendte i offentligheden.
Sagen om [K]  

 har  

 stor offentlig interesse og har haft stor mediedækning igennem hele forløbet  

 af  

 straffesagen. [K] er fortsat en offentlig person, der må tåle, at medierne  

 går  

 tættere på ham end på almindelige mennesker.
Ifølge de oplysninger, som Danmarks Radio har fået, er  

 fredagsbaren ikke en lukket forening med medlemskartotek og begrænset adgang  

 for medlemmer, men derimod et frit tilgængeligt sted uden særlige  

 adgangsregler.
Journalisten sikrede sig dog inden optagelserne samtykke fra  

 fredagsbarens formand til at filme i lokalet.
[K] havde ret til at nægte at medvirke i indslaget, men han  

 kunne ikke frabede sig at blive filmet, da han befandt sig på et frit  

 tilgængeligt sted.
Inden optagelsernes start fik han valget mellem at forlade  

 stedet og derved undgå at blive filmet eller at blive på stedet og tåle at  

 blive fotograferet.
Journalisten meddelte ham, at han ville blive filmet i  

 fredagsbaren,  

 hvortil han svarede, at han i så fald ville forlade stedet.
Han forlod  

 imidlertid ikke stedet, men satte sig blandt sine medstuderende, hvorefter  

 optagelserne  

 startede.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Parterne har givet modstridende forklaringer om, hvorvidt  

 Danmarks Radio gav [K] mulighed for at forlade fredagsbaren, inden  

 optagelserne  

 startede.
På grund af de begrænsede muligheder for at føre bevis for nævnet  

 kan  

 nævnet ikke afgøre, hvilken forklaring der er den rigtige, og nævnet har  

 derfor  

 ikke grundlag for at udtale kritik på dette punkt.
 Nævnet lægger til grund, at fredagsbaren på Danmarks Journalisthøjskole  

 må anses for at være et frit tilgængeligt sted, og finder ikke, at  

 optagelserne  

 af [K] har et sådant indhold, at Danmarks Radio har handlet i strid med god  

 presseskik ved at offentliggøre dem.
 Afgjort den 21. juni 2004.
