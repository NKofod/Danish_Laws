 Der blev klaget over, at tandlægen ikke behandlede kariesangrebet,  

 og at han ikke informerede patienten om, at det burde behandles hos en privat  

 tandlæge, fordi det ikke var tandlægens opgave at behandle de  

 ansatte på flådestationen.
Klage over tandbehandling i forsvaret Tandlægen havde til sagen oplyst, at en marinekonstabel ikke har  

 krav på tandbehandling ved Forsvarstandplejen i henhold til reglerne  

 herom.
Fast personel tilbydes således kun tandbehandling i det omfang,  

 der er kapacitet hertil.
Patientklagenævnet fandt, at tandlægen  

 havde overtrådt tandlægelovens  12, idet det var nævnets  

 opfattelse, at han burde have behandlet kariesangrebet eller på et  

 tidligt tidspunkt have informeret patienten om, at han skulle søge  

 behandling hos en privat tandlæge.
Nævnet lagde vægt  

 på, at røntgenbilleder fra januar 2000 viste et relativt stort  

 kariesangreb, som krævede behandling med det samme eller i hvert fald  

 indenfor kort tid.
Endvidere lagde nævnet vægt på, at  

 patienten havde tider til behandling i februar og juni, og at begge disse  

 tider blev aflyst.
Det var på denne baggrund nævnets opfattelse,  

 at patienten måtte have forstået, at kariesangrebet ville blive  

 behandlet på flådestationen.
