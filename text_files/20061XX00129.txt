Skriftlig fremsættelse (6. december 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til Arvelov (Lovforslag nr.
L 100).
 Lovforslaget indeholder forslag til en ny arvelov, som skal  

 erstatte den gældende arvelov fra 1963. Formålet med lovforslaget er at  

 gennemføre en revision af arvelovgivningen med henblik på at tilpasse  

 lovgivningen til nutidens familiemønstre.
 Lovforslaget bygger i vidt omfang på overvejelserne i  

 betænkning nr. 1473/2006 om revision af arvelovgivningen mv.
Lovforslaget indebærer en styrkelse af ægtefællens  

 arveretlige stilling gennem en forhøjelse af ægtefællens legale arvebrøk fra  

 1/3 til ½ af den førstafdøde ægtefælles ejendele.
Herudover foreslås det, at  

 beløbsgrænsen for ægtefællens udtagelsesret (retten til suppleringsarv)  

 forhøjes fra de nuværende 200.000 kr. til 500.000 kr.
Til gengæld skal  

 forsikrings- og pensionsbeløb, som ægtefællen får udbetalt i anledning af  

 dødsfaldet indgå ved beregningen.
Desuden foreslås det, at ægtefællens adgang  

 til arvehenstand udvides, således at det også kan ske i forhold til myndige  

 livsarvinger for en periode på som udgangspunkt 5 år.
Som hidtil skal en  

 længstlevende ægtefælle endvidere have ret til uskiftet bo med fælles  

 livsarvinger samt med den førstafdøde ægtefælles særlivsarvinger, hvis disse  

 samtykker i det.
Lovforslaget indebærer endvidere, at arvelader får større  

 frihed til at disponere over sin formue ved testamente.
Den andel af  

 ægtefællens og livsarvingernes arveret, som ikke kan fratages dem ved  

 testamente (den såkaldte tvangsarv), foreslås nedsat fra ½ til ¼ af den  

 legale  

 arvelod.
Endvidere indføres der en adgang for arvelader til at begrænse en  

 livsarvings tvangsarv til 1 mio. kr., og arveladeren får mulighed for at  

 bestemme, at en livsarving skal have sin tvangsarv udbetalt kontant.
Dette  

 indebærer, at det bl.a. bliver lettere at ligestille sammenbragte børn i  

 arveretlig henseende, og at gennemførelsen af generationsskifter af  

 erhvervsvirksomheder lettes.
I sammenhæng med den foreslåede nedsættelse af tvangsarven  

 foreslås det, at adgangen til at båndlægge en livsarvings tvangsarv begrænses  

 til livsarvingens fyldte 25. år.
Samtidig foreslås en mindre udvidelse af  

 adgangen til at frigive båndlagt arv, således at justitsministeren kan  

 frigive  

 en båndlagt arv i tilfælde, hvor det er åbenbart, at båndlæggelsen ikke  

 længere  

 tjener et rimeligt formål.
 Reglerne om slægtens arveret i tilfælde, hvor arveladeren  

 ikke efterlader en ægtefælle, videreføres uændret i lovforslaget.  

 Arveladerens  

 slægt  i første række arveladerens børn og børnebørn mv.  arver  

 således alle  

 arveladerens ejendele, medmindre arveladeren har oprettet testamente.
Der foretages endvidere nogle ændringer i reglerne om  

 testamenter.
Adgangen til oprettelse af notartestamente og vidnetestamente  

 opretholdes med nogle mindre præciseringer i reglerne.
Derimod foreslås det,  

 at  

 formkravene til oprettelse af nødtestamenter ophæves, således at et  

 nødtestamente fremover kan oprettes på en hvilken som helst måde, når blot  

 det  

 er sikkert, at testamentet er oprettet af den angivne arvelader og er udtryk  

 for dennes beslutning.
Det foreslås desuden, at kravene til tilbagekaldelse  

 af  

 et testamente skærpes, således at dette altid skal ske i testamentsform, dvs.  

 ved et notartestamente eller et vidnetestamente.
Der er desuden foretaget  

 nogle  

 præciseringer og moderniseringer i reglerne om testamenters ugyldighed og  

 anfægtelse mv.
Det foreslås i den forbindelse, at der i loven medtages en  

 udtrykkelig regel om et testamentes ugyldighed på grund af bristende  

 forudsætninger.
Reglerne om fælles testamenter, dvs. om testamenter oprettet  

 af flere personer i forening, foreslås udbygget væsentligt i forhold til den  

 gældende arvelov.
Der foreslås således regler om både den længstlevende  

 testators testationsret og dispositionsadgang i levende live.
Reglerne  

 indebærer, at en længstlevende testator ikke gennem dispositioner foretaget  

 efter den førstafdøde testators død skal kunne tilsidesætte den førstafdødes  

 ønsker om fordeling af dennes egne midler.
 Endvidere foreslås det, at arveloven kommer til at indeholde  

 udtrykkelige regler om, at ugifte samlevende i stabile parforhold   

 efter  

 lovforslaget par, der har boet sammen i 2 år på fælles bopæl eller samboende  

 par, der har barn sammen  kan oprette et fælles testamente om, at de  

 vil arve  

 hinanden, som om de var ægtefæller (udvidet samlevertestamente).
Lovforslaget skal i øvrigt læses i sammenhæng med det  

 lovforslag om ændring af forsikringsaftaleloven samt forskellige andre love  

 (Begunstigelser i forsikringsordninger mv. samt ændringer som følge af  

 arveloven mv.) (lovforslag nr.
L 101), der er fremsat samtidig med dette  

 lovforslag.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
