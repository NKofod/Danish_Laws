 Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificeret i mediet.
Pressenævnet fandt, at det ikke umiddelbart  

 ville være muligt at identificere [K] af andre end den kreds, der i forvejen  

 kendte hende.
Da hun således ikke havde den fornødne retlige interesse i, at  

 klagen behandledes af Nævnet, afvistes den.
Pressenævnets  

 kendelse i sag 2007-6-459 Advokat Jacob Beiner Rue har  

 på vegne af [K] klaget til Pressenævnet over en udsendelse i TV 2 den 7.  

 november 2006, idet han mener, at god presseskik er tilsidesat.
1. Sagsfremstilling TV 2 bragte den 7. november  

 2006 udsendelsen Det er mig eller hunden.
Udsendelsen er en del  

 af en  

 programserie, der sætter fokus på, hvordan utilpassede hunde kan ændre adfærd  

 med hjælp fra en hundeadfærdsbehandler.
I denne udsendelse følger seeren  

 familien Larsen, der har svært ved at styre den meget aggressive hund Buffas.
I begyndelsen af udsendelsen  

 filmes hunden Buffas og ejeren, mens de går tur.
I forbindelse med gåturen  

 passerer de et hus, som [K] kommer ud fra i det øjeblik, Buffas og ejeren  

 passerer.  

 Klager træder ud fra huset, mens Buffas er få meter væk.
Hun vender sig om og  

 passerer hunden i snor.
Hunden springer op og gør, men berører ikke klager.  

 Klager tripper lidt og går derefter videre.
2. Parternes synspunkter Advokat Jacob Berner Rue har  

 indledningsvis anført, at klager kan identificeres, idet hun er filmet på 2-  

 3 meters  

 afstand, og at klager  

 efterfølgende har modtaget flere reaktioner på sin ufrivillige  

 programdeltagelse.
Advokaten har anført, at  

 klager intetanende kom ud fra huset, og at hun ikke efterfølgende blev gjort  

 opmærksom på, at optagelsen skulle anvendes i et tv-program.
TV 2 har ikke  

 indhentet samtykke til offentliggørelse af optagelserne, hvori klager  

 optræder.  

 Det er krænkende for klager, at hun har medvirket i en farlig situation, hvor  

 hun er angst.
Advokaten har herudover  

 anført, at almindelig omtanke burde have medført, at man undlod spontane  

 gåture  

 med en hund, der af ejerne betegnes som farlig og aggressiv, og som TV 2 på  

 deres hjemmeside beskriver som kæmpehunden Buffas, der med sine  

 55 kg  

 og yderst tvivlsomme attitude  

 spreder skræk og rædsel.
Alternativt kunne en stand-in, der kendte  

 faren, have  

 være anvendt.
 TV 2 har indledningsvis  

 anført, at det udsendte klip af klager er meget kortvarigt og filmet på  

 forholdsvis  

 lang afstand, hvorfor det må antages, at hun ikke kan identificeres af en  

 videre kreds af personer.
TV 2 har oplyst, at da  

 casteren og programmedarbejderen besøgte familien Larsen, gik ejeren og  

 programmedarbejderen en tur med hunden.
TV 2 har beklaget, at klager følte  

 sig  

 udsat for en skræmmende oplevelse.
Det var ikke TV 2s intention.
Idéen  

 med at  

 gå en tur med hunden opstod helt spontant, og det var derfor helt tilfældigt,  

 at klager mødte dem på vejen.
Episoden var på ingen måde planlagt.
 TV 2 har herudover anført, at  

 klager befandt sig på en offentlig vej, hvor det ikke er ulovligt at filme.  

 TV  

 2 har endelig anført, at optagelserne ikke er krænkende for klager.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Marianne Druedahl.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
Pressenævnet finder, at det  

 ikke umiddelbart vil være muligt at identificere [K] af andre end den kreds,  

 der i forvejen kender hende.
Da hun således ikke har den fornødne retlige  

 interesse i, at klagen behandles af Nævnet, afvises den.
