 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har i dag godkendt  

 frikommuneregulativ nr. 7 (5) for Struer kommune om forkortelse af fristen  

 for fremsættelse af bemærkninger til forslag til kommuneplanen, jfr.  

 kommuneplanlovens § 7, stk. 4, i visse tilfælde, samt overførelse af  

 kompetencen i henhold til lov om kommuneplanlægning § 25, stk. 1, 1. pkt. om  

 at påse, at et forslag til lokalplan er i overensstemmelse med kommuneplanen,  

 fra amtsrådet til kommunalbestyrelsen, og bortfald af fristen i  

 kommuneplanlovens § 27, stk. 1, ved behandling af lokalplaner.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Struer kommune: § 14, stk. 3, § 25,  

 stk. 1, 1. pkt. for så vidt angår bestemmelsen om, at amtsrådet påser, at et  

 forslag til lokalplan er i overensstemmelse med en kommuneplan, og § 27, stk.  

 1, 2. pkt. i lov om kommuneplanlægning jfr. lovbekendtgørelse nr. 391 af 22.  

 juli 1985.
 § 3.  Det i § 1 nævnte frikommuneregulativ træder i  

 kraft den 1. oktober 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
