Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 835 af 10. august 2012 om en aktiv beskæftigelsesindsats, som ændret ved bekendtgørelse nr. 898 af 30. august 2012, bekendtgørelse nr. 1039 af 7. november 2012, bekendtgørelse nr. 424 af 29. april 2013, bekendtgørelse nr. 857 af 28. juni 2013, bekendtgørelse nr. 1013 af 15. august 2013 og bekendtgørelse nr. 1138 af 27. september 2013, foretages følgende ændringer:
 1. Overskriften »kapitel 9 b« ændres til: »kapitel 9 a«.
 2. To steder i § 81 a og et sted i § 81 b udgår »i bekendtgørelse om en aktiv beskæftigelsesindsats«.
 3. Efter § 81 b indsættes i kapitel 9 b, som bliver kapitel 9 a:
»§ 81 c.
Personer, der er omfattet af lov om uddannelsesordning for ledige, som har opbrugt deres dagpengeret, og som deltager i virksomhedspraktik eller er ansat med løntilskud hos en offentlig arbejdsgiver, er omfattet af bestemmelserne i §§ 85 og 87, stk. 2-5, om befordringsgodtgørelse.« § 2 Stk. 1. Bekendtgørelsen træder i kraft den 1. november 2013.
 Stk. 2. Personer, der er omfattet af lov om uddannelsesordning for ledige, som har opbrugt deres dagpengeret, og som er påbegyndt virksomhedspraktik eller ansættelse med løntilskud hos en offentlig arbejdsgiver den 1. juli 2013 eller senere, kan få befordringsgodtgørelse efter § 85 fra tidspunktet for påbegyndelse af tilbuddet.
