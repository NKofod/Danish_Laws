Nr BTL 60 Betænkning over Forslag til lov om varmeforsyning   

 Nr L 60 1989-90, 1. samling Afgivet af Det Energipolitiske Udvalg Afgivet: 19900502 Udvalget har behandlet lovforslaget i en række møder og har herunder stillet spørgsmål til energiministeren, som denne har besvaret skriftligt.
Nogle af disse spørgsmål vil blive optrykt som bilag til den trykte betænkning tillige med en aftale mellem regeringen og Socialdemokratiet om øget anvendelse af kraftvarme, naturgas og andre miljøvenlige brændsler samt om eludbygning i 90'erne.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Dansk Skovforening, Egvad Kommune, Kommunernes Landsforening, Kulklubben, Reno-Sam og Danske Fjernvarmeværkers Forening.
 Der er af energiministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Venstres og Det Radikale  

 Venstres medlemmer af udvalget) lovforslaget til vedtagelse med de af  

 energiministeren stillede ændringsforslag.
 Et mindretal inden for flertallet (Socialistisk Folkepartis medlemmer af  

 udvalget) ønsker at fremsætte følgende bemærkninger:
Lov om varmeforsyning er en rammelov.
Hvorvidt loven lever op til  

 målsætningerne, bestemmes derfor i meget høj grad af den daglige  

 administration af loven.
Socialistisk Folkeparti forventer, at forvaltningen af loven vil tage  

 udgangspunkt i Brundtlandrapportens målsætninger om nedbringelse af  

 energiforbruget og omlægning til mere miljøvenlige brændsler.
Denne  

 målsætning er omtalt i regeringens Brundtlandhandlingsplan, hvor det dog  

 indtil nu kniber meget med hensyn til præcisering af de virkemidler, der i  

 praksis skal sikre nedbringelse af bl.a. elforbruget.
Det er Socialistisk Folkepartis opfattelse, at de positive erfaringer med  

 hensyn til amtskommunernes medvirken ved varmeplanlægningen fortsat skal  

 kunne udnyttes, hvis der i en amtskommune er ønske herom.
Det kan dreje sig  

 om samordning af den kommunale planlægning, finansiering og prisudligning.
I  

 modsat fald vil der ske en svækkelse af kvaliteten i varmeplanlægningen.
Loven har baggrund også i det netop indgåede forlig mellem  

 Socialdemokratiet og regeringen om styrkelse af naturgasprojektets økonomi.  

 Socialistisk Folkeparti kan tilslutte sig hovedsigtet i forliget og derfor  

 også de ændringer, der følger som konsekvens af forliget i  

 varmeforsyningsloven.
Socialistisk Folkeparti kan fuldt ud støtte omstilling  

 af kulfyrede fjernvarmeværker til decentral naturgasfyret kraftvarme.
Der vil  

 imidlertid i visse tilfælde kunne opstå konflikt mellem anvendelse af  

 naturgas og anvendelse af rent indenlandske brændsler, f.eks. træflis,  

 biomasse m.v.
Socialistisk Folkeparti opfordrer til, at ønsket om fremme af  

 naturgasanvendelsen ikke svækker tilskyndelse til anvendelse af indenlandske  

 brændsler, hvor der herved sikres en miljømæssig gevinst.
Desuden er det  

 vigtigt, at de værker, der miljømæssigt forsvarligt allerede har omstillet  

 til indenlandske brændsler, ikke straffes økonomisk.
Socialistisk Folkeparti  

 opfordrer til konkrete forhandlinger med de berørte værker om den tidsmæssigt  

 optimale omstilling til naturgas, således at der tages hensyn til  

 afskrivningsprofil og til den teknologisk og brændselsmæssigt mest optimale  

 tidsfølge for omstillingen.
Der er under udvalgsbehandlingen blevet rejst spørgsmål om, i hvilken grad  

 der i fjernvarmeværker, der ikke bruger naturgas, fyres med henholdsvis kul,  

 træflis, affald, fiskeolie m.v., og hvorvidt der fra de pågældende værker  

 gives præcise oplysninger om deres brændselsforbrug.
Der er også rejst  

 spørgsmål om, hvor meget elforbrug der benyttes ved fremstillling af disse  

 brændsler, således at den samlede energibesparelse reelt er meget lille, ja  

 måske nul.
Socialistisk Folkeparti opfordrer til, at der sikres et fuldt  

 korrekt vidensgrundlag, sådan at de kommende års omstilling derved kan  

 gennemføres miljømæssigt optimalt.
Desuden er det af største vigtighed, at  

 der sikres de gasfyrede decentrale kraftvarmeværker og små gasfyrede  

 kraftvarmeværker en minimumspris, der gør værkerne attraktive at opføre.  

 Dersom et lovindgreb vil være nødvendigt for at sikre en gunstig minimumspris  

 for den solgte elektricitet, vil Socialistisk Folkeparti medvirke positivt  

 herved.
Det vil også gælde, dersom en miljøafgift på husstande og  

 virksomheder, der i kollektive varmeforsyningsområder ikke tilslutter sig,  

 kommer på tale, eksempelvis i forbindelse med omlægning af energiafgifterne  

 til miljøafgifter.
 Socialistisk Folkeparti kan støtte et stop/moratorium for yderligere  

 udbygning med individuel naturgasfyring, sådan at potentialet for kraftvarme  

 baseret på naturgas og indenlandske miljøvenlige brændsler udnyttes fuldt ud.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet kan alene støtte de af energiministeren stillede  

 ændringsforslag under nr. 1, 8 og 10.
 Fremskridtspartiet støtter de tre ændringsforslag med følgende motivering:
 Ændringsforslag nr. 1 tilkendegiver, at varmeforsyningen skal  

 tilrettelægges således, at der sker mest mulig samproduktion mellem  

 elektricitet og varme.
Efter Fremskridtspartiets opfattelse er det et godt grundlæggende  

 synspunkt.
Det skal dog tilføjes, at mindretallet er imod tvangstilslutning  

 til det fjernvarmenet, som er en følge af varmeproduktionen.
Fjernvarme er i  

 mange situationer en god løsning.
Men løsningen må være så god, at private og  

 erhvervsmæssige kunder tilslutter sig, fordi det er en fordel for dem.
Ændringsforslag nr. 8 giver mulighed for, at energiministeren kan bremse  

 gældsætningsvanvidet i de regionale naturgasselskaber.
En sådan begrænsning  

 burde have været indført allerede i 1979, således at der aldrig var opstået  

 gæld i naturgasselskaberne.
Fremskridtspartiet tror imidlertid ikke på, at denne hjemmel løser de  

 økonomiske problemer i naturgasselskaberne.
DONG skal likvideres og hele  

 naturgasnettet overlades til professionelle erhvervsfolk.
I 10 år har  

 politikere og embedsmænd søgt at få naturgasnettet til at fungere.
Det må  

 være slut nu.
En samlet gæld på mellem 30 og 40 mia. kr. kan ikke  

 bortforklares.
 Ændringsforslag nr. 10 er udelukkende en teknisk ændring af  

 ikrafttrædelsesdatoen.
Når Fremskridtspartiet indstiller lovforslaget til forkastelse, skyldes  

 det ikke mindst, at forliget mellem regeringen og Socialdemokratiet har  

 forringet forslaget meget betragteligt.
Derudover har Fremskridtspartiet den  

 opfattelse, at energisektoren i videst muligt omfang skal være privatdrevet  

 og styret af fri konkurrence.
Ingen offentlige tilskud, ingen ødelæggende  

 afgifter og ingen offentlig indblanding.
Fri markedsøkonomi er også for  

 energisektoren den bedste vej frem.
Et andet mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling, men kan  

 støtte de af ministeren under nr. 1, 2, 6, 8, 9 og 10 stillede  

 ændringsforslag.
Mindretallet ønsker i øvrigt at udtale:
Mindretallet er enig med regeringen i, at udbygningen af den decentrale  

 kraftvarmeproduktion er rigtig.
Mindretallet er imidlertid uenig i, at man  

 atter overfører skjulte tilskud fra statskassen til naturgasselskaberne.  

 Dette sker, fordi de afgifter, der i dag betales på kul i varmeværkerne, for  

 fremtiden vil tilgå som fortjeneste fra den afgiftsfri gas.
Mindretallet har  

 ved talrige lejligheder peget på, at man for at få gennemskuelighed og hindre  

 mytedannelse i stedet burde støtte naturgassen via finansloven.
Mindretallet vender sig endvidere mod tvangen over for varmeværkerne,  

 fordi man ikke giver de pågældende værker mulighed for at udnytte de  

 foretagne investeringer fuldt ud.
Kulværkerne opstod på opfordring af  

 Folketinget, idet man ud fra leveringsmæssige begrundelser ønskede at skifte  

 olie ud med kul.
Det er derfor urimeligt, at Folketinget så hurtigt ønsker  

 kul udskiftet med gas.
Gennem henvendelser fra adskillige værker til udvalget  

 har man påpeget, at man ønskede en mere glidende overgang.
Det er umuliggjort  

 af den indgåede aftale, der ligger bag disse ændringer af  

 varmeforsyningsloven.
Endelig er Centrum-Demokraterne ike enig i bedømmelsen af kullets  

 samfundsmæssige værdi.
Centrum-Demokraterne finder, at også i fremtiden vil  

 kul være en væsentlig del af energigrundlaget i Danmark, og  

 Centrum-Demokraterne savner en generel udbygningsplan for de centrale  

 kraftværker, der kan klare fremtidens efterspørgsel på energi.
 Et tredje mindretal (Kristeligt Folkepartis medlem af udvalget) kan  

 støtte de af ministeren under nr. 1, 2, 6, 8, 9 og 10 stillede  

 ændringsforslag, men vil undlade at stemme for lovforslaget ved 3.  

 behandling.
Ændringsforslag Af energiministeren, tiltrådt af udvalget:
Til § 1 1) Efter stk. 1 indsættes som nyt stykke:
»Stk. 2. Tilrettelæggelsen af varmeforsyningen skal i  

 overensstemmelse med de i stk. 1 nævnte formål ske med henblik på at fremme  

 samproduktionen af varme og elektricitet mest muligt.« Af energiministeren, tiltrådt af et flertal (udvalget med  

 undtagelse af FP):
Til § 2 2) Stk. 1, nr. 4, affattes således:
»4) Blokvarmecentraler med en varmekapacitet på mere end 0,25 MW,  

 herunder kraftvarmecentraler med en eleffekt op til 25 MW.« Af energiministeren, tiltrådt af et flertal (udvalget med  

 undtagelse af FP, CD og KRF).
Til § 6 3) I stk. 1, nr. 2, ændres »og« til:  

 »,».
 4) Stk. 1, nr. 3, affattes således:
 »3) at anlægget samkøres med andre anlæg, og«.
 5) Efter stk. 1, nr. 3, indsættes som nyt nummer:
»4) at anlæg over 1 MW overgår til kraftvarmeproduktion.« Af energiministeren, tiltrådt af et flertal (udvalget med  

 undtagelse af FP):
 6) I stk. 4 udgår 1. pkt., og i stedet indsættes som  

 nye punktummer:
»Hvis et privat kollektivt varmeforsyningsanlæg ikke mener at kunne  

 opfylde et påbud efter stk. 3, jf. stk. 1, nr. 1-3, kan det kræve, at  

 kommunen overtager anlægget.
Hvis et kollektivt varmeforsyningsanlæg ikke  

 mener at kunne opfylde et påbud efter stk. 3, jf. stk. 1, nr. 4, om  

 etablering af produktionsanlæg til kraftvarmeforsyning, vil det være  

 forpligtet til at lade andre overtage etablering og drift af anlægget og i  

 fornødent omfang stille eksisterende faciliteter, produktionsanlæg m.v. til  

 rådighed.« Af energiministeren, tiltrådt af et flertal (udvalget med  

 undtagelse af FP, CD og KRF):
Nye paragraffer 7) Efter § 7 indsættes som nye paragraffer:
 »§ 01. Kommunalbestyrelsen kan pålægge et kollektivt  

 varmeforsyningsanlæg at udarbejde de i §§ 6 og 7 nævnte projekter.
 § 02. For eksisterende produktionsanlæg gælder, at de på et af  

 energiministeren fastsat tidspunkt, jf. dog stk. 2, skal overgå til  

 kraftvarmeforsyning, anvendelse af naturgas eller lignende miljøvenligt  

 brændsel i overensstemmelse med de forudsætninger, der meddeles af  

 energiministeren efter § 3, stk. 2.
 Stk. 2. Projekter til gennemførelse af bestemmelsen i stk. 1 skal  

 være godkendt senest den 1. januar 1996.
§ 03. Det påhviler kommunalbestyrelsen at følge udviklingen i  

 tilslutningen til den kollektive varmeforsyning i kommunen.
Med henblik herpå  

 skal virksomheder, der leverer fjernvarme og naturgas, hvert andet år og  

 første gang senest den 1. januar 1991 forelægge kommunalbestyrelsen en  

 redegørelse for tilslutningen til anlægget.
Såfremt de nævnte virksomheder  

 driver kollektiv varmeforsyning i flere kommuner, skal redegørelsen omfatte  

 udviklingen i tilslutningen, dels i hver enkelt kommune, dels i det samlede  

 forsyningsområde.
 Stk. 2. Redegørelsen skal nærmere belyse den stedfundne og  

 forventede udvikling i tilslutningen til anlægget og de initiativer, som er  

 planlagt med henblik på at øge tilslutningen.
Stk. 3. Som grundlag for behandlingen i kommunalbestyrelsen skal  

 redegørelsen ledsages af projekter, der belyser de tekniske og økonomiske  

 forudsætninger for anvendelsen af de i §§ 8-10 nævnte styringsmidler.« Af energiministeren, tiltrådt af udvalget:
Ny paragraf 8) Efter § 26 indsættes som ny paragraf:
»§ 04. Energiministeren bemyndiges til efter forhandling med  

 indenrigsministeren samt efter forelæggelse for Folketingets Energipolitiske  

 Udvalg at fastsætte regler om begrænsning af de regionale naturgasselskabers  

 låntagning og om afvikling af selskabernes gæld.« Af energiministeren, tiltrådt af et flertal (udvalget med  

 undtagelse af FP):
Til § 28 9) Efter »§§ 26« indsættes: »,04«.
 Af energiministeren, tiltrådt af udvalget:
Til § 31 10) Stk. 1 affattes således:
»Loven træder i kraft den 15. juni 1990.« Bemærkninger Til nr. 1-10 Ændringsforslagenes baggrund og sigte er nærmere beskrevet i  

 energiministerens redegørelse til Folketinget af 20. marts 1990 om øget  

 anvendelse af kraftvarme, naturgas og andre miljøvenlige brændsler.
Ændringsforslagene nr. 8 og 9 skal sikre en konsolidering af  

 naturgasprojektet.
I øvrigt ligger hovedvægten i ændringsforslagene på  

 følgende tre områder: fremme af samproduktion af el og varme gennem  

 etablering af decentrale kraftvarmeanlæg, øget anvendelse af mindre  

 forurenende energikilder som naturgas, kraftvarmeforsyning og biobrændsler og  

 styrkelse af det kommunale engagement og ansvar over for de kollektive  

 forsyningssystemer.
Ad nr. 1 Formålsbestemmelsen i lovforslagets § 1 fremhæver, at lovens formål er at  

 fremme den mest samfundsøkonomiske og miljøvenlige anvendelse af energi inden  

 for varmeforsyningen.
 Samproduktion af el og varme medfører væsentlige miljømæssige og  

 samfundsøkonomiske fordele i kraft af den mere effektive ressourceudnyttelse.  

 Ændringsforslaget præciserer i overensstemmelse hermed, at lovens overordnede  

 formål indebærer, at samproduktion af el og varme skal fremmes mest muligt.
Ad nr. 2 Ændringsforslaget er nærmere omtalt i energiministerens redegørelse af 20.  

 marts 1990, afsnit 3.2. Ændringsforslaget indebærer, at yderligere ca. 4.000  

 blokvarmecentraler bliver omfattet af lovens regler om kollektive  

 varmeforsyningsanlæg.
 Ændringsforslaget skal ses i sammenhæng med ændringsforslag nr. 7, den  

 foreslåede § 02, hvorefter eksisterende produktionsanlæg skal overgå til  

 kraftvarmeforsyning, anvendelse af naturgas eller lignende miljøvenligt  

 brændsel.
Energiministeren vil i de forudsætninger, der meddeles efter lovforslagets  

 § 3, stk. 2, fastlægge de nærmere betingelser og tidsfrister, der skal lægges  

 til grund for blokvarmecentralers overgang til kraftvarmeforsyning,  

 anvendelse af naturgas eller lignende miljøvenligt brændsel.
Der henvises  

 herved til ændringsforslag nr. 7, den foreslåede § 02.
Med hensyn til den nærmere procedure for den angivne omlægning skal  

 ændringsforslaget endvidere ses i sammenhæng med ændringsforslag nr. 7, den  

 foreslåede § 01, hvorefter kommunalbestyrelsen på grundlag af de af  

 energiministeren fastlagte forudsætninger pålægger (bl.a.) blokvarmecentraler  

 at udarbejde projekter om omstilling af produktionsanlægget og anvendelse af  

 bestemte energiformer, jf. lovforslagets § 7, og efter kommunalbestyrelsens  

 godkendelse af projektet i henhold til lovforslagets § 4 pålægger  

 blokvarmecentralen at gennemføre projektet.
Den gældende minimumsfrist for  

 gennemførelsen af sådanne projekter på 1 år fra godkendelsen, jf.  

 energiministerens bekendtgørelse nr. 98 af 19. marts 1982, forudses i det  

 væsentlige opretholdt.
 For så vidt angår tilfælde, hvor det bliver aktuelt, at en  

 blokvarmecentral etablerer selvstændig (decentral) kraftvarmeproduktion,  

 henvises til ændringsforslag nr. 5 og nr. 7, de foreslåede §§ 01 og 02.
Ad nr. 3-5 De foreslåede ændringer i nr. 3 og 4 er tekniske konsekvenser af  

 ændringsforslag nr. 5. Bestemmelsen i ændringsforslag nr. 5 medfører, at det  

 vil påhvile kommunalbestyrelsen at drage omsorg for, at der udarbejdes  

 projekter, der belyser mulighederne for, at anlæg over 1 MW overgår til  

 kraftvarmeproduktion.
Samtidig vil kommunalbestyrelsen efter ændringsforslag  

 nr. 7, den foreslåede § 01, kunne pålægge et kollektivt varmeforsyningsanlæg  

 at udarbejde sådanne projekter. Ændringsforslaget tilsigter at styrke og  

 udbygge mulighederne for øget anvendelse af samproduktion af varme og el ved  

 konvertering til kraftvarmeproduktion.
Kommunalbestyrelsen kan, når projektet  

 er godkendt i henhold til lovforslagets § 4, påbyde projektet gennemført  

 inden en vis frist efter lovforslagets § 6, stk. 3. Der henvises med hensyn  

 til opfyldelsen af påbudet til ændringsforslag nr. 6.
Ad nr. 6 Ændringen skal ses i sammenhæng med, at der med ændringsforslag nr. 5  

 åbnes mulighed for, at et anlæg ændres med henblik på overgang til  

 kraftvarmeproduktion.
Reglen indebærer, at anlægget ikke vil være forpligtet  

 til selv at etablere kraftvarmeproduktion.
Anlægget vil alene være forpligtet  

 til at acceptere, at andre kan få adgang til at etablere  

 kraftvarmeproduktionen.
Andres opfyldelse af påbudet kan tage form af  

 overtagelse af det pågældende produktionsanlæg, eventuelt kun delvis, f.eks.  

 ved at visse arealer eller bygninger stilles til rådighed for andre, der  

 ønsker at etablere kraftvarmeproduktionen.
Den nærmere gennemførelse heraf vil nødvendiggøre forhandlinger om  

 afståelsesoverenskomster eller forpagtning og indgåelse af kontrakter om de  

 nærmere vilkår herfor.
I mangel af mindelig overenskomst herom fastsættes  

 vilkårene herfor efter de almindelige regler, jf. lovforslagets § 6, stk. 4,  

 sidste pkt., af de taksationsmyndigheder, der er nævnt i §§ 57-62 i lov om  

 offentlige veje.
 Andres gennemførelse af projektet vil eventuelt også efter en justering af  

 det tidligere godkendte projekt eller efter ny behandling i  

 kommunalbestyrelsen efter § 6, jf. § 4, kunne gennemføres ved etablering af  

 et helt nyt kraftvarmeproduktionsanlæg, eventuelt også i form af et anlæg,  

 der ejes i fællesskab af det pågældende varmeforsyningsanlæg og den eller de  

 andre, der måtte ønske at etablere et sådant fælles  

 kraftvarmeproduktionsanlæg.
Et varmeforsyningsanlæg, der ikke ønsker at forestå eller deltage i  

 etableringen af et kraftvarmeproduktionsanlæg, vil i alle tilfælde skulle  

 forpligtes til at aftage varmeproduktion fra det kraftvarmeanlæg, der måtte  

 blive etableret af andre.
Kommunalbestyrelsen kan pålægge en sådan  

 forpligtelse gennem påbud om varmeforsyningsanlæggets overgang til  

 kraftvarmeforsyning efter lovforslagets § 7, jf. § 4. Leveringsvilkår for  

 varmeleverancer er omfattet af lovforslagets almindelige prisbestemmelser,  

 jf. §§ 17-20.
Ad nr. 7, den foreslåede § 01 Den foreslåede § 01 skal ses i sammenhæng med de nye bestemmelser i  

 ændringsforslag nr. 5 og 7, den foreslåede § 02, hvorefter eksisterende  

 produktionsanlæg inden for nærmere betingelser og tidsfrister skal overgå til  

 kraftvarmeforsyning, anvendelse af naturgas eller lignende miljøvenligt  

 brændsel.
Det vil derfor være hensigtsmæssigt, at kommunalbestyrelsen kan  

 pålægge et kollektivt varmeforsyningsanlæg at udarbejde de projekter, der er  

 nævnt i lovforslagets §§ 6 og 7.
 Pålæg om udarbejdelse af de pågældende projekter bør ledsages af nærmere  

 retningslinjer for, hvad projektet kan eller skal indeholde.  

 Kommunalbestyrelsen skal herved virke for en realisering af den omlægning,  

 der følger af ændringsforslag nr. 7, den foreslåede § 02, herunder basere sig  

 på de forudsætninger, der meddeles af energiministeren i medfør af § 3, stk.  

 2. Der henvises herved til bemærkningerne til ændringsforslag nr. 7, den  

 foreslåede § 02.
Bestemmelsen har i øvrigt betydning i tilfælde, hvor flere kollektive  

 varmeforsyningsanlæg er involveret i de projekter, der er nævnt i  

 lovforslagets §§ 6 og 7. Kommunalbestyrelsen får med bestemmelsen mulighed  

 for at pålægge et bestemt anlæg eller enkelte anlæg i forening at udarbejde  

 projektet omfattende flere kollektive varmeforsyningsanlæg.
Valget af det  

 eller de varmeforsyningsanlæg, der skal varetage projektudarbejdelsen, vil  

 være bestemt af især praktiske hensyn.
Det kan således være hensigtsmæssigt,  

 at et større varmeforsyningsanlæg som f.eks. kraftvarmeværker eller  

 naturgasselskaber pålægges at udarbejde projektet.
Det forudsættes, at  

 kommunen pålægger det pågældende anlæg at inddrage alle involverede parter og  

 herved sikrer den fornødne koordination og informationsudveksling til brug  

 for udarbejdelsen af projektet.
Kommunalbestyrelsen kan efter lovforslagets §  

 6, stk. 2, jf. nr. 7, den foreslåede § 01, pålægge andre involverede parter  

 at indsende de fornødne oplysninger til det pågældende varmeforsyningsanlæg.
 De nærmere regler for kommunens behandling af projektet efter § 4,  

 herunder for inddragelse af andre parter, vil blive fastlagt i en  

 bekendtgørelse efter § 5.
Ad nr. 7, den foreslåede § 02 Sigtet med den foreslåede § 02 er at fremskynde samproduktionen af varme  

 og el samt overgangen til mere miljøvenlige brændsler mest muligt.
Der  

 henvises herved til energiministerens redegørelse af 20. marts 1990, afsnit  

 3.1. og 4., hvor sigtet med omlægningen er nærmere beskrevet.
 Omlægningen skal være gennemført eller fastlagt i godkendte projekter  

 senest 1. januar 1996. Omlægninger, der ikke er gennemført på det pågældende  

 tidspunkt, forudsættes realiseret inden for en kortere periode herefter.
Af bestemmelsens placering fremgår, at den alene angår produktionsanlæg,  

 der er kollektive varmeforsyningsanlæg efter lovforslagets § 2 og  

 ændringsforslag nr. 2. Ved eksisterende anlæg forstås anlæg, der er godkendt  

 eller etableret inden lovens ikrafttræden.
For fremtidige anlæg vil der i de  

 forudsætninger, som udstedes af energiministeren efter § 3, stk. 2, blive  

 fastlagt tilsvarende retningslinjer, som for eksisterende anlæg.
§ 02 indebærer i modsætning til de øvrige bestemmelser i lovforslaget og  

 de øvrige ændringsforslag en direkte handlepligt for forsyningsvirksomhederne  

 m.v. til gennemførelse af omlægningen.
Bestemmelsen forudsætter samtidig, at  

 energiministeren og kommunerne i forhold til det enkelte forsyningsselskab  

 konkretiserer forpligtelsen dels med hensyn til tidsfrister og dels med  

 hensyn til de nærmere betingelser for den fremtidige forsyning.
For så vidt  

 angår energiministeren vil den nærmere fastlæggelse ske i de forudsætninger,  

 der efter forhandling meddeles efter lovforslagets § 3, stk. 2.
 Disse forudsætninger vil inden for samfundsøkonomiske rammer bl.a.  

 fastlægge generelle og konkrete tidsfrister og betingelser, herunder  

 prioriteringsforudsætninger, for valg af brændsel, eleffektivitet,  

 dimensionering og tilslutningsforhold.
Det forventes, at i alt ca. 200 byer vil blive forsynet med kraftvarme.
Af  

 disse er ca. 30 byer i dag fjernvarmeforsynet med kul, ca. 150 byer med  

 naturgas og resten med andre brændsler (affald, olie m.v.).
 Udbygningen med decentral kraftvarme og omlægningen til mere miljøvenlige  

 brændsler påtænkes faseopdelt med henblik på at prioritere udbygningen.
I udbygningens føste fase (1990-1994) sigtes mod, at de resterende  

 fjernvarmeværker beliggende i centrale kraftvarmeområder tilsluttes  

 kraftvarmesystemet hurtigst muligt.
Endvidere indgår i første fase en  

 omlægning til decentral kraftvarme i 20-30 større byer hovedsageligt i  

 Jylland og på Fyn.
Kulafviklingen indledes på de største værker (omkring 10-15) med en  

 skønnet eleffekt på omkring 200 MW.
Desuden påregnes omkring 6-10 værker, som  

 i dag er gasfyrede fjernvarmeværker, konverteret til decentral kraftvarme,  

 eventuelt i forbindelse med forbrænding af affald, med en forventet effekt på  

 omkring 150 MW.
Disse værker forudses etableret i det væsentlige som  

 »combined cycle« anlæg i Elsams område.
Herudover kan forventes et  

 antal mellemstore naturgaskraftvarmeanlæg etableret i mellemstore og mindre  

 byer (i alt ca. 50 MW).
 I midterfasen (1994-1996) forventes omlægningen til decentral kraftvarme  

 videreført med henblik på at konvertere resten af de kulfyrede værker og  

 mellemstore gasfyrede fjernvarmeværker, hovedsageligt i Elsam-området.
 Endvidere gennemføres en omlægning til mere miljøvenlige brændsler på  

 fjernvarmeværker uden for de kollektive systemer med hovedvægten i denne  

 fase.
 I tredje fase (1996-1998) gennemføres omlægningen af de mindre gasfyrede  

 værker og den resterende omstilling til miljøvenlige brændsler.
De angivne planlægningsprincipper og effektskøn for udbygningen med  

 decentral kraftvarme m.v. vil i praksis blive modificeret af de forskellige  

 lokalt bestemte omstændigheder.
Fremdriften vil endvidere være under  

 indflydelse af de brugsøkonomiske forhold og forsyningsselskabernes planer.
 I tillæg til omlægningerne som følge af ændringsforslaget forventes  

 endvidere over perioden etableret industriel kraftvarme foreløbig skønnet til  

 ca. 200-300 MW.
Det vil påhvile kommunalbestyrelsen i forhold til det enkelte  

 forsyningsselskab at udmønte de generelle påbud i lovbestemmelsen på den  

 måde, som det nærmere er fastlagt i de af energiministeren udstedte  

 forudsætninger.
Kommunerne skal derfor gennem anvendelse af de sædvanlige  

 procedurer efter varmeforsyningslovens kapitel 2 sørge for, eventuelt i form  

 af påbud, at projekter for omlægning af eksisterende produktionsanlæg  

 forelægges kommunalbestyrelsen, at godkende projekterne, såfremt de  

 opfylder de gældende betingelser, og at pålæg om gennemførelse indgår  

 i godkendelsen i overensstemmelse med de frister, der fastlægges af  

 energiministeren.
Der henvises herved i øvrigt til lovforslagets § 4, stk. 2, hvorefter  

 energiministeren kan bestemme, at kommunalbestyrelsens godkendelse i henhold  

 til § 4, stk. 1, i særlige tilfælde i stedet for meddeles af eller efter  

 forudgående samtykke af energiministeren.
Efter den foreslåede § 02 skal  

 omlægningen gennemføres, og et selvstændigt påbud herom fra energiministeren  

 er i den forbindelse ikke påkrævet.
Ad nr. 7, den foreslåede § 03 Med den foreslåede § 03 fastslås kommunernes ansvar for at følge  

 udviklingen i tilslutningen til de kollektive varmeforsyningsanlæg i  

 kommunen.
Gennem forsyningsselskabernes redegørelser sikres det samtidig, at  

 kommunalbestyrelsen til stadighed er i besiddelse af et vidensgrundlag, som  

 sætter den i stand til at vurdere udviklingen i tilslutningen og mulighederne  

 for at fremme tilslutningen.
Kommunalbestyrelsen forudsættes på grundlag af redegørelsen at vurdere, om  

 de pågældende anlægs initiativer for øget afsætning er tilstrækkelige, eller  

 om der er behov for, at kommunalbestyrelsen ved anvendelse af lovens  

 styringsmidler understøtter den af forsyningsvirksomhederne planlagte indsats  

 og sikrer, at den planlagte tilslutning rent faktisk realiseres.
Reglen åbner  

 mulighed for, at anlæggets planlagte markedsføringsinitiativer og  

 kommunalbestyrelsens styringsmidler kombineres for at sikre øget tilslutning  

 og afsætning.
Kommunalbestyrelsens beslutning om tilslutningspligt og  

 bidragspligt efter §§ 8-10 vil således eksempelvis kunne basere sig på  

 tilsagn fra anlægget om ydelse af særlige introduktions- eller  

 mængderabatter, særlige finansieringsordninger eller lignende.
Ad nr. 8 Efter de gældende regler, der er fastsat af indenrigsministeren i medfør  

 af lov om kommunernes styrelse, har de regionale naturgasselskaber i  

 overensstemmelse med de almindelige principper for kommunal låntagning adgang  

 til at optage lån til investeringsudgiften ved distribution af naturgas.  

 Naturgasselskaberne har herudover adgang til at lånefinansiere  

 driftsunderskuddet, inklusive renter og afdrag ved naturgasdistribution.
Selskabernes låneadgang til de nævnte udgifter er i praksis ubegrænset, og  

 da der er tale om kommunale interessentskaber, hæfter interessentkommunerne  

 på tilsvarende måde ubegrænset for selskabernes gæld.
Den negative udvikling  

 i naturgasprojektets økonomi har medført, at selskabernes nettogæld og dermed  

 også den kommunale hæftelse ultimo 1988 udgjorde i størrelsesordenen 15,6  

 mia. kr., og der er udsigt til en forøgelse af gælden også i de kommende år.  

 På denne baggrund foreslås, at energiministeren bemyndiges til at fastsætte  

 regler, der begrænser de regionale selskabers låntagning og regulerer  

 afviklingen af selskabernes gæld.
Reglerne vil blive udformet således, at der skabes sikkerhed for, at  

 selskabernes økonomi, herunder selskabernes låntagning, tilrettelægges på en  

 sådan måde, at gælden afvikles inden et nærmere fastsat tidspunkt.
Reglerne  

 vil derfor bl.a. fastsætte højestebeløb for, hvad det enkelte regionale  

 naturgasselskabs samlede gæld kan være år for år (lånerammer) frem til det  

 tidspunkt, hvor gælden forudsættes at være afviklet.
En konsekvens heraf vil  

 være, at selskabet ikke kan optage lån ud over det niveau, som er forudsat i  

 den fastsatte låneramme, samt at selskabets gæld skal nedbringes i den  

 forudsatte takt.
Energiministerens redegørelse af 20. marts 1990, afsnit 3.6., indeholder  

 en nærmere omtale af, hvorledes lånerammerne vil blive fastsat.
Selskabernes  

 gæld forudsættes afviklet i perioden omkring år 2005 og ikke senere end år  

 2010.
De beregninger, der ligger til grund for udformningen af lånerammerne, er  

 blandt andet baseret på en forudsætning om en årlig realrente på 6 pct. over  

 hele perioden.
Naturgasselskaberne har i den forløbne tid i gennemsnit  

 finansieret til en lavere realrente.
Der er således i udformningen af  

 lånerammerne taget hensyn til udsving i kursudviklingen og renteudviklingen.
Såfremt selskaberne får nye opgaver, der ligger uden for deres hidtidige  

 virkefelt, vil det kunne blive nødvendigt at justere de lånerammer, der vil  

 blive fastsat i reglerne.
Bortset herfra vil de fastsatte højestebeløb for  

 selskabernes gæld kun kunne ændres under helt særlige forhold.
Fastsættelsen  

 af højestebeløb for selskabernes gæld indebærer, at finansieringsbehov ud  

 over de fastsatte højestebeløb må dækkes ved egenfinansiering, det vil sige  

 selskabets interessentkommuner må år for år foretage de fornødne  

 kapitalindskud i selskabet uanset årsagen til det øgede kapitalbehov.
 Det foreslås, at fastsættelsen af selskabernes lånerammer sker efter  

 forelæggelse for Folketingets Energipolitiske Udvalg, samt at ændringer af  

 lånerammerne kun vil kunne ske efter forelæggelse for udvalget.
Lovforslaget giver alene energiministeren bemyndigelse til at regulere  

 størrelsen af de regionale naturgasselskabers låntagning og gældsafvikling.  

 Selskabernes låntagning og meddelelse af garantier m.v. vil i øvrigt fortsat  

 være reguleret i de regler, der fastsættes af indenrigsministeren i medfør af  

 loven om kommunernes styrelse, der bl.a. regulerer, hvilke udgifter  

 selskaberne kan lånefinansiere, hvad der henregnes til selskabernes  

 låntagning, og vilkårene for selskabernes låntagning m.v.
Selskabernes  

 virksomhed, herunder spørgsmål om selskabernes overtrædelse af reglerne om  

 begrænsning af selskabernes låntagning og om afvikling af selskabernes gæld,  

 er omfattet af det kommunale tilsyn i henhold til den kommunale styrelseslov.
Ad nr. 9 Bestemmelsen sikrer, at energiministeren kan indhente de oplysninger, der  

 er nødvendige for at fastsætte lånerammerne.
Ad nr. 10 Ændringsforslaget er en konsekvens af, at lovforslaget ikke blev vedtaget  

 inden den 1. februar 1990.
Helge Adam Møller (KF) Eva Møller (KF) Else Theill Sørensen (KF) Svend  

 Erik Hovmand (V) Svend Heiselberg (V) Behnke (FP) Elisabeth Arnold (RV)  

 Duetoft (CD) fmd.
Inger Stilling Pedersen (KRF) Graversen (S) Tove  

 Lindbo Larsen (S) Helge Mortensen (S) Poul Nielson (S) Ingrid Rasmussen (S)  

 Taanquist (S) Riishøj (S) nfmd.
Stillinger (SF) Bilag 1 Nogle af udvalgets spørgsmål til energiministeren og dennes besvarelse  

 heraf Spørgsmål 14:
»Ministeren bedes tilstille udvalget et overslag over fordelingen af  

 oliefyrede blokvarmecentraler i naturgas- og fjernvarmeområder samt en  

 vurdering af selskabsøkonomiske konsekvenser ved tilslutning til disse.« Spørgsmål 15:
»Ministeren bedes redegøre for de samfundsøkonmiske konsekvenser  

 m.v. ved en decentral kraftvarmeudbygning.« Spørgsmål 16:
»Ministeren bedes redegøre for de samfundsøkonomiske omkostninger  

 ved 800 MW eludbygning 1990-1996 indeholdende en sammenligning mellem  

 central/decentral udbygning.« Svar:
I besvarelse af spørgsmål 14, 15 og 16 fremsender jeg vedlagt - Overslag over fordelingen af oliefyrede blokvarmecentraler i naturgas-  

 og fjernvarmeområder, 14. marts 1990, med kommentarer.
 - Notat af 22. februar 1990 vedrørende de samfundsøkonomiske konsekvenser  

 m.v. ved en decentral kraftvarmeudbygning.
 - Notits af 9. marts 1990 om de samfundsøkonomiske omkostninger ved 800 MW  

 eludbygning 1990-1996.
 Jeg medsender endvidere Energistyrelsens notat af 26. marts 1990, der  

 nærmere belyser metoder og forudsætninger for de samfundsøkonomiske  

 beregninger, der fremgår af notat af 22. februar 1990 og notits af 9. marts  

 1990.
OVERSLAG OVER FORDELING AF OLIEFYREDE BLOKVARMECENTRALER I NATURGAS- OG FJERNVARMEOMRÅDER *) ca. 10 pct. af denne kategori er fueloliefyrede centraler.
 Ovenstående fordelinger er skønnede ud fra oplysninger fra VKO-registret  

 og Energistyrelsens energidatabase.
Tilslutning af alle 1.600 centraler anslås skønsmæssigt til en  

 budgetmæssig forbedring for naturgasselskaberne på 300 mio. kr. i  

 nutidsværdi.
I denne vurdering indgår, at en del af centralerne i forvejen er  

 forudsat tilsluttet i gasselskabernes budgetter.
Det skønnes, at denne  

 forbedring kan fordeles proportionalt svarende til nettovarmebehov.
Kommentarer til overslag vedrørende tilslutning af blokcentraler i  

 fjernvarmeområder Vurderingen omfatter oliefyrede blokcentraler med varmeeffekt på 0.12 til  

 1 MW beliggende i fjernvarmeområder - i alt svarende til et samlet  

 nettovarmebehov på 5 PJ/år.
 På grundlag af statistikker over fjernvarmepriser kan skønnes, at  

 mertilslutning af et nettovarmebehov på 5 PJ/år vil give  

 fjernvarmeselskaberne en forøget årlig omsætning på omkring 500 mio. kr.  

 (ekskl. moms). Heri er ikke medregnet tilslutningsafgifter som antages at  

 modsvare udgifter til stik.
 Fratrækkes energiafgifter, driftsudgifter og brændselsudgifter, fremkommer  

 et forøget årligt dækningsbidrag, som skønsmæssigt udgør ca. 250 mio. kr.
For at beregne nutidsværdien af forbedringen for fjernvarmeselskaber må  

 sammenlignes med et referencegrundlag.
Der regnes med en reference, hvor 40  

 pct. af de blokcentraler, der skal udskifte oliefyr, i stedet tilslutter sig  

 fjernvarmen.
 Hvis tilslutning af blokcentraler i stedet gennemføres over 2 år, vil  

 nutidsværdien af det øgede dækningsbidrag, som skyldes fremskyndelse af  

 tilslutningen, skønsmæssigt udgøre 1.5-2 mia. kr. set over en 20-årig  

 periode.
Notat vedrørende de samfundsøkonomiske konsekvenser m.v ved en decentral kraftvarmeudbygning De hidtidige erfaringer med elaftalen fra 1986 har vist, at der er  

 betydelige samfundsøkonomiske og miljømæssige fordele ved at basere en del af  

 eludbygningen på decentrale kraftvarmeværker.
Potentialet for decentral kraftvarme Det samlede potentiale for udbygning med decentrale kraftvarmeværker  

 vurderes på nuværende tidspunkt af Energistyrelsen til ca. 1.700 MW, heraf  

 1.400 MW i omkring 300 eksisterende fjernvarmeområder og 300 MW i industri og  

 gartnerier.
Potentialet er beregnet under forudsætning af fuld tilslutning  

 til fjernvarmenettene. 450 MW decentral kraftvarme er allerede under  

 etablering som følge af aftalen fra 1986.
Den videre udbygning tænkes tilrettelagt således, at der startes med de  

 største værker i tilknytning til naturgasnettet.
Det drejer sig om dels ca.  

 35 byer, der i dag har kulfyret fjernvarme, dels ca. 15 større byer med  

 overvejende naturgasbaseret fjernvarme.
Under forudsætning af fuld  

 tilslutning til fjernvarmenettene vil denne omlægning resultere i knap 650 MW  

 eleffekt.
Samfundsøkonomi Realisering af det fulde decentrale potentiale på 1.700 MW vil give en  

 samfundsøkonomisk besparelse over levetiden på 3-5 mia. kr. i forhold til en  

 udbygning med kulfyrede elværker og en fortsættelse af den eksisterende  

 fjernvarmeforsyning.
Se tabellen.
 (* 1) Bygger på oplysninger fra ELSAM/ELKRAFT.
 (* 2) Kalkulationsrente 7 pct. p.a., Energiministeriets  

 brændselsprisprognose.
 (* 3) Affaldskraftvarmeværker inden for allerede kraftvarmeforsynede  

 områder.
(* 4) Inkl. 1986-aftalens 450 MW.
Den samfundsøkonomiske besparelse ligger  

 overvejende i brændselsbesparelsen ved samproduktion.
 I de samfundsøkonomiske beregninger er ikke indregnet værdien af de  

 miljømæssige fordele ved en yderligere udbygning med decentral kraftvarme.  

 Etablering af 1.400 MW decentral kraftvarme på fjernvarmeområdet vil ifølge  

 Energistyrelsen føre til en nedgang i udledning af CO2 på 4 mio. tons, af NOx  

 på 8.000 tons og af SO2 på 6.000 tons (der er forudsat afsvovlning på  

 kulkraftværkerne).
Hurtig udbygning Der er flere forhold, der taler for en hurtig udbygning med decentral  

 kraftvarme.
Der vil i 90'erne være behov for ny elkapacitet.
Hvis denne ikke baseres  

 på decentral kraftvarme, bliver det nødvendigt med en udbygning i områder,  

 hvor varmen ikke kan nyttiggøres.
Dette vil gøre det vanskeligt at leve op  

 til de miljømæssige målsætninger, som regeringen har tilkendegivet.
 En udskydelse af den decentrale kraftvarmeudbygning vil endvidere  

 kollidere med elbesparelser, der eventuelt kan slå igennem sidst i 90'erne.
De kulfyrede fjernvarmeværker vil helt overvejende være afskrevne ved  

 omlægningen til decentral kraftvarme.
Den restværdi, der i praksis måtte være  

 bundet i kulkedlerne, vil langtfra opveje de økonomiske fordele, der er  

 forbundet med etablering af samproduktion.
Dertil kommer, at kulkedlerne  

 forventes nyttiggjorte som spids- og reservelast.
 Energiministeriet vil lægge en ramme for omstillingen til decentral  

 kraftvarme, som dels indebærer, at kun samfundsøkonomisk fornuftige projekter  

 iværksættes, dels at varmemarkederne udnyttes optimalt i forhold til den  

 ønskede elkapacitet, og dels at udbygningstakten tilpasses behovene for ny  

 elkapacitet.
Elprisen I den samfundsøkonomiske beregning er den producerede elektricitet fra  

 decentrale værker værdisat i overensstemmelse med de omkostninger,  

 elproduktionen på nye store kulfyrede enheder ville medføre.
 I overensstemmelse hermed afregner elforsyningen elektriciteten fra  

 decentrale værker til elselskabernes egen produktionspris.
 Det betyder, at elprisen ikke vil stige som følge af den decentrale  

 udbygning, idet det er forudsat, jf. afsnittet om brugerøkonomi, at  

 varmepriserne om fornødent øges ved omlægning af de kulfyrede værker.
 Derimod vil en omlægning af naturgasbaserede fjernvarmeværker ikke i al  

 væsentlighed føre til højere varmepriser med den gældende gastarif og  

 ovennævnte elafregningspris.
Brugerøkonomi Der er i dag generelt store variationer i varmeprisen mellem de enkelte  

 kulfyrede fjernvarmeværker.
En overgang fra kulfyret fjernvarme til naturgasfyret decentral kraftvarme  

 vil kunne medføre mindre prisstigninger for forbrugerne.
Prisstigninger vil  

 variere bl.a. efter fjernvarmeværkernes størrelse, således at stigningerne  

 forventes at være mindst på store fjernvarmeværker og størst på mindre  

 fjernvarmeværker.
Prisstigningerne pr. år for et almindeligt parcelhus  

 skønnes til:
 Årlig prisstigning ved overgang fra et mindre kulfyret fjernvarmeanlæg til  

 decentral kraftvarme 1.400 kr.
Årlig prisstigning ved overgang fra et større kulfyret fjernvarmeanlæg til  

 decentral kraftvarme 200 kr.
Det skal understreges, at skønnet er baseret på  

 gennemsnitsbetragtninger.
I praksis vil prisændringen variere for de enkelte  

 fjernvarmeværker alt efter virkningsgraden, valg af teknologi m.v.
Der er i  

 beregningerne ikke taget hensyn til fremtidige miljøomkostninger ved  

 røgrensning m.v. for de kulfyrede fjernvarmeværker.
 For værker, der i dag er baseret på naturgas, vil en omlægning til  

 kraftvarme ikke føre til prisstigninger samlet set, jf. ovenfor.
Dansk industri I fremtiden vil det være af afgørende betydning med en effektiv  

 energiudnyttelse i elproduktionen.
Derfor forventes traditionelle kulfyrede  

 kraftværker at udgøre et vigende marked med en skærpet konkurrence fra store  

 internationale koncerner, mens elteknologier, der baseres på naturgas og  

 kulgas, forventes at vinde frem.
Det gælder ikke kun i Danmark, men også i  

 Europa i almindelighed.
Det skal i den forbindelse erindres, at  

 naturgasbaserede værker har en betydelig højere elvirkningsgrad end  

 kulbaserede anlæg.
Energistyrelsen vurderer, at naturgasbaseret decentral kraftvarme i  

 gennemsnit kan forventes at give en dansk andel, som ligger på stort set  

 samme niveau som i traditionelle kulfyrede kraftværker.
Muligheden for dansk  

 industri ligger hovedsageligt i produktion af gasmotorer, kedler, pumper,  

 styringsanlæg samt leverancer i tilknytning til selve byggeriet.
 Med den øgede udbygning med decentral kraftvarme, der lægges op til, vil  

 der over de næste 10-15 år være et stabilt marked i Danmark for  

 naturgasbaserede værker, hvilket kan give danske leverandører et mere solidt  

 grundlag end hidtil for at foretage de ressourcemæssige prioriteringer og  

 investeringer, der er nødvendige for at kunne gøre sig gældende på området.
 Udover de fordele for industrien, der er forbundet med leverancer til den  

 decentrale kraftvarmeudbygning, vil dansk industri også kunne drage fordele  

 af udbygningen ved at etablere industriel egenproduktion af kraftvarme,  

 hvilket kan reducere virksomhedernes samlede energiudgifter.
 Det skal endelig præciseres, som anført ovenfor, at den decentrale  

 kraftvarmeudbygning ikke vil medføre højere elpriser for industrien.
Notits om samfundsøkonomiske omkostninger ved 800 MW eludbygning 1990-1996 Sammenligninger mellem central/decentral udbygning 1. Indledning Denne notits belyser samfundsøkonomiske omkostninger ved udbygning med  

 elproduktionskapacitet.
Først belyses samfundsøkonomiske konsekvenser ved den  

 udbygning, der skal gennemføres frem til 1996. Herefter skitseres  

 mulighederne efter år 1996.
2. Før 1996 Behovet for eleffekt frem til midten af 90'erne udgør 600-800 MW.  

 Notitsen belyser konsekvenser af udbygninger på 800 MW med tre forskellige  

 udbygningsalternativer:
- udbygning med centrale kulblokke, - udbygning med centrale naturgasfyrede anlæg (»combined  

 cycle«), - udbygning med decentral kraftvarme, industrikraftvarme og  

 »boosting« af de eksisterende kulfyrede værker.
Centrale kulblokke De 800 MW etableres centralt som moderne kulstøvfyrede anlæg.
Blokkene  

 placeres på de eksisterende værker af hensyn til havne- og  

 ledningsfaciliteter, hvorfor der ikke påregnes øget samproduktion af varme og  

 el.
Centrale kombianlæg på naturgas De 800 MW etableres centralt som større gasfyrede »combined  

 cycle« anlæg, hvor der er adgang til naturgas- og ledningsfaciliteter  

 m.v.
Også disse blokke forventes placeret i tilknytning til eksisterende  

 kraftværker.
Decentral udbygning, industrikraftvarme og »boosting« Udbygningen prioriteres, dvs. de samfundsøkonomisk gunstigste projekter  

 står forrest.
Den decentrale udbygning sker som 350 MW kombianlæg på naturgas  

 eller naturgas/affald i de større byer, som ikke allerede har kraftvarme  

 eller indgår i 450 MW-rammen fra 1986 (dvs. dels kulfyrede, dels  

 naturgasforsynede fjernvarmeværker). Der etableres 50 MW-gasmotorer i mindre  

 fjernvarmebyer.
En række ældre, mellemstore kraftvarmeenheder  

 »boostes« (effekttilgang i alt 300 MW). Endvidere etableres 100 MW  

 industriel naturgasbaseret kraftvarme, som fortrænger oliefyring m.v.  

 Yderligere påregnes iværksat forsøgsprojekter med kulforgasning.
3. Beregningsresultater 800 MW eludbygningen er belyst ud fra elværksoplysninger og med to sæt  

 samfundsøkonomiske brændselspriser.
Beregningerne er opgjort over 20 år og  

 kalkulationsrente 7 pct. p.a.
 - Energiministeriets aktuelle brændselsprisprognose fra februar 1990.
 - Naturgasrapportens prisnet - 16 dollars/tønde.
Tabel 1 - 800 MW eludbygning.
Investeringer og samfundsøkonomi 4. Udbygningsmuligheder efter 1996 Effektbehov efter 1996 og frem til år 2000 kan imødekommes på flere  

 måder:
- Central udbygning med kulblokke - Kombianlæg på gas - Nye internationale effektaftaler - Elbesparelser og belastningsudjævning - Videre udbygning med decentrale anlæg - Elforbindelse mellem ELKRAFT/ELSAM, evt. som transitaftale gennem  

 Sverige.
 Der vil først i løbet af nogle år skulle træffes bindende beslutning  

 herom.
Det til rådighed værende restpotentiale for decentral kraftvarme er 600  

 MW.
Potentialet findes i mindre byer m.v., hovedsagelig med naturgasfyring,  

 men også en del kulfyrede.
I det decentrale alternativ, der indgår i tabel 2,  

 er regnet med 500 MW som gasmotorer m.v. og 100 MW som combined-cycle-anlæg.  

 Endvidere indgår i dette alternativ et restpotentiale for industriel  

 kraftvarme på 100 MW og 50 MW i gartnerier.
Tabel 2 - 750 MW eludbygning.
Investeringer og samfundsøkonomi.  

 Restpotentiale 5. Afslutning Energiministeriet vil med hjemmel i varmeforsynings- og elforsyningsloven  

 fastlægge de nærmere rammer for omstillingen til decentral kraftvarme.
De vil  

 indebære, at alene samfundsøkonomiske projekter gennemføres, og at  

 varmemarkederne udnyttes optimalt i forhold til den ønskede elkapacitet.  

 Samtidig vil udbygningstakten på den ene side blive tilpasset behovet for ny  

 elkapacitet samtidig med, at den på den anden side må afspejle de praktiske  

 muligheder for at følge med behovet for ny elkapacitet.
Notat vedrørende forudsætninger for de samfundsøkonomiske beregninger  

 af en decentral kraftvarmeudbygning 1. Indledning I notatet gennemgås de forudsætninger, der danner grundlag for de  

 samfundsøkonomiske beregninger i - Notat vedrørende de samfundsøkonomiske konsekvenser m.v. ved en  

 decentral kraftvarmeudbygning, Energiministeriet 22. februar 1990.
 - Notits om samfundsøkonomiske omkostninger ved 800 MW eludbygning  

 1990-1996, Energiministeriet 9. marts 1990.
2. Beregningsmetoder Notatet af 22. februar 1990 omhandler konsekvenserne ved realisation af  

 det samlede potentiale for en udbygning med decentrale værker.
Der er taget  

 udgangspunkt i de eksisterende forsyningsforhold i de enkelte byer.  

 Beregningerne forudsætter den nuværende brændselsanvendelse og fuld  

 tilslutning af potentielle fjernvarmebrugere.
Der er set bort fra tilslutning  

 af nybyggeri.
Den samfundsøkonomiske besparelse fremkommer som nutidsværdi af  

 omkostningerne ved adskilt el- og varmeproduktion fratrukket omkostningerne  

 ved decentral el- og kraftvarmeproduktion.
De miljømæssige konsekvenser er  

 overslagsmæssigt opgjort.
I notitsen af 9. marts 1990 er der gennemført beregninger af en  

 mindre og prioriteret eludbygning på 800 MW, og det er forudsat, at de  

 samfundsøkonomisk gunstigste projekter gennemføres først.
Udbygningen med  

 decentral kraftvarme er ikke fastlagt ud fra konkrete forsyningsforhold, men  

 antages at kunne indpasses, da potentialet er væsentligt større.  

 Beregningsresultaterne viser nutidsværdien af de samlede omkostninger ved  

 elforsyningen fratrukket værdien af den erstattede varmeproduktion.
3. Specifikke forudsætninger I begge beregninger er benyttet de samme forudsætninger om specifikke  

 investeringer, brændselspriser m.v.
 Den beregnede 800 MW eludbygning er sammensat på følgende måde:
- Der forventes etableret kombiværker (combined cycle anlæg) med en  

 eleffekt på omkring 350 MW som led i kulafvikling og omlægning på  

 eksisterende gasfyrede fjernvarmeværker.
Kulafviklingen gennemføres på de  

 største værker med en skønnet eleffekt på omkring 200 MW, og omlægning til  

 kraftvarmeforsyning på gasfyrede fjernvarmeværker forventes at medføre en  

 eleffekt på omkring 150 MW.
 - Der forventes etableret et antal mellemstore gasmotorbaserede  

 kraftvarmeanlæg med en samlet eleffekt på ca. 50 MW.
 - Der er regnet med 100 MW naturgasbaseret kraftvarme i industrien, hvor  

 der overvejende fortrænges olie.
 - I forbindelse med de store kraftvarmesystemer forventes etableret 300 MW  

 naturgasbaseret kapacitet, f.eks. som »boosting«.
 Denne udbygning sammenlignes med en tilsvarende central udbygning, dels  

 med 800 MW kulfyret elkapacitet og dels med 800 MW naturgasfyrede  

 kombiværker.
 Den følgende tabel angiver de anvendte beregningsforudsætninger for de  

 sammenlignelige teknologier:
(* 1) De årlige drifts- og vedligeholdelsesomkostninger i pct. af  

 investeringerne.
Den årlige fuldlast-drifttid er sat til 5000 timer.
Der regnes over 20 år med 7 pct. rente.
De fleste anlægstyper vil kunne  

 holde længere, eventuelt efter levetidsforlængelse eller renovering.
En  

 længere levetid vil alt andet lige forbedre økonomien relativt for de  

 kulfyrede værker.
 Brændselspriser: Der er regnet med priserne i den kommende  

 Energihandlingsplan, se tabellen.
 *) Balancerede brændselspriser over 20 år med 7 pct. rente.
Der er for de centrale løsninger (kulstøvsfyring, »boosting« og  

 centrale kombiværker) ikke regnet med kraftvarmeudnyttelse.
Nye  

 kraftvarmeværker i eksisterende kraftvarmeområder vil i praksis kunne give en  

 lille forbedring af brændselsudnyttelsen i forbindelse med  

 kraftvarmeproduktionen.
 Det skal dog bemærkes, at dette forhold stort set er uden betydning for  

 den foretagne sammenligning mellem de tre udbygningsløsninger, som alle  

 består af en væsentlig del eleffekt på eksisterende kraftværkspladser, og  

 hvor der i alle tilfælde antages en varmevirkningsgrad på 0.
Der er med hensyn til de decentrale kraftvarmeværker ikke regnet med  

 sparede investeringer og driftsomkostninger på fjernvarmesiden.
Det ville  

 give et lille plus til decentral kraftvarme, hvis disse blev medregnet.
Der er ikke regnet med byggerenter.
Disse betyder mest for kulfyrede  

 elværker.
Der er endvidere antaget rent regneteknisk, at de 800 MW etableres  

 på en gang.
I virkeligheden sker der faset opbygning.
Ved en udbygning med  

 store blokke vil det være vanskeligere at tilpasse kapaciteten nøjagtigt til  

 forbruget end ved en udbygning med små blokke.
 Disse to forhold ville give et lille plus til decentral kraftvarme, hvis  

 de blev medregnet.
 Spørgsmål 21:
»Vil ministeren bekræfte, at kursudvikling og rentestigning vil  

 kunne inddrages under bestemmelsen om særlige forhold i forbindelse med  

 fastsættelse af lånelofter for de regionale selskaber?» Svar:
Af bemærkningerne til mit ændringsforslag af 20. marts 1990 til forslaget  

 til lov om varmeforsyning (L 60) fremgår, at de beregninger, der ligger til  

 grund for udformningen af lånerammerne, blandt andet er baseret på en  

 forudsætning om en årlig realrente på 6 pct. over hele perioden.  

 Naturgasselskaberne har i den forløbne tid i gennemsnit finansieret til en  

 lavere realrente.
Der er således i udformningen af lånerammerne taget hensyn  

 til udsving i kursudvikling og renteudvikling.
Det følger heraf, at der som udgangspunkt ikke vil være behov for at  

 justere lånelofterne under hensyn til ændringer i kursudvikling eller  

 renteudvikling.
I overensstemmelse med det anførte i bemærkningerne vil  

 udviklingen på disse områder således kun kunne føre til ændringer i  

 lånelofterne under helt særlige forhold.
 Spørgsmål 22:
»Ministeren bedes redegøre for, hvor megen energi - specielt  

 elektricitet - der anvendes til fremstilling af de brændselspiller, der bl.a.  

 bruges i Assens.« Svar:
 Jeg har forelagt spørgsmålet for Energistyrelsen, som har svaret  

 følgende, hvortil jeg kan henholde mig:
 »Energiforbruget ved fremstilling af brændselspiller/-briketter af  

 træ eller halm til fyringsformål kan opdeles i en række faser, især  

 energiforbrug til indsamling og transport, til eventuel tørring og til selve  

 fremstillingsprocessen (presningen af formbrændslet).
 Det antages som udgangspunkt, at det samlede energiforbrug (ekskl.  

 indsamling og transport) udgør ca. 2,5-5 pct. af energiindholdet i det  

 færdige formbrændsel, især afhængig af energiforbruget til tørring.
Med hensyn til specielt elektricitetsforbruget i selve fremstillingen af  

 brændselspiller er dette afhængig af brændselspillernes form, anlæggenes  

 produktionskapacitet, driftsformer m.v.
Elektricitetsforbruget ved  

 fremstilling af brændselspiller antages som udgangspunkt at udgøre 15-35 pct.  

 af de samlede driftsudgifter.
 Sammenfattende må det således generelt vurderes, at energi- og elforbruget  

 til fremstilling af halm- og træpiller eller briketter kan variere  

 betydeligt, men dog er af ringe betydning i forhold til energiindholdet i det  

 færdige produkt.
De brændselspiller, der anvendes i fjernvarmeforsyningen i Assens, er  

 fremstillet og leveret af Assens Træpille Industri.
Assens Træpille Industri  

 har af bl.a. konkurrencehensyn ikke ment at kunne oplyse Energistyrelsen om  

 elektricitetsforbruget pr. ton færdige brændselspiller.
Virksomheden har dog  

 til styrelsen oplyst, at pilleteringen sker på grundlag af træaffald fra  

 virksomhedens møbel- og vinduesfremstilling, hvor træet i forvejen er  

 ovntørret, og at det væsentligste elektricitetsforbrug er knyttet til selve  

 pressemaskinanlægget.
 Spørgsmål 23:
»Med henblik på at sikre de værker, der har lang  

 afskrivningsperiode, anmoder udvalget om oplysning om, hvorvidt ministeren  

 vil give tilsagn om individuel forhandling med alle fjernvarmeværker, som  

 skal overgå fra kul til naturgas med henblik på brugerøkonomiske og  

 samfundsøkonomiske aspekter.« Svar:
Af ændringsforslaget til lov om varmeforsyning fremgår, at  

 energiministeren fastlægger omstillingstidspunktet for bl.a. de værker, som  

 skal overgå fra kul til naturgasanvendelse.
Omstillingen skal være gennemført  

 eller fastlagt i godkendte projekter senest 1. januar 1996.
Den overordnede tidsplan for omstillingen vil i overensstemmelse med  

 bemærkningerne til ændringsforslaget indgå i en forudsætningsskrivelse, som  

 er retningsgivende for den tidsmæssige prioritering af omlægningen.
Samtidig  

 vil der under hensyn hertil blive fastsat frister for udarbejdelse af  

 projekter om overgang til decentral kraftvarme.
 Når projekterne om værkernes overgang til decentral kraftvarme foreligger,  

 vil der kunne ske drøftelser om de nærmere tidspunkter i lyset af den  

 overordnede tidsplan, som er fastlagt i ændringsforslaget og fremgår af  

 forudsætningsskrivelsen.
 Der vil i den forbindelse kunne blive taget hensyn til de enkelte værkers  

 særlige tekniske og økonomiske forhold.
 Spørgsmål 24:
»Det bedes oplyst, i hvilket omfang kulfyrede værker anvendes til  

 affaldsforbrænding, der skulle have været forbrændt på kontrollerede  

 forbrændingsværker.« Svar:
 Jeg har forelagt spørgsmålet for Energistyrelsen, som har svaret  

 følgende, hvortil jeg kan henholde mig:
 »Etablering af kulforbrændingsanlæg på fjernvarmeværker kræver ud  

 over godkendelse efter varmeforsyningsloven en miljøgodkendelse efter  

 miljøbeskyttelseslovens kapitel 5 (listevirksomheder). De seneste  

 godkendelser herom er fra 1984-85, da omstilling til kulanvendelse helt  

 overvejende ophørte med Energiministeriets forudsætningsskrivelse af 25.  

 marts 1985 til amter og kommuner.
 Såfremt man på et miljøgodkendt kulanlæg vil begynde på også at afbrænde  

 affald (dagrenovation og lignende) forudsætter dette, at der opnås en ny,  

 supplerende miljøgodkendelse efter miljøbeskyttelseslovens kapitel 5.
Hverken Miljøstyrelsen eller Energistyrelsen er bekendt med, at sådanne  

 supplerende godkendelser er givet, eller med, at der uden godkendelse og  

 dermed ulovligt anvendes affald i kulanlæg.
Hertil kommer, at det kan være  

 funktionsmæssigt og teknisk vanskeligt helt eller delvis at erstatte kul med  

 affald uden større kedelombygninger m.v.« Spørgsmål 25:
»Det bedes oplyst, hvilken vægt der efter ministerens mening bør  

 tillægges skærpede miljøkrav (rensning) for de 30 kulfyrede fjernvarmeværker  

 ved sammenligning af brugernes nuværende varmeudgifter og kommende udgifter  

 efter overgang til gasfyrede kraftvarmeværker.« Svar:
 Jeg har forelagt spørgsmålet for Energistyrelsen, som har svaret  

 følgende, hvortil jeg kan henholde mig:
»Af Miljøstyrelsens gældende luftvejledning fra 1974 fremgår bl.a. en  

 emissionsgrænse på 300 mg/m3 for partikeludsendelse.
Miljøstyrelsen er i  

 forbindelse med de planlagte ændringer af miljøbeskyttelsesloven  

 (»miljøreformen«) ved at udarbejde en ny luftvejledning.
Der  

 opereres her forslagsvis med en emissionsgrænse på 100 mg/m3 for  

 partikeludsendelse.
Hverken Miljøstyrelsen eller Energistyrelsen er bekendt med, hvor mange af  

 de i spørgsmålet nævnte 30 kulfyrede værker der vil få problemer med at leve  

 op til den nye grænseværdi.
Hertil kommer, at eksisterende anlæg som  

 udgangspunkt kun skal overholde den nye grænse, såfremt miljømyndighederne  

 anvender hjemmelen i forslaget til ny miljøbeskyttelseslov om ændringer i  

 eksisterende godkendelser.
 For svovlindhold er den gældende grænse max. 0,9 pct. af brændselsmængden  

 (vægtprocent). Miljøministeriet har ikke aktuelle overvejelser om at ændre på  

 den gældende grænse, hvilket bl.a. må ses i sammenhæng med, at der ikke siden  

 1985 er sket en yderligere kuludbygning på fjernvarmeværker, og at det i  

 varmeplanlægningen siden da har været en målsætning at begrænse  

 kulanvendelsen.
Det tilføjes, at de miljømæssige fordele vil indgå i de samfundsøkonomiske  

 vurderinger ved den omlægning til renere brændsler, der følger af  

 ændringsforslaget.' Spørgsmål 26:
»Udvalget anmoder om nøjagtige beregninger over  

 konvertibilitetsomkostningerne til naturgas, og i den forbindelse ønskes, at  

 ministeriets tal sættes i relation til beregninger fra Kulklubben og Danske  

 Fjernvarmeværkers Forening.« Svar:
 Jeg har forelagt spørgsmålet for Energistyrelsen, som er fremkommet med  

 følgende gennemgang, hvortil jeg kan henholde mig.
Omstilling fra kulfyret fjernvarme til decentral kraftvarme baseret på  

 naturgas Indledning Nærværende gennemgang omhandler de økonomiske konsekvenser ved  

 fjernvarmeværkers omlægning fra kulfyret varmeproduktion til  

 kraftvarmeproduktion baseret på naturgas.
De økonomiske konsekvenser søges  

 belyst både fra samfunds- og selskabsøkonomiske synsvinkler.
 Omlægningen til naturgasbaseret decentral kraftvarme indebærer  

 investeringer i kraftvarmeanlæggene, som sammen med omkostninger til  

 anvendelse af naturgas samt driften indgår ved de samfundsøkonomiske  

 beregninger.
Fra de nævnte omkostninger er trukket værdien af den elektricitet, som  

 produceres på kraftvarmeværket.
Elektriciteten er værdisat ud fra gældende  

 principper, hvorefter den producerede el værdisættes svarende til de  

 omkostninger, der ville være medgået til en tilsvarende elproduktion i det  

 samlede elsystem.
 Resultaterne er angivet som nuværdien af de samlede omkostninger og  

 indtægter over en 20-årig periode med en kalkulationsrente på 7 pct. p.a.
 Ved de samfundsøkonomiske beregninger for fortsat kulfyring indgår alene  

 drifts- og brændselsomkostninger, hvorimod investeringer i fyringsanlæg er  

 udeladt, uanset at beregningerne er foretaget over en 20-årig periode.
 De selskabsøkonomiske konsekvenser er belyst ved en balanceret varmepris.  

 Den balancerede varmepris angiver den konstante reale pris over perioden, som  

 vil give dækning for de foretagne investeringer og løbende omkostninger.
Samfundsøkonomi De økonomiske virkninger ved omlægning af varmeproduktion fra kulfyring  

 til naturgasbaseret kraftvarmeproduktion afhænger af fjernvarmemarkedets  

 størrelse.
 Med henblik på at give konsekvensvurderinger for et bredt udsnit af  

 varmeværker er der gennemført beregninger for værker med et varmesalg på hhv.  

 75 TJ, 150 TJ, 300 TJ og 750 TJ.
 For de tre mindste varmemarkeder er beregningerne gennemført for to  

 forskellige niveauer for anlægsinvesteringer i forbindelse med etablering af  

 decentral kraftvarme.
 Variationerne i anlægsinvesteringerne skønnes at have størst betydning på  

 de mindste varmemarkeder og er derfor ikke vurderet for tilfældet med den  

 største varmeproduktion.
 Nedenstående tabel viser de samfundsøkonomiske resultater.
 Tabel 1. De tilbagediskonterede samfundsøkonomiske omkostninger  

 over en 20-årig periode ved varmeproduktion.
 Af tabel 1 fremgår, at der er betydelige samfundsøkonmiske fordele  

 forbundet med en omlægning til naturgasbaseret decentral kraftvarme, specielt  

 hvad angår de større værker.
Selskabsøkonomi Der er foretaget selskabsøkonomiske beregninger dels for de to  

 investeringsniveauer og dels under forudsætning af forskellige niveauer for  

 finansieringsomkostninger.
 Tabel 2. Balancevarmepriser for naturgasbaseret  

 kraftvarmeproduktion ved en realrente på 3 pct. p.a.
 Tabel 3. Balancevarmepriser for naturgasbaseret  

 kraftvarmeproduktion ved en realrente på 4,8 pct. p.a.
 Balancevarmeprisen ved fortsat kulfyring er beregnet til 61 kr./GJ, idet  

 der ikke er forudsat reinvesteringer i anlæggene.
Af tabel 2 fremgår, at ved en realrente på 3 pct. p.a. vil omlægning til  

 kraftvarmeproduktion være selskabsøkonomisk fordelagtig på større  

 varmemarkeder.
Der vil være selskabsøkonomisk ligeværdighed for varmemarkeder  

 omkring 150 TJ, medens der vil være en fordyrelse af varmeprisen på mindre  

 varmemarkeder på op til 10 kr./GJ.
 Tabel 3 viser principielt de samme tendenser, idet den  

 varmeværksstørrelse, hvor der er selskabsøkonomisk ligeværdighed, dog ligger  

 omkring 300 TJ, ligesom fordyrelsen ved varmeproduktionen på mindre værker er  

 beregnet til op til 15 kr./GJ.
 De angivne resultater vil generelt påvirkes af forskydninger mellem  

 brændselspriserne.
 Særlig betydning forventes forholdet mellem naturgas- og kulprisen at  

 have, idet kulprisen øver indflydelse på elafregningen.
 Med hensyn til de to forudsatte realrenter kan anføres, at renten på 3  

 pct. p.a. forventes at være sandsynlig ved indexerede annuitetslån, hvor  

 varmeværk eller kommunerne er bygherre, medens renten på 4,8 pct. p.a.  

 forventes at beskrive de finansieringsmuligheder, som vil være aktuelle,  

 såfremt et elværk uden adgang til indeksfinansiering er bygherre.
 Denne forskel i finansieringsmulighederne indebærer, at den  

 selskabsøkonomiske varmeproduktionspris generelt må forventes at være højere  

 på elværksejede anlæg, således som dette fremgår af tabel 2 og 3.
 Ovennævnte prisforskel bør sammenholdes med den risikobyrde, varmeværket  

 vil have som bygherre, således som denne bl.a. fremgår af bemærkningerne  

 vedrørende forskydninger i brændselspriserne.
Yderligere bør nævnes, at de angivne balancevarmepriser udtrykker  

 driftsøkonomiske produktionsomkostninger.
Varmeprisen an forbruger vil  

 indeholde en række øvrige faste omkostningselementer, som ikke påvirkes af en  

 brændselsomlægning.
 Dette indebærer bl.a., at prisen an forbruger vil variere relativt mindre  

 end angivet i tabel 2 og 3. Samtidig betyder det, at i de tilfælde, hvor  

 balanceprisen er mindst ved decentral kraftvarmeproduktion, vil det være  

 hensigtsmæssigt at foretage omlægningen umiddelbart, uafhængig af om det  

 eksisterende anlæg er helt afskrevet regnskabsmæssigt, idet fortsatte  

 afskrivninger er faste omkostninger, som skal afholdes under alle  

 omstændigheder, og som ikke påvirker det forhold, at varmeproduktionen  

 faktisk bliver billigere ved omlægningen.
 Det bør dog bemærkes, at for et givet fjernvarmeværk kan individuelle  

 forhold have væsentlig betydning for resultatet af en konkret beregning.  

 Blandt andet er afstanden til eksisterende naturgasnet samt den aktuelle  

 brændselsanvendelse parametre, som kan have betydning ved individuelle  

 vurderinger.
Forudsætninger De i det foregående angivne beregningsresultater baserer sig på de  

 brændselsprisprognoser, som er anvendt i EP 2000, medens overslagene for  

 anlægsinvesteringer ved etablering af decentral kraftvarmeproduktion er  

 opstillet på baggrund af energihandlingsplanens bilag vedrørende  

 elproduktionsteknologier.
 Hvad angår de selskabsøkonomiske beregninger er for den del af  

 naturgassen, som afregnes til fjernvarmetarif, anvendt en konstant pris på 77  

 kr./GJ for hele den 20-årige periode.
 Tilsvarende er for kul til fjernvarmeproduktion, som er afgiftsbelagt, og  

 som indgår i beregningerne for fortsat kulfyring, anvendt en konstant pris på  

 49 kr./GJ.
 Ved beregningerne for decentral kraftvarme er i øvrigt anvendt følgende  

 forudsætninger:
 Med hensyn til fordelingen af elproduktionen er følgende forudsat:
 Den angivne benyttelsestid fører til en dækningsgrad af varmeproduktionen  

 på 87 pct.
 Endelig er der ved beregningerne for fortsat kulfyring forudsat en  

 virkningsgrad på 88 pct. og driftsomkostninger på 6 kr./GJ produceret varme.
 Spørgsmål 27:
»Det bedes oplyst, i hvilket omfang sildeolie bruges i  

 fjernvarmeværker, og hvor meget staten skønnes at tabe i omkostninger.« Svar:
 Jeg har forelagt spørgsmålet for Energistyrelsen, som har svaret  

 følgende, hvortil jeg kan henholde mig:
»Som det fremgår af besvarelsen af spørgsmål 20 (L 60 - bilag 13),  

 forefindes der ikke en central oversigt over fjernvarmeværker, der anvender  

 sildeolie i varmeproduktionen.
Efter Energistyrelsens skøn drejer det sig  

 aktuelt om en samlet årlig mængde på ca. 30.000-40.000 t, fordelt på ca.  

 30-40 værker.
Tages der udgangspunkt i 40.000 t sildeolie, svarer dette  

 brændværdimæssigt til ca. 37.000 t fuelolie.
Afgiften på fuelolie udgør 1980  

 kr./t, og afgiftsbeløbet for 37.000 t udgør herefter ca. 70 mio. kr.
Sildeolien fortrænger dog formentlig flere brændselstyper, olie, naturgas,  

 kul og lokale brændsler og dermed brændsler med forskellige afgifter (olie og  

 kul) og uden afgifter (naturgas og lokale ressourcer). Det er derfor på det  

 foreliggende grundlag ikke muligt at give et nogenlunde sikkert skøn over  

 statens provenutab ve anvendelsen af sildeolie.« Spørgsmål 28:
»Ministeren bedes kommentere tallene i vedlagte brev af 11. april  

 1990 fra Vinderup Varmeværk.« Svar:
 Der henvises til besvarelsen af spørgsmål 26 om økonomiberegninger for  

 forskellige værkstyper og -størrelser og til besvarelsen af spørgsmål 23 om  

 de generelle retningslinjer for omlægningen.
Bilag 2 Aftale mellem regeringen og Socialdemokratiet om øget anvendelse af  

 kraftvarme, naturgas og andre miljøvenlige brændsler samt om eludbygningen i  

 90'erne I Regeringen og Socialdemokratiet har drøftet muligheden for at øge  

 anvendelsen af kraftvarme, naturgas og andre miljøvenlige brændsler.
 Parterne er enige om forslagene i den nu fremlagte redegørelse og i de  

 ændringsforslag til varmeforsyningsloven, som er oversendt til Folketinget.
 Forslagene vil give væsentlige samfundsøkonomiske og miljømæssige fordele  

 og vil samtidig medføre en betydelig forbedring af gasprojektets økonomi,  

 ligesom det kommunale engagement i gasprojektet styrkes.
 Forslagene udgør en væsentlig del af den nye energihandlingsplan, som  

 regeringen vil fremlægge i begyndelsen af april måned.
II De ovennævnte forslag har væsentlige konsekvenser for 90'ernes udbygning  

 af elproduktionsapparatet.
Regeringen og Socialdemokratiet er enige om, at de kommende års  

 eludbygning af miljømæssige og samfundsøkonomiske hensyn skal tilrettelægges  

 således, at der opnås en øget effektivitet i det samlede elsystem og således,  

 at anvendelsen af renere energiteknologier og brændsler øges.
Det betyder  

 blandt andet, at samproduktionen af el og varme skal fremmes mest muligt for  

 at sikre en optimal udnyttelse af overskudsvarmen fra elproduktion.
 Hovedlinjerne for de kommende års eludbygning vil herefter være:
 1. Udbygningen med ny eleffekt skal fortrinsvis gennemføres i form af  

 omstilling af eksisterende fjernvarmeværker til decentral  

 kraftvarmeproduktion.
 Det forudsættes i den forbindelse, at konverteringen af de kulfyrede  

 fjernvarmeværker til gasfyret decentral kraftvarmeproduktion i det væsentlige  

 er gennemført inden den 1. januar 1996, således som det fremgår af  

 energiministerens redegørelse af 20. marts 1990.
 2. Der skal i øget omfang anvendes naturgas i det centrale  

 kraftværkssystem.
Det forudsættes, at de igangværende forhandlinger om naturgasleverancer  

 mellem elværkerne og DONG afsluttes snarest.
Det forudses samtidig, at en  

 væsentlig del af gasanvendelsen i det centrale elsystem sker i forbindelse  

 med renovering og »boosting« af eksisterende enheder.
En sådan  

 anvendelse af naturgassen kan tilvejebringe en betydelig forøget eleffekt.
3. Udbygningen med vindkraft skal fortsættes.
Elværkernes engagement i  

 udbygningen bør efter udløbet af den eksisterende 100 MW-aftale videreføres i  

 mindst samme omfang som hidtil.
Målsætningen er, at der inden 1. januar 1994  

 opstilles yderligere 100 MW.
 Elværkernes deltagelse i udbygningen og udviklingen på vindkraftområdet  

 tilrettelægges i øvrigt i overensstemmelse med anbefalingerne i  

 Energiministeriets og elværkernes fælles rapport om vindkraftudbygningen.
De ovennævnte retningslinjer sigter primært på eludbygningen frem til  

 midten af 1990'erne.
Eludbygningen herefter vil blandt andet afhænge af  

 mulighederne for en fortsat decentral udbygning, forholdene på  

 brændselsmarkedet, mulighederne for at gennemføre elbesparelser samt  

 udviklingen på det teknologiske område.
 Forsknings- og udviklingsaktiviteterne fastholdes ikke mindst med henblik  

 på at fremme udviklingen af vedvarende energi og introduktionen af nye  

 miljøvenlige kul- og gasteknologier, herunder brændselsceller m.v.
