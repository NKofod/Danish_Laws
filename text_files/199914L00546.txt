Betænkning afgivet af Miljø- og  

 Planlægningsudvalget den 4. maj 2000 Betænkning over Forslag til lov om ændring af visse  

 miljølove (Implementering af Århuskonventionen m.v.) Udvalget har behandlet lovforslaget i en række  

 møder og har herunder stillet spørgsmål til miljø-  

 og energiministeren, som denne har besvaret dels skriftligt og dels i  

 samråd.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Endvidere har udvalget modtaget skriftlige henvendelser  

 fra:
Danmarks Naturfredningsforening, Dansk Familielandbrug Dansk Industri, De danske Landboforeninger, Landbrugsraadet og Peter Pagh, Københavns Universitet.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Miljø- og energiministeren har over for udvalget  

 oplyst følgende:
» Ministeren har stillet ændringsforslag, hvorefter  

 det lovfæstes, at der mindst hvert 4. år skal udgives en rapport,  

 der redegør for miljøets tilstand i Danmark, efterfulgt af en  

 natur- og miljøpolitisk redegørelse.
Et væsentligt  

 element i såvel rapport som redegørelse vil være at  

 gøre det muligt at vurdere graden af målopfyldelse.  

 Ændringsforslaget tager udgangspunkt i den rapportering og formidling  

 af informationer om miljøsituationen, som er sket siden 1994, jf.  

 miljøministerens oplæg til udvalget om gennemførelse af  

 strategisk miljøplanlægning i Danmark, folketingsåret  

 1993-94, alm. del   bilag 398. Det bliver samtidig lovfæstet, at der i  

 forbindelse med udarbejdelse af disse rapporter skal ske en inddragelse af  

 organisationer, herunder miljøorganisationer m.v.
I den forbindelse  

 vil det blive overvejet, hvordan man styrker Naturrådets rolle.
Som det  

 fremgår af bemærkningerne til ændringsforslaget, agter  

 ministeriet fortsat at udgive en populær miljøindikatorrapport,  

 som kan give borgerne let tilgængelig information om udviklingen i  

 miljøsituationen.
Vedrørende videreudvikling af Århuskonventionens  

 gennemførelse Der har fra flere sider været fremsat ønske  

 om at styrke Århuskonventionens dækningsområde.
Ministeren  

 har givet tilsagn om at opfordre miljøorganisationerne til inden den  

 1. oktober 2000 at meddele Miljøstyrelsen, hvis der er konkrete  

 forslag til yderligere lovændringer i lyset af konventionen.
Herefter  

 vil Miljøstyrelsen indbyde organisationerne til en nærmere  

 drøftelse af de fremkomne forslag sammen med andre berørte  

 parter, herunder andre berørte ministerier.
På dette grundlag  

 vil ministeren omkring årsskiftet 2000/2001 fremsende et notat til  

 udvalget om de fremkomne forslag som grundlag for forhandling om eventuelle  

 yderligere initiativer.
 Alle interesserede partier vil blive inviteret til  

 forhandling herom, idet det bemærkes, at det nævnte notat vil  

 blive drøftet med forligspartierne bag implementeringen af  

 Århuskonventionen.
Vedrørende aktindsigt i forbindelse med udliciteringer En anmodning om aktindsigt i miljøoplysninger  

 vedrørende eksempelvis et spildevandsanlæg eller et  

 affaldsanlæg skal  rettes til kommunen som driftsherre, uanset om den  

 daglige drift er henlagt til en rent privatejet virksomhed.
Kommunen vil,  

 når denne er driftsherre, i vidt omfang  være i besiddelse af  

 miljøoplysninger, herunder i særdeleshed oplysninger i  

 forbindelse med miljøtilsyn og vedrørende emissionskontrol i  

 relation til anlægget.
Med henblik på at sikre offentlighedens fortsatte  

 adgang til miljøoplysninger har ministeren stillet  

 ændringsforslag, der hjemler adgang til at fastsætte  

 nærmere regler om kommunernes pligt til fortsat at ligge inde med alle  

 relevante miljøoplysninger uanset udlægning af opgaver til  

 private virksomheder m.v.
Ministeren vil snarest optage forhandlinger med de  

 kommunale parter herom med henblik på at fastsætte de  

 nødvendige regler inden udgangen af  2000.
Vedrørende ressourcer i Naturklagenævnet Det er skønnet, at lovforslaget på  

 Naturklagenævnets område vil medføre en øget  

 ressourceanvendelse svarende til 2 årsværk.
Ministeren har givet  

 tilsagn om, at nævnet som følge af lovforslaget får denne  

 forudsatte ressourceforøgelse.
Ministeren har i øvrigt oplyst, at der for tiden  

 pågår overvejelser i ministeriet om muligheder for en  

 effektivisering og rationalisering af klagesagsbehandlingen i  

 klagenævnene, herunder i Naturklagenævnet.
Den forudsatte  

 ressourceforøgelse som følge af lovforslaget, jf. ovenfor, vil  

 indgå i dette arbejde.« Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et andet mindretal (Venstres medlemmer af udvalget)  

 vil redegøre for sin stilling til lovforslaget og de stillede  

 ændringsforslag ved 2. behandling.
 Et tredje mindretal (Det Konservative Folkepartis  

 medlemmer af udvalget) vil redegøre for sin stilling til lovforslaget  

 og de stillede ændringsforslag ved 2. behandling.
 Et fjerde mindretal (Dansk Folkepartis medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et femte mindretal (Centrum-Demokraternes medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et sjette mindretal (Kristeligt Folkepartis medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
Ændringsforslag Af	miljø- og energiministeren, tiltrådt af et  

mindretal (S, SF, RV og EL):
Til § 1 1) Det under nr. 10 foreslåede 2. pkt. i §  

 4, stk. 2, affattes således:
» Til § 2 2) Efter nr. 7 indsættes som nyt nummer:
» » Til § 5 3) Før nr. 1 indsættes som nyt nummer:
» » Bemærkninger Til nr. 1 I lighed med de organer, som er omfattet af  

 miljøoplysningslovens § 1, stk. 2, vil der ikke for de  

 forsyningsvirksomheder m.v., som er omfattet af § 1, stk. 2 i lov om  

 offentlighed i forvaltningen, jf. miljøoplysningslovens § 1, stk. 1, i  

 praksis være nogen myndighed at klage til.
Der er heller ikke mulighed  

 for at indbringe sager for ombudsmanden eller tilsynsrådene.
Med  

 ændringsforslaget indføres derfor en klageadgang til  

 Miljøklagenævnet for meddelte afslag på aktindsigt i  

 miljøoplysninger truffet også af disse forsyningsselskaber m.v.
Til nr. 2 Formålet med ændringsforslaget er at sikre  

 offentlighedens fortsatte adgang til alle relevante miljøoplysninger  

 hos amtskommuner og kommuner uanset udlicitering af kommunal virksomhed til  

 private virksomheder m.v. Ændringsforslaget skal muliggøre, at  

 offentligheden fortsat vil kunne få miljøoplysningerne via en  

 anmodning om aktindsigt efter miljøoplysningsloven ved henvendelse til  

 den relevante kommunale myndighed.
Ændringsforslaget omfatter alle relevante  

 miljøoplysninger om kommunal virksomhed, uanset om kommunen eller  

 amtet har valgt at udlicitere varetagelsen af disse til private virksomheder  

 m.v.
Ved kommunal virksomhed forstås de aktiviteter, som de kommunale  

 myndigheder enten kan eller har pligt til at varetage.
Med  

 ændringsforslaget får miljø- og energiministeren en  

 hjemmel til at fastsætte nærmere regler herom.
Hjemmelen  

 tænkes fortrinsvis anvendt for miljøoplysninger, der knytter sig  

 til drifts- og vedligeholdelsesopgaver.
Udgangspunktet vil være de miljøoplysninger,  

 som amtskommuner og kommuner ligger inde med, når virksomheden  

 løses i amtskommunalt  eller kommunalt regi.
Oplysninger om pesticid-  

 og gødningsforbrug på kommunale arealer, uanset om pasning og  

 pleje af disse er udliciteret til private virksomheder m.v., vil  

 således kunne være omfattet.
Det samme gælder oplysninger  

 om et renseanlægs forbrug af energi samt udledning af forurenende  

 stoffer til vandløb, søer eller havet, uanset at den daglige  

 drift er udliciteret til en privat virksomhed.
Også  

  miljøoplysninger om f.eks. et plejehjems, en daginstitutions eller et  

 sportsanlægs forbrug af vand, energi, materialer m.v. vil kunne  

 være omfattet.
 Af pligten til at ligge inde med miljøoplysninger  

 følger, at kommunalbestyrelsen eller amtsrådet eksempelvis  

 må sikre sig adgangen til disse oplysninger i forbindelse med  

 indgåelsen af kontrakten med den private part om løsning af  

 opgaven.
 Miljø- og energiministeren vil optage forhandlinger  

 med de kommunale parter, inden en bekendtgørelse vil blive udstedt.  

 Det vil som led heri bl.a. skulle fastlægges nærmere, hvilke  

 miljøoplysninger der skal omfattes af forpligtelsen, herunder hvilke  

 tidsrum disse skal omfatte.
Til nr. 3 Det fremgår af Århuskonventionens artikel 5,  

 stk. 4, at medlemslandene hvert 3.-4. år har pligt til at udgive en  

 national rapport om miljøets tilstand.
Det findes  

 hensigtsmæssigt at lovfæste denne forpligtelse.  

 Ændringsforslaget går imidlertid videre, idet en  

 redegørelse for natur- og miljøpolitikken ligeledes  

 lovfæstes.
 Udgangspunktet for udarbejdelsen vil fortsat være  

 den rapportering og formidling af informationer om miljøsituationen,  

 som er sket siden 1994, jf. miljøministerens oplæg til udvalget  

 om gennemførelse af  

 strategisk miljøplanlægning i Danmark, folketingsåret  

 1993-94, alm. del   bilag 398. Med  

 de to rapporter gives henholdsvis en status for miljøtilstanden i  

 Danmark og en redegørelse for politiske initiativer, der er  

 iværksat eller besluttet for at forbedre naturen og miljøet.
Det fremgår af ændringsforslaget, at  

 afrapporteringen skal ske mindst hvert 4. år.
Det er tanken fortsat at  

 udgive henholdsvis en miljøtilstandsrapport og en natur- og  

 miljøpolitisk redegørelse, der som hidtil forventes udgivet med  

 en tidsmæssig forskydning, således at den natur- og  

 miljøpolitiske redegørelse kan tage afsæt i resultaterne  

 fra miljøtilstandsrapporten.
Rapporterne vil som hidtil dække  

 hele miljøområdet, det vil sige væsentlige  

 spørgsmål vedrørende bekæmpelse og forebyggelse af  

 forurening, ressourceforbrug, landskab, natur, bymiljø og  

 arealanvendelse.
Afrapporteringens form og nærmere indhold kan  

 imidlertid ændre sig over tid, alt afhængig af hvad der  

 skønnes hensigtsmæssigt.
 Et væsentligt element i afrapporteringen vil  

 imidlertid være at gøre det muligt at vurdere graden af  

 målopfyldelse.
 Som noget nyt foreslås det, at berørte  

 landsdækkende miljø-, erhvervs-, arbejdsmarkeds- og  

 forbrugerorganisationer skal inddrages i forbindelse med udarbejdelsen af  

 rapporterne.
Herudover agter ministeriet ligeledes fortsat at udgive en  

 populær miljøindikatorrapport med jævne mellemrum.
Sigtet  

 er at give borgerne let tilgængelig information om udviklingen i  

 miljøtilstanden.
Martin Glerup (S)  

  Carsten Koch (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Arne Kirkelund (DF)  

  Ole M.
Nielsen (KRF) Frihed 2000 havde ikke medlemmer i udvalget.
