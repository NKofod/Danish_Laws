En rideklub klager påbud om ridehjelm for instruktør.
De ansatte skal  

 anvende ridehjelm.
Arbejdsgiveren skal betale udgiften.
 Arbejdsministeriet har i dag skrevet således til foreningen A :
 »I skrivelse af 30. marts 1992 har foreningen på vegne af Rideklubben  

 B klaget over Direktoratet for Arbejdstilsynets afgørelse af 9. marts 1992  

 vedrørende brug af beskyttelseshjelm (ridehjelm).
Klagens indhold Det anføres blandt andet til støtte for klagen, at der kan være risiko for  

 hovedskader ved fald eller styrt fra/med hest i særlige tilfælde som ved  

 tilridning af ungheste samt ved springning på bane og i terræn, hvor en  

 sikkerhedsgodkendt hjelm givet ville nedsætte risikoen.
 Foreningen henviser til, at læge C, Århus Amtssygehus, har lavet  

 undersøgelser over rideulykker, og at resultatet heraf netop også peger i  

 retning af, at rideulykker med hovedskader til følge primært opstår ved  

 ridning i terræn samt ved springning.
 Foreningen A finder det ikke rimeligt, at påbyde brug af hjelm under det  

 almindelige dressurarbejde, da dette arbejde efter foreningens opfattelse  

 fuldt ud er sikkerhedsmæssigt forsvarligt uden brug af hjelm.
 Rideklubben B anfører i sin skrivelse af 30. marts 1992, at klubben ønsker  

 påbudet ændret til at omfatte:
A) Træning af ungheste (tilridning), B) Ridebanespringning (træning og konkurrence), C) Ridning i terræn.
Derudover anfører klubben blandt andet, at Arbejdstilsynets påbud ikke vil  

 få antallet af rideulykker til at falde, idet kun ansatte er omfattet af  

 påbudet, og disse udgør under 1 % af de ca. 70.000 medlemmer af Dansk  

 Rideforbund.
Hvis man i Arbejdsministeriet og hos myndighederne ønsker at  

 gøre noget for at forbedre sikkerheden indenfor ridesporten, bør dette efter  

 klubbens opfattelse ske ved en lovgivning, der omfatter alle aktive ryttere.
 Klubben er af den opfattelse, at påbudet ikke vil blive håndhævet ensartet  

 pa landsplan af Arbejdstilsynets kredse.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds xxx  

 amt i tilsynsrapport af 18. november 1991 afgav påbud om, at Rideklub Bs  

 ansatte ved ridning skal anvende ridehjelm, og at arbejdsgiveren skal afholde  

 udgifter til anskaffelse og vedligeholdelse af ridehjelmene.
 Påbudet blev givet på baggrund af en arbejdsulykke den 13. november 1991,  

 hvor en ansat berider styrtede med en hest.
 I skrivelse af 9. december 1991 klagede Rideklub B over påbudet til  

 direktoratet, idet klubben ikke mener, at ulykken skete under omstændigheder,  

 som kan beskrives som normale arbejdsforhold i klubben.
 Direktoratet fastholdt i sin afgørelse kredsens påbud, da direktoratet  

 fandt, at der ved ridning er en sådan risiko for hovedskader, at arbejdet kun  

 kan udføres sikkerhedsmæssigt forsvarligt, hvis der anvendes  

 sikkerhedsgodkendt ridehjelm.
 Direktoratet var af den opfattelse, at ridning ikke skulle vurderes  

 anderledes end andet arbejde, hvor der er en risiko for hovedskader, og hvor  

 Arbejdstilsynet traditionelt stiller krav om anvendelse af beskyttelseshjelm.
 I anledning af klagen til Arbejdsministeriet har direktoratet kontaktet  

 læge C, som oplyser, at hun har lavet to undersøgelser:
dels en over rideulykker gennem 10 år og dels en med gennemgang af  

 rideulykker, som har ført til skadestuebesøg på Århus Amtssygehus.
Hun har  

 dog endnu ikke offenliggjort sine undersøgelser.
Undersøgelserne viser, at elementer, som gør risikoen for skader ved  

 ridning større, er udendørs ridning, springning og galop.
Hvis flere af  

 elementerne indgår, forøges risikoen, fx under jagtridning hvor ridningen  

 foregår udendørs (man springer og rider galop).
 Det er uden betydning, om der er tale om en stor hest eller en pony.  

 Erfaring er ligeledes uden betydning.
 Læge C har givet oplysninger om 5 artikler, hvori der er offentliggjort  

 undersøgelser af rideulykker, uafhængig af om de tilskadekomne er  

 fritidsryttere eller ansatte.
 Det drejer sig om Ugeskrift for Læger 1989, 151/46, side 3078,  

 »Ridesportens skademønster«: Ugeskrift for Læger 1986, 148/12, side  

 738, »Rideulykker i Frederiksborg amt«: Ugeskrift for Læger 1978,  

 140/22, side 1305, »Dødsulykker ved ridning og anden omgang med  

 heste«: Ugeskrift for Læger 1977, 139/28, side 1687 og side 1689,  

 »Ridesportsulykker.
 Direktoratet har gennemgået de 5 artikler, hvori der ikke skelnes mellem  

 fritidsryttere og ansatte, hvilket efter direktoratets opfattelse dog ikke er  

 afgørende for vurderingen, da flere af undersøgelserne konkluderer, at  

 skadesmønstret er uafhængigt af erfaring.
 Undersøgelserne viser, at der forekommer mange læsioner af hovedet  

 (hjernerystelse mv.) som følge af fald og styrt i forbindelse med ridning.  

 Ulykkerne sker oftest udendørs, og for så vidt angår undersøgelserne over  

 dødsulykker sker disse tillige hyppigst under galop og spring.
 I Ugeskrift for Læger 1977, 139/28, side 1690, konkluderes det, at der  

 ikke er nogen væsentlig forskel i sværhedsgrad på ulykker opstået i ridehal  

 og udendørs.
 Ingen af undersøgelserne har nærmere opgjort under hvilken form for  

 ridning, ulykkerne sker, hvorvidt hovedlæsionerne sker udendørs eller  

 indendørs eller, om der blev anvendt sikkerhedsgodkendt hjelm.
 Direktoratet vil ikke afvise, at risikoen for hovedskader kan være  

 afhængig af, hvilken form for ridning der udføres, men direktoratet finder  

 ikke, at der på baggrund af undersøgelserne kan konkluderes. at det er uden  

 særlig risiko, at ride indendørs.
 Det er direktoratets opfattelse, at der er en sådan risiko for hovedskader  

 ved ridning uanset rideformen på grund af fald fra hesten, styrt eller  

 lignende, at arbejdet kun kan udføres sikkerhedsmæssigt forsvarligt, hvis der  

 anvendes sikkerhedsgodkendt ridehjelm, når den ansatte er til hest.
 Direktoratet bemærker til det anførte fra Rideklub B, at der ikke i  

 arbejdsmiljøreglerne er hjemmel for Arbejdstilsynet til at pålægge ryttere at  

 anvende ridehjelme ved ridning i fritiden.
 Arbejdstilsynets håndhævelse af et eventuelt krav om brug af  

 sikkerhedsgodkendt ridehjelm for ansatte ryttere vil blive prioriteret af  

 kredsene på lige fod med andre arbejdsmiljøforhold.
 På denne baggrund har direktoratet indstillet, at direktoratets afgørelse  

 af 9. marts 1992 om brug af ridehjelme fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet.
DA kan ikke støtte direktoratets indstilling, men  

 finder, at Arbejdstilsynet i den konkrete sag har overreageret og burde fare  

 med lempe.
Man burde have skelet til nabolandenes lovgivning på området.
Landbrugsrådet og SALA støtter DA.
SALA med bemærkning om, at det ikke er  

 rimeligt, at arbejdsgiverne skal finansiere anskaffelsen af ridehjelme.
 LO, LH, AC, FTF, de kommunale og de statslige arbejdsgivere og formanden  

 støtter direktoratets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i § 3  

 og § 4 i Arbejdsministeriets bekendtgørelse nr. 32 af 29. januar 1979 om  

 arbejdstøj og personlige værnemidler, tiltræder direktoratets afgørelse af 9.  

 marts 1992, således at de ansatte i Vejle Rideklub skal anvende ridehjelm,  

 når de er til hest, og at arbejdsgiveren skal afholde udgifterne til  

 anskaffelse og vedligeholdelse af ridehjelmene.
 Ridehjelmene, der skal anvendes, skal være godkendt i henhold til Dansk  

 Standard og anvendes på korrekt måde med hageremmen spændt.
Arbejdsministeriets begrundelse Der er i afgørelsen lagt vægt på, at der ved ridning uanset rideformen  

 antages at være en sådan risiko for hovedskader, at arbejdet kun kan udføres  

 sikkerhedsmæssigt fuldt forsvarligt, hvis der anvendes ridehjelm.
Det er ministeriets opfattelse, at der ikke ved ridning eksisterer særlige  

 forhold, som indebærer, at dette arbejde må vurderes anderledes end andet  

 arbejde, hvor der er risiko for hovedskader, og hvor Arbejdstilsynet stiller  

 krav om anvendelse af beskyttelseshjelm.« Sagens originale bilag vedlægges.
