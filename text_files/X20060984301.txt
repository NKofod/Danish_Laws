Bestyrelseshonorar, der oppebæres af en  

 fagforening Spørgsmål Svar Ad spørgsmål 1:  

 Ja Ad spørgsmål 2:  

 Afvises Ad spørgsmål 3:  

 Nej Beskrivelse af  

 de faktiske forhold Fagforeningens  

 medlemmer af forretningsudvalget sidder i dag i flere bestyrelser i både  

 aktieselskaber, pensionskasser, foreninger mv. som repræsentant for  

 fagforeningen eller som repræsentant for forhandlingskarteller mv.
De er alle  

 personligt valgt, og har givet afkald på bestyrelseshonorarerne, som tilgår  

 direkte fra hvervgiveren til deres arbejdsgiver fagforeningen.
De omhandlede  

 personer  

 er således afskåret fra at have indflydelse på, hvad honoraret skal anvendes  

 til, ligesom de er afskåret fra at modtage honoraret.
Forespørgers  

 eventuelle opfattelse iflg. anmodning og høringssvar Det er  

 forespørgers opfattelse, at honorarerne ikke er skattepligtig indkomst for de  

 omhandlede bestyrelsesmedlemmer.
 Det er endvidere  

 forespørgers opfattelse, at de omhandlede bestyrelseshonorarer ikke er  

 erhvervsmæssig  

 indkomst for fagforeningen.
Forespørger  

 finder at honorarerne ikke udgør en momsmæssig transaktion.
Fagforeningen  

 giver  

 de pågældende, indenfor arbejdstiden, ret til at udføre det hverv de er valgt  

 til, men samtidig betinger fagforeningen sig ovennævnte ret.
Fagforeningen  

 sælger efter forespørgers opfattelse ikke ydelser til det pågældende selskab,  

 hvor de i øvrigt ikke har indflydelse på, hvilke opgaver  

 forretningsudvalgs-medlemmerne  

 skal udføre for selskabet, da disse fastsættes af den pågældende bestyrelse,  

 som de valgt ind i.
I den forbindelse er det nævnt, at fagforeningen ikke har  

 indflydelse på bestyrelseshonorarets størrelse, men blot har betinget sig  

 honoraret, hvis der udbetales et.
 Revisor har  

 følgende bemærkninger til SKATs nedenstående indstilling og begrundelse:
 Ad. 1.  

  

 Ingen  

 bemærkninger, da indstilling bekræfter vor opfattelse.
 Ad. 2.  

  

 Vi kan godt  

 leve med at udskyde spørgsmålet, som et ligningsmæssigt spørgsmål, men man  

 kunne måtte svare på om den selskabsvalgte repræsentation jvf.  

 aktieselskabslovens § 52 kan være en erhvervsmæssig indkomst for  

 fagforeningen,  

 selvom fagforeningen ikke leverer ydelser mod vederlag.
Ad. 3.  

  

 Jeg skal blot  

 gentage, at fagforeningen jvf. min opfattelse ikke leverer ydelser mod  

 vederlag.
Som det fremgår i indstillingens ad spørgsmål 1, er det de enkelte  

 personer som jvf. de selskabsretlige regler er valgt og ikke fagforeningen.
SKATs  

 indstilling og begrundelse Ad spørgsmål 1:
I medfør af  

 aktieselskabslovens § 52 skal bestyrelsesmedlemmer i aktieselskaber være  

 myndige  

 personer.
Heri ligger et krav om, at kun fysiske personer kan være medlem af  

 en  

 bestyrelse.
Selskabsretligt er et bestyrelseshverv et personligt hverv, og  

 som  

 udgangspunkt må et honorar optjent herved også rent formelt tilfalde  

 bestyrelsesmedlemmet.
Selskabsretligt er der imidlertid intet  

 til hinder for, at et bestyrelsesmedlem giver afkald på at modtage honorar,  

 eller at det aftales, at det tilkommer og udbetales til medlemmets  

 arbejdsgiver.
Den ansatte kan enten direkte til det selskab, hvor han er  

 bestyrelsesmedlem eller indirekte i sin ansættelsesaftale med sin  

 arbejdsgiver  

 forpligte sig til at varetage bestyrelseshverv for arbejdsgiveren, uden at  

 modtage særskilt vederlag herfor udover den i ansættelsesaftalen fastsatte  

 løn.  

 Er det tilfældet, er han retligt uden mulighed for at disponere over det  

 pågældende bestyrelseshonorar.
Der kan i den situation ikke lægges vægt på,  

 om  

 selskabet faktisk udbetaler honoraret til ham personligt, fordi han vil være  

 forpligtet til at indbetale honoraret til sit arbejdsgiverselskab i  

 overensstemmelse med ansættelsesaftalen.
Udgangspunktet for den skatteretlige  

 bedømmelse af spørgsmålet af, hvem der skal beskattes af  

 bestyrelseshonoraret,  

 er, at det er den, som på indkomstrealisationstidspunktet har den retlige  

 adkomst  

 til honoraret.
I den situation, hvor det kan lægges til grund, at den ansatte  

 som led i sine ansættelsesvilkår har givet eller måtte give afkald på  

 honoraret  

 til fordel for arbejdsgiveren, skal dette beskattes hos arbejdsgiveren.
Dette  

 udgangspunkt kan dog fraviges i det omfang, man skattemæssigt kan fastslå, at  

 ansættelsesaftalen,  

 hvorefter man beskatter honoraret hos en anden end den, der har præsteret  

 arbejdsindsatsen, er udtryk for en vilkårlig påvirkning af retten til  

 bestyrelseshonoraret.
Afgørende er herefter, om afkaldet som  

 et led i ansættelsesforholdet skattemæssigt må siges at være så unormalt og  

 usædvanligt og båret af skattemæssige overvejelser, at der er tale om en  

 vilkårlig disposition, som skattemyndighederne kan korrigere.
Hvor afkaldet  

 er  

 givet udenfor interessefællesskabet, er der normalt intet grundlag for at  

 antage, at afkaldet skyldes et ønske om at manipulere med ligningsgrundlaget.  

 En sådan aftale er heller ikke en omgåelse af læren om rette indkomstmodtager  

 eller åbner op for skattemæssige misbrugsmuligheder.
Forholdet er jo det, at  

 den ansatte definitivt som et led i ansættelsesaftalen for hele  

 ansættelsesperioden har givet afkald på et muligt honorar, som så tilfalder  

 arbejdsgiveren, ligesom alt andet vederlag en arbejdsgiver oppebærer for en  

 ansats arbejdsindsats.
 I tilfælde hvor det følger direkte af  

 ansættelsesforholdet, at den ansatte er forpligtet til som led i arbejdet for  

 arbejdsgiveren at varetage bestyrelseshverv efter arbejdsgiverens anvisning,  

 og  

 hvor det endvidere direkte er aftalt, at den ansatte ikke har ret til  

 vederlag  

 herved, er det SKATs opfattelse, at der ikke er tale om en vilkårlig  

 påvirkning  

 af retten til indkomsten.
 Situationen adskiller sig herved fra de  

 tilfælde i praksis, hvor man trods et afkald har gennemført beskatning, idet  

 afkaldet her enten er givet dispositivt eller efter  

 retserhvervelsestidspunktet.
Forespørger har  

 oplyst, at der indgås en aftale mellem fagforeningen og de enkelte  

 bestyrelsesmedlemmer, som er ansat i fagforeningen, om, at  

 bestyrelseshonoraret  

 tilfalder fagforeningen i stedet for de enkelte bestyrelsesmedlemmer.  

 Ansættelseskontrakten mellem fagforeningen og det ansatte bestyrelsesmedlem  

 udformes således, at det er fagforeningen og ikke den ansatte, der har  

 retskrav  

 på bestyrelseshonoraret.
De omhandlede personer er således afskåret fra at  

 have  

 indflydelse på, hvad honoraret skal anvendes til, ligesom de er afskåret fra  

 at  

 modtage honoraret.
 På dette  

 grundlag er det SKATs opfattelse, at de omhandlede ansatte i fagforeningen,  

 som  

 beklæder bestyrelsesposter, ikke har retskrav på bestyrelseshonoraret og ikke  

 kan anses for at have disponeret over dette.
 Det er SKATs  

 opfattelse, at de omhandlede hvervgivere kan udbetale bestyrelseshonorarer  

 vedrørende  

 bestyrelsesarbejde udøvet i selskabet af ansatte i fagforeningen direkte til  

 fagforeningen uden skattemæssige konsekvenser for de omhandlede ansatte.
 SKAT indstiller  

 således, at spørgsmål 1 besvares med "ja".
 Ad spørgsmål 2:
 Ifølge  

 fondsbeskatningslovens § 1, stk. 1, nr. 3, litra a, omfatter skattepligt i  

 henhold til denne lov fagforeninger.
For arbejdsmarkedssammenslutninger  

 som nævnt i fondsbeskatningslovens § 1, stk. 1, nr. 3 foretages en positiv  

 afgrænsning af de indtægtsarter, som sammenslutningerne skal medregne til den  

 skattepligtige indkomst.
Den positive afgrænsning af indtægtsarterne fremgår  

 af  

 fondsbeskatningslovens § 8, stk. 1, pkt. 1 - 4. Heraf fremgår, at der  

 medregnes  

 indkomst ved erhvervsmæssig virksomhed, renteindtægter samt udbytteindtægter  

 efter reglerne i ligningslovens §  

 16 A.
Desuden medregnes  

 indkomst opgjort efter reglerne i ejendomsavancebeskatningsloven og  

 aktieavancebeskatningsloven samt indkomst som nævnt i kursgevinstloven.
Den  

 skattepligtige indkomst opgøres i øvrigt - jf. fondsbeskatningslovens § 8,  

 stk.  

 1, pkt. 5 - efter skattelovgivningens almindelige for indregistrerede  

 aktieselskaber  

 gældende regler med de undtagelser, der følger af stk. 2 og 3 samt § 9.
 Ifølge stk. 2  

 kan der alene fradrages udgifter, der vedrører de indtægter, som er  

 skattepligtige.
 I stk. 3  

 anføres, at indkomst ved erhvervsmæssig virksomhed beskattes fuldt og at den  

 øvrige samlede indkomst opgjort efter stk. 1 og 2 alene beskattes i det  

 omfang,  

 den overstiger 200.000 kr. inden fradrag som nævnt i § 9.
 § 9 omfatter  

 betingelser for fradrag for uddelinger/hensættelser til almengørende eller på  

 anden måde almennyttige formål.
 I tilknytning  

 til gennemgangen i LV 2006-I, afsnit  


  

 S.H.18  


  

 "Arbejdmarkedssammenslutningers indkomstopgørelse", anføres det i  


  

 S.H.18  


.1,  

 at "gaver, løbende ydelser og kontingenter medregnes derimod ikke til  

 arbejdsmarkedssammenslutningers  

 skattepligtige indkomst, jf. fondsbeskatningslovens § 8 stk. 1".
 De af  

 medlemmerne af forretningsudvalget oppebårne indtægter, som, jf. svarene på  

 spørgsmål 1 - 7, herefter må anses for oppebåret af fagforeningen, skal kun  

 kvalificeres som skattepligtig indkomst for foreningen, såfremt indtægterne  

 kan  

 siges oppebåret som led i  

  

 erhvervsmæssig  

 virksomhed.
Hvorvidt  

 aktiviteten efter indkomstafkaldet kan karakteriseres som  

  

 erhvervsmæssig indkomst  

  

 for fagforeningen, forudsætter en konkret  

 vurdering af karakteren af den honorering og det arbejde, der ligger til  

 grund  

 for udbetaling af bestyrelseshonorarerne fra hvervgiverne.  Det er  

 oplyst,  

 at arbejdet består i varetagelse af bestyrelsesposter i både aktieselskaber,  

 pensionskasser, foreninger mv. som repræsentant for fagforeningen eller som  

 repræsentant for forhandlingskarteller mv.
Bestyrelsesmedlemmerne er alle  

 personligt valgt.
 Under henvisning  

 til Skatteforvaltningslovens § 24, stk. 2 indstiller SKAT, at Skatterådet  

 afviser  

 at give bindende svar på dette spørgsmål, da det er af en sådan karakter, at  

 det ikke kan besvares med fornøden sikkerhed.
 Det tilføjes, at  

 det på baggrund af en konkret ligningsmæssig bedømmelse må afgøres, hvorvidt  

 indtægter - opnået af fagforeningen via bestyrelsesmedlemmernes  

 indkomstafkald  

 - er oppebåret som led i erhvervsmæssig virksomhed.
 Ad spørgsmål 3:
 Afgiftspligtige  

 personer er juridiske eller fysiske personer, der driver selvstændig  

 økonomisk  

 virksomhed, jf. momslovens § 3, stk. 1. Der betales afgift af varer og  

 ydelser,  

 der leveres mod vederlag her i landet, jf. momslovens § 4, stk. 1. Betalingen  

 af afgift påhviler den afgiftspligtige person, som foretager en  

 afgiftspligtig  

 levering af varer og ydelser her i landet, jf. momslovens § 46, stk. 1.
 Når fagforeningen  

 lader sig repræsentere i bestyrelser af personer, som er i et  

 ansættelsesforhold  

 til fagforeningen, og det følger af ansættelsesforholdet mellem fagforeningen  

 og de pågældende personer, at det er fagforeningen og ikke den ansatte, der  

 har  

 krav på bestyrelseshonoraret, må fagforeningen anses for at have foretaget en  

 levering mod vederlag til det selskab m.v. hvor den ansatte varetager et  

 bestyrelseshverv.
 Det er på dette  

 grundlag SKATs opfattelse, at varetagelsen af bestyrelseshvervet udgør en  

 momspligtig  

 transaktion, for hvilken fagforeningen er betalingspligtig for momsen.
 SKAT indstiller  

 således, at spørgsmål 3 besvares med "nej".
Skatterådets  

 afgørelse og begrundelse Skatterådet  

  

 tiltræder  

 indstillingen med den af SKAT anførte begrundelse.
