Kapitel 1   Skatteankenævnskredse, nævnsnavne og antallet af medlemmer Kapitel 2   Vurderingsankenævnskredse, nævnsnavne og antallet af medlemmer Kapitel 3   Fællesankenævn, nævnsnavn og antallet af medlemmer Kapitel 4   Motorankenævnskredse, nævnsnavne og antallet af medlemmer Kapitel 5   Navne Kapitel 6   Ikrafttræden Bilag 1 Bilag 2 Bilag 3 Bilag 4 Bekendtgørelse om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse I medfør af § 8, stk. 1, i skatteforvaltningsloven, jf. lovbekendtgørelse nr. 907 af 28. august 2006, som ændret ved lov nr. 1341 af 19. december 2008 fastsættes følgende inddeling af landet i ankenævnskredse, antallet af medlemmer af det enkelte ankenævn, oplysning om antal medlemmer fra den enkelte kommune/organisation samt ankenævnets navn.
Kapitel 1 Skatteankenævnskredse, nævnsnavne og antallet af medlemmer § 1. Landet inddeles i følgende skatteankenævnskredse med angivelse af skatteankenævnets navn, jf. bekendtgørelsens § 5, hvilke kommuner nævnet omfatter og nævnets medlemstal:
 1) Skatteankenævn Vendsyssel, der omfatter kommunerne Frederikshavn, Læsø, Hjørring og Brønderslev, har 7 medlemmer.
 2) Skatteankenævn Aalborg, der omfatter kommunerne Jammerbugt, Aalborg og Rebild, har 10 medlemmer.
 3) Skatteankenævn Thisted, der omfatter kommunerne Vesthimmerland, Morsø og Thisted, har 7 medlemmer.
 4) Skatteankenævn Skive-Viborg, der omfatter kommunerne Viborg og Skive, har 7 medlemmer.
 5) Skatteankenævn Randers-Mariagerfjord, der omfatter kommunerne Mariagerfjord og Randers, har 7 medlemmer.
 6) Skatteankenævn Nordvestjylland, der omfatter kommunerne Lemvig, Struer og Holstebro, har 7 medlemmer.
 7) Skatteankenævn Midt-Vest, Ringkøbing, der omfatter kommunerne Ikast-Brande, Herning og Ringkøbing-Skjern, har 7 medlemmer.
 8) Skatteankenævn Djursland, der omfatter kommunerne Norddjurs og Syddjurs, har 7 medlemmer.
 9) Skatteankenævn Aarhus, der omfatter kommunerne Århus, Favrskov, Odder og Samsø, har 10 medlemmer.
 10) Skatteankenævn Midtøstjylland, der omfatter kommunerne Skanderborg, Silkeborg, Hedensted og Horsens, har 10 medlemmer.
 11) Skatteankenævn Billund-Vejen-Vejle, der omfatter kommunerne Billund, Vejle og Vejen, har 7 medlemmer.
 12) Skatteankenævn Sydvestjylland, der omfatter kommunerne Varde, Esbjerg og Fanø, har 7 medlemmer.
 13) Skatteankenævn Haderslev og Kolding, der omfatter kommunerne Haderslev og Kolding, har 7 medlemmer.
 14) Skatteankenævn Sønderborg-Tønder-Aabenraa, der omfatter kommunerne Tønder, Aabenraa og Sønderborg, har 7 medlemmer.
 15) Skatteankenævn Lillebælt, der omfatter kommunerne Fredericia, Middelfart, Nordfyns og Assens, har 7 medlemmer.
 16) Skatteankenævn Svendborg, der omfatter kommunerne Faaborg-Midtfyn, Svendborg, Ærø, Langeland og Nyborg, har 7 medlemmer.
 17) Skatteankenævn Odense-Kerteminde, der omfatter kommunerne Odense og Kerteminde, har 10 medlemmer.
 18) Skatteankenævn Nordvestsjælland, der omfatter kommunerne Kalundborg, Odsherred og Holbæk, har 7 medlemmer.
 19) Skatteankenævn Sydvestsjælland, der omfatter kommunerne Slagelse og Sorø, har 7 medlemmer.
 20) Skatteankenævn Sydsjælland, der omfatter kommunerne Næstved, Vordingborg og Faxe, har 7 medlemmer.
 21) Skatteankenævn Midt- og Østsjælland, der omfatter kommunerne Ringsted, Greve, Stevns, Køge og Solrød, har 7 medlemmer.
 22) Skatteankenævn Lolland-Falster, der omfatter kommunerne Guldborgsund og Lolland, har 7 medlemmer.
 23) Skatteankenævn Lejre-Roskilde, der omfatter kommunerne Lejre og Roskilde, har 7 medlemmer.
 24) Skatteankenævn Frederikssund, der omfatter kommunerne Frederikssund, Egedal og Halsnæs, har 7 medlemmer.
 25) Skatteankenævn Fredensborg, der omfatter kommunerne Allerød, Hillerød, Gribskov, Helsingør, Fredensborg og Hørsholm, har 10 medlemmer.
 26) Skatteankenævn Nærum, der omfatter kommunerne Rudersdal, Lyngby-Taarbæk, Gentofte og Gladsaxe, har 15 medlemmer.
 27) Skatteankenævn Frederiksberg, der omfatter kommunerne Furesø, Herlev, Ballerup, Tårnby, Dragør og Frederiksberg, har 10 medlemmer.
 28) Skatteankenævn København, der omfatter Københavns Kommune, har 20 medlemmer.
 29) Skatteankenævn Københavns Vestegn, der omfatter kommunerne Albertslund, Høje-Taastrup, Ishøj, Vallensbæk, Brøndby, Hvidovre, Rødovre og Glostrup, har 10 medlemmer.
 Den enkelte kommunes antal medlemmer til hvert nævn fremgår af bilag 1.
Kapitel 2 Vurderingsankenævnskredse, nævnsnavne og antallet af medlemmer § 2. Landet inddeles i følgende vurderingsankenævnskredse med angivelse af vurderingsankenævnets navn, jf. bekendtgørelsens § 5, hvilke kommuner nævnet omfatter og nævnets medlemstal:
 1) Vurderingsankenævn Nordjylland, der omfatter kommunerne Frederikshavn, Læsø, Hjørring, Brønderslev, Jammerbugt, Aalborg, Rebild, Vesthimmerland, Morsø og Thisted, har 9 medlemmer.
 2) Vurderingsankenævn Midtjylland Nordøst, der omfatter kommunerne Viborg, Skive, Mariagerfjord og Randers, har 5 medlemmer.
 3) Vurderingsankenævn Midt- og Vestjylland, der omfatter kommunerne Lemvig, Struer, Holstebro, Ikast-Brande, Herning og Ringkøbing-Skjern, har 5 medlemmer.
 4) Vurderingsankenævn Århus, der omfatter kommunerne Norddjurs, Syddjurs, Århus, Favrskov, Odder og Samsø, har 7 medlemmer.
 5) Vurderingsankenævn Midt- og Østjylland, der omfatter kommunerne Skanderborg, Silkeborg, Hedensted, Horsens, Billund, Vejle og Vejen, har 7 medlemmer.
 6) Vurderingsankenævn Esbjerg, der omfatter kommunerne Varde, Esbjerg og Fanø, har 4 medlemmer.
 7) Vurderingsankenævn Haderslev, der omfatter kommunerne Haderslev, Kolding, Tønder, Aabenraa og Sønderborg, har 6 medlemmer.
 8) Vurderingsankenævn Odense, der omfatter kommunerne Fredericia, Middelfart, Nordfyns, Assens, Faaborg-Midtfyn, Svendborg, Ærø, Langeland, Nyborg, Odense og Kerteminde, har 9 medlemmer.
 9) Vurderingsankenævn Vestsjælland, der omfatter kommunerne Kalundborg, Odsherred, Holbæk, Slagelse og Sorø, har 5 medlemmer.
 10) Vurderingsankenævn Syd- og Østsjælland med Øer, der omfatter kommunerne Næstved, Vordingborg, Faxe, Ringsted, Greve, Stevns, Køge, Solrød, Guldborgsund og Lolland, har 7 medlemmer.
 11) Vurderingsankenævn Nordsjælland, der omfatter kommunerne Lejre, Roskilde, Frederikssund, Egedal, Halsnæs, Allerød, Hillerød, Gribskov, Helsingør, Fredensborg og Hørsholm, har 7 medlemmer.
 12) Vurderingsankenævn Frederiksberg og Københavns Omegn, der omfatter kommunerne Rudersdal, Lyngby-Taarbæk, Gentofte, Gladsaxe, Furesø, Herlev, Ballerup, Tårnby, Dragør, og Frederiksberg, har 9 medlemmer.
 13) Vurderingsankenævn København, der omfatter Københavns Kommune, har 9 medlemmer.
 14) Vurderingsankenævn Københavns Vestegn, der omfatter kommunerne Albertslund, Høje-Taastrup, Ishøj, Vallensbæk, Brøndby, Hvidovre, Rødovre og Glostrup, har 5 medlemmer.
 Den enkelte kommunes antal medlemmer til hvert nævn fremgår af bilag 2.
Kapitel 3 Fællesankenævn, nævnsnavn og antallet af medlemmer § 3. Landet inddeles i følgende skatte- og vurderingsankenævnskredse med angivelse af skatte- og vurderingsankenævnets navn, jf. bekendtgørelsens § 5, hvilken kommune nævnet omfatter og nævnets medlemstal:
 1) Skatte- og Vurderingsankenævn Bornholm, der omfatter Bornholms Regionskommune, har 7 medlemmer.
 Kommunens antal medlemmer til nævnet fremgår af bilag 3.
Kapitel 4 Motorankenævnskredse, nævnsnavne og antallet af medlemmer § 4. Landet inddeles i følgende motorankenævnskredse med angivelse af motorankenævnets navn, jf. bekendtgørelsens § 5, hvilket område nævnet dækker og nævnets medlemstal:
 1) Motorankenævn Nordjylland, der behandler klager over afgørelser, der er truffet af Motorcenter Aalborg, har 3 medlemmer.
 2) Motorankenævn Midtjylland, der behandler klager over afgørelser, der er truffet af Motorcenter Århus, har 3 medlemmer.
 3) Motorankenævn Sydjylland-Fyn, der behandler klager over afgørelser, der er truffet af Motorcenter Odense, har 3 medlemmer.
 4) Motorankenævn Sjælland-København, der behandler klager over afgørelser, der er truffet af Motorcenter Høje-Taastrup, har 3 medlemmer.
 Antallet af medlemmer til hvert nævn fra henholdsvis hovedorganisationerne af bilejere og forhandlerorganisationerne fremgår af bilag 4.
Kapitel 5 Navne § 5. Ankenævnenes navne, som er angivet i nærværende bekendtgørelse, kan efter nærmere retningslinier fastsat af skatteministeren ændres af de enkelte ankenævn i 2 måneder efter det nyudnævnte ankenævns første møde.
Dette skal dog ske senest den 15. september i nævnets første år i funktionsperioden.
Reglerne om afstemning ved formandsvalg i de pågældende ankenævns forretningsorden finder tilsvarende anvendelse ved valg af navne.
Navnene skal godkendes af skatteministeren.
Kapitel 6 Ikrafttræden § 6. Bekendtgørelsen træder i kraft den 1. december 2010. Samtidig ophæves bekendtgørelse nr. 1057 af 10. november 2009 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse.
