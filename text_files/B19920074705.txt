I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988, og efter bemyndigelse i bekendtgørelse nr. 570 af 26. september 1988, fastsættes efter samråd med Forsvarsministeriet:
§ 1.  Broen, der fører over Limfjorden mellem Aalborg  

 og Nørresundby, har et bevægeligt parti udformet som en dobbeltfløjet klapbro  

 med 30 m fri gennemsejlingsbredde og ved daglig vandstand 9,5 m fri højde  

 under klapperne, når disse er nedsænket i lukket stilling.
Mellem Aalborg og  

 klapbroen findes 3 faste brofag og mellem klapbroen og Nørresundby 3 faste  

 brofag.
Den frie højde ved daglig vande under de faste brofag er fra 4,4 m  

 til 8,2 m.
 Stk. 2.  Broåbningen er afmærket med et rødt fast fyr på  

 hver side af den sydlige gennemsejlingspille og med et grønt, fast fyr på  

 hver side af den nordlige gennemsejlingspille.
 Stk. 3.  I broens nærhed er der på begge sider af denne  

 nedlagt kabler i havbunden.
 § 2.  Skibe, jf. dog § 3, kan med de nedenfor anførte  

 begrænsninger forlange vederlagsfri gennemsejling alle dage fra kl. 0500 til  

 kl. 2100. Ved normal lukketid kan vestfra kommende skibe forlange  

 vederlagsfri gennemsejling, når der er tilladt dem gennemsejling af den vest  

 for broen beliggende jernbanebro.
Stk. 2.  Uden for det i stk. 1 nævnte tidsrum kan  

 gennemsejling for skibe med undtagelse af fritidsfartøjer sædvanligvis finde  

 sted, såfremt der inden for normal åbningstid er truffet aftale med brovagten  

 om gennemsejling på et nærmere angivet tidspunkt.
Forbindelse med brovagten  

 kan etableres på VHF, kanal 16, eller på telefon 98 12 00 35.
 Stk. 3.  Uanset det i stk. 1 anførte er broen spærret  

 for gennemsejling i følgende tidsrum:
 § 3.  Skibe, der kan passere broen ved at lægge  

 masten, eller hvis mast er af en sådan højde, at de kan passere under broen,  

 kan ikke fordre denne åbnet.
Stk. 2.  Fritidsfartøjer bør så vidt muligt i forvejen  

 træffe aftale med brovagten om gennemsejling med henblik på fælles  

 gennemsejling.
Sådan fælles gennemsejling vil i tidsrummet 0500-2100 finde  

 sted hver hele og halve time uden for de normale spærretider for  

 gennemsejling.
 Stk. 3.  Alle skibe, der ønsker broen åbnet for  

 gennemsejling, skal tilkendegive dette ved i en afstand af mindst 600 m fra  

 broen at afgive følgende signal:
 Det internationale signalflag N (eller i mangel heraf nationalflaget)  

 hejst på halv fortop samt eventuelt en lang og en kort tone (- -) med fløjte  

 eller tågehorn.
 Et hvidt lys for boven samt en lang og en kort tone med fløjte eller  

 tågehorn.
 § 4.  Når et skib eller fartøj har givet signal for at  

 tilkendegive, at broen ønskes åbnet, vil der fra den på broen anbragte  

 signalmast blive afgivet følgende svarsignal såvel om dagen som om natten:
 Stk. 2.  Såvel om dagen som om natten vil et kraftigt  

 lydsignal (---) tilkendegive, at broen trods det afgivne signal for  

 gennemsejling ikke kan åbnes; såvidt forholdene tillader det, vil desuden  

 signalet for gennemsejling blive slukket.
 Stk. 3.  Indtil passagesignalet modtages, skal skibe  

 holde sig i en afstand af mindst 100 m fra broen.
 § 5.  Broåbningen må kun passeres af eet skib ad  

 gangen.
Stk. 2.  Ethvert skib, der skal passere broen, skal have  

 ankrene klar til at falde.
Med hensyn til ankre, bomme, udenbordsfartøjer,  

 davider m.v. skal der være truffet fornødne foranstaltninger til undgåelse af  

 kollision med broen.
 § 6.  Indenfor en afstand af 100 m på hver side af  

 broen må maskindrevne skibe under passage af broen kun gå med den for  

 bevarelse af skibets manøvreevne fornødne fart.
 Stk. 2.  I ganske særlige tilfælde kan brovagten efter  

 forhandling med Aalborg lodseri gøre tilladelse til gennemsejling betinget af  

 fornøden bugserassistance.
§ 7.  Fortøjning ved broen er forbudt.
Ligeledes er  

 det forbudt fra både og fartøjer at bestige broen.
§ 8.  Indenfor en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område skal det påses, at skibet ikke  

 kommer til at ligge ud for gennemsejlingsåbningen eller således, at det under  

 svajning vil kunne blive til hinder for passagen gennem broen.
 Stk. 2.  Kommer et skib i drift, således at der er fare  

 for, at det vil tørne mod broen, skal skibet så vidt muligt efterkomme de  

 anvisninger, der måtte blive givet af brovagten for at afværge beskadigelse  

 af broen.
 § 9.  Skibe, der med gennemsejling for øje befinder  

 sig i nærheden af broen, skal efterkomme de af brovagten givne ordrer.  

 Brovagten bærer under tjenesten uniform eller uniformskasket.
 § 10.  Overtrædelse af denne bekendtgørelse straffes  

 med bøde.
 § 11.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 378 af 6. juni 1990 om  

 sejlads gennem Limfjordsbroen ophæves.
