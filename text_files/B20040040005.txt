Bekendtgørelse om forbud mod fiskeri og fangst af sild til  

 human konsum i den østlige Østersø og forbud mod salg til human konsum af  

 sild,  

 der er fisket eller fanget i den østlige Østersø I medfør af § 10, stk. 2 og 3 samt § 78, stk. 3 i lov nr.  

 471 af 1. juli 1998 om fødevarer m.m. (fødevareloven), fastsættes:
 § 1.  

  

 Det  

 er forbudt at foretage erhvervsmæssigt fiskeri eller fangst af sild til human  

 konsum i den østlige Østersø. Forbudet gælder for fiskeri og fangst i  

 farvande,  

 der er beliggende indenfor ICESs underområde nr. 25-32.
Stk. 2.  

  

 Sild, der er  

 fisket eller fanget i de i stk. 1 nævnte farvande efter den 31. maj 2004, må  

 ikke sælges til human konsum.
Bekendtgørelsens salgsforbud gælder også udbud  

 til salg, formidling af salg, opbevaring i salgsøjemed, tilbud og enhver  

 overdragelse til andre med henblik på human konsum.
 § 2.  

  

 Med  

 bøde straffes den, der overtræder § 1.
Stk. 2.  

  

 Straffen kan  

 stige til fængsel i indtil 2 år, hvis overtrædelsen er begået forsætligt  

 eller  

 ved grov uagtsomhed, og hvis der ved overtrædelsen er 1)  

 	  

    

 forvoldt skade på  

 sundheden eller fremkaldt fare derfor, eller 2)  

 	  

    

 opnået eller  

 tilsigtet opnået en økonomisk fordel for den pågældende selv eller andre,  

 herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 3.  

  

 Bekendtgørelsen træder i kraft den 1. juni 2004.
