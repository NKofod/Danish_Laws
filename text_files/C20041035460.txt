At-vejledning  

 F.1.3  Periodepåbud  

  

 November 2004 Denne At-vejledning oplyser  

 om periodepåbud, som er rådgivningspåbud om at bruge en autoriseret  

 arbejdsmiljørådgiver i en periode på ét eller to år.
Vejledningen beskriver  

 de  

 konkrete overtrædelser af arbejdsmiljølovgivningen, der medfører  

 periodepåbud,  

 og oplyser om, hvad virksomheden skal gøre for at efterkomme et periodepåbud.
1. Område 1.1. Periodepåbud og problempåbud Arbejdstilsynet kan afgive to  

 forskellige typer af rådgivningspåbud om at bruge en autoriseret  

 arbejdsmiljørådgiver:
-  

 	  

 Et periodepåbud, som  

 er et påbud om at bruge rådgivning i en bestemt periode -  

 	  

 Et problempåbud, som  

 er et påbud om at bruge rådgivning til at løse et bestemt  

 arbejdsmiljøproblem.
 Periodepåbud gives til  

 virksomheder, hvis egen arbejdsmiljøindsats er mangelfuld, og som samtidig  

 har  

 væsentlige arbejdsmiljøproblemer.
 Problempåbud gives til  

 virksomheder, der har et konkret arbejdsmiljøproblem, der er så alvorligt og  

 komplekst, at det kræver særlig sagkyndig bistand at løse det.
 Når en virksomhed får et  

 problem- eller periodepåbud, er påbuddet udformet således, at arbejdsgiveren  

 pålægges to forskellige pligter af Arbejdstilsynet: For det første at sørge  

 for  

 at løse det eller de arbejdsmiljøproblemer, der er givet påbud om, og for det  

 andet at gøre brug af en autoriseret arbejdsmiljørådgiver hertil.
 Det gælder for begge typer af  

 påbud, at det alene er arbejdsgiveren, der har pligten til at sørge for at  

 efterkomme påbuddene fra Arbejdstilsynet, ikke rådgiveren.
 I denne At-vejledning er det  

 beskrevet, hvorledes kravet om at gøre brug af en autoriseret rådgiver til at  

 efterkomme et periodepåbud kan opfyldes.
 Der er udarbejdet en  

 At-vejledning om problempåbud, der på tilsvarende vis vejleder om de regler,  

 der gælder for problempåbud.
1.2. Grundlaget for periodepåbud Med ændringen af  

 arbejdsmiljøloven af 25. maj 2004 har Arbejdstilsynet fået mulighed for at  

 give  

 påbud om at bruge autoriseret arbejdsmiljørådgivning til virksomheder, der  

 har  

 fået påbud eller rapport om væsentlige problemer om en række bestemte  

 formelle  

 og materielle overtrædelser.
Det betyder, at alle virksomheder uanset branche  

 kan få påbud om at bruge autoriseret arbejdsmiljørådgivning, hvis de har  

 behov  

 for det.
 Hvis en virksomhed ikke selv  

 varetager sine pligter til at sikre sundhed og sikkerhed på arbejdspladsen,  

 kan  

 Arbejdstilsynet derfor med et såkaldt periodepåbud påbyde arbejdsgiveren at  

 bruge en autoriseret arbejdsmiljørådgiver i enten ét eller to år.
 Arbejdsmiljørådgiveren skal  

 sætte virksomheden i stand til selv at kunne løfte sit arbejdsmiljøarbejde og  

 samtidig hjælpe med at efterkomme de påbud, Arbejdstilsynet har givet.
1.3. Betingelser for periodepåbud For at sikre enkelhed,  

 gennemsigtighed og ensartethed er det fastlagt i reglerne, at en arbejdsgiver  

 vil få et periodepåbud, når Arbejdstilsynet har givet påbud mv. vedrørende  

 overtrædelse af nogle helt bestemte regler i arbejdsmiljøloven.
Det vil sige,  

 at det ikke er den enkelte tilsynsførendes individuelle vurdering, der afgør,  

 om en virksomhed får et periodepåbud.
 Arbejdstilsynet vil påbyde  

 brug af rådgivning i en periode, hvis der ved et tilsyn gives påbud mv. om  

 bestemte overtrædelser af nogle bestemte arbejdsmiljøregler, om virksomhedens  

 eget arbejde med at organisere arbejdsmiljøindsatsen (formelle  

 overtrædelser),  

 samtidig med at der gives påbud mv. om overtrædelser, der vedrører konkrete,  

 fysiske arbejdsmiljøproblemer (materielle overtrædelser). Det er en  

 betingelse  

 for et periodepåbud, at de underliggende påbud er afgivet ved ét tilsyn, men  

 man skal være opmærksom på, at et tilsyn dog kan strække sig over flere dage.
 Det betyder altså, at der kun  

 gives påbud om brug af rådgivning for en periode, hvis der både er problemer  

 med virksomhedens egen arbejdsmiljøindsats, og der samtidig er problemer med  

 det materielle arbejdsmiljø på virksomheden.
Ved et tilsyn vil et påbud om  

 brug af autoriseret rådgivning for en periode blive givet ved siden af de  

 påbud, der afgives om de enkelte overtrædelser af arbejdsmiljølovens  

 bestemmelser.
Periodepåbuddet er altså et påbud, der indeholder et krav om,  

 at  

 arbejdsgiveren ikke bare efterkommer de påbud, der i øvrigt er givet, men at  

 der gøres brug af en rådgiver hertil.
2. Arbejdsmiljøproblemer, der udløser periodepåbud De regler om virksomhedens  

 egen arbejdsmiljøindsats, som danner grundlag for et periodepåbud, er  

 følgende:
1.  

 	  

 Overtrædelse af  

 reglerne om organisering af sikkerheds- og sundhedsarbejdet (1), hvor a)  

 	  

 det lovpligtige  

 arbejde for sikkerhed og sundhed ikke er organiseret, b)  

 	  

 arbejdsmiljøuddannelsen  

 ikke er gennemført senest 8 måneder efter oprettelse eller genetablering af  

 en  

 sikkerhedsgruppe, c)  

 	  

 der på virksomheder  

 med 20 eller flere ansatte ikke er oprettet et sikkerhedsudvalg, eller d)  

 	  

 sikkerhedsudvalget i  

 løbet af et år ikke har afholdt mindst halvdelen af de pligtige møder.
Punkt c) gælder også  

 for tilsvarende udvalg efter reglerne om sikkerhedsorganisationens  

 organiseringsmåde,  

 fx MED-udvalg 2.  

 	  

 Overtrædelse af  

 reglerne om udarbejdelse af arbejdspladsvurdering (2), hvor a)  

 	  

 arbejdspladsvurderingen  

 ikke er udarbejdet, b)  

 	  

 arbejdspladsvurderingen  

 ikke indeholder både kortlægning, beskrivelse og vurdering, handlingsplan  

 samt  

 retningslinjer for opfølgning, c)  

 	  

 arbejdspladsvurderingen  

 ikke er tilgængelig for virksomhedens ledelse, ansatte og Arbejdstilsynet, d)  

 	  

 arbejdspladsvurderingen  

 ikke er ajourført senest hvert tredje år, eller e)  

 	  

 sikkerhedsorganisationen  

 ikke har været inddraget i udarbejdelsen af arbejdspladsvurderingen.
 Samtidig med at der ved et  

 tilsyn skal være afgivet påbud om mindst ét af disse ovenstående forhold,  

 skal  

 der ved samme tilsyn være givet påbud mv. om følgende materielle  

 overtrædelser,  

 før der udstedes et periodepåbud:
 A.
To overtrædelser efter  

 reglerne om brug af autoriseret rådgivning til løsning af et bestemt problem  

 (problempåbud),  

 eller -  

 	  

 tre overtrædelser  

 vedrørende forskellige materielle arbejdsmiljøforhold, eller -  

 	  

 fire overtrædelser,  

 hvor mindst to af overtrædelserne vedrører materielle arbejdsmiljøforhold,  

 eller B.
 -  

 	  

 i tilfælde af, at der  

 ud over påbud om de nævnte formelle overtrædelser konstateres, at et påbud  

 vedrørende APV eller virksomhedens sikkerheds- og sundhedsarbejde ikke er  

 efterkommet, og der tilmed gives et påbud om en overtrædelse vedrørende  

 materielle  

 arbejdsmiljøforhold.
Der henvises i øvrigt til  

 vejledningens afsnit 5, for et eksempel på, hvilke overtrædelser der medfører  

 periodepåbud.
I virksomheder, hvor disse forskellige kombinationer af  

 overtrædelser optræder, bunder de enkelte arbejdsmiljøproblemer ofte i en  

 manglende evne og vilje hos virksomheden til selv at varetage sine pligter  

 til  

 at sikre et sundt og sikkert arbejdsmiljø. Derfor er der på disse  

 virksomheder  

 behov for, at en ekstern sagkyndig rådgiver støtter arbejdet med at løfte  

 virksomhedens arbejdsmiljø.
Det er hensigten med et periodepåbud,  

 at rådgivningen ikke blot sigter på at løse de enkelte problemer hver for  

 sig.  

 Formålet med at påbyde brug af en autoriseret rådgiver i en periode er  

 derimod,  

 at rådgiveren skal sætte virksomheden i stand til selv at løfte den opgave,  

 det  

 er at forebygge, at der opstår nye arbejdsmiljøproblemer.
Samtidig skal  

 rådgivningen sikre kvaliteten af løsningerne på de arbejdsmiljøproblemer, der  

 er givet påbud om.
 For at skabe et overblik  

 over, i hvilke situationer en arbejdsgiver kan få påbud om rådgivning for en  

 periode, præsenteres her et skema, der viser, hvornår en virksomhed ved et  

 tilsyn vil få et periodepåbud:
3. Efterkommelse af periodepåbud 3.1. Arbejdsgiverens pligter Alle pligter efter reglerne  

 om periodepåbud påhviler alene arbejdsgiveren.
Det er således arbejdsgiveren,  

 der har pligten til at sørge for, at de opgaver, der vedrører rådgivningen,  

 bliver løst tilfredsstillende.
 Arbejdsgiverens pligt til at  

 bruge rådgivningen omfatter:
-  

 	  

 at bruge en  

 arbejdsmiljørådgiver, der er autoriseret til at yde rådgivning for en  

 periode, -  

 	  

 at indgå en skriftlig  

 aftale om rådgivning med en autoriseret arbejdsmiljørådgiver og melde tilbage  

 til Arbejdstilsynet herom, -  

 	  

 at sørge for, at der  

 afholdes et indledende besøg og herefter som minimum halvårlige besøg, -  

 	  

 at alle  

 tilbagemeldinger til Arbejdstilsynet om efterkommelse af underliggende påbud  

 forelægges arbejdsmiljørådgiveren, der påtegner disse, hvis denne vurderer,  

 at  

 arbejdsgiveren har efterkommet påbuddene, -  

 	  

 at sørge for, at  

 rådgiveren udfærdiger en redegørelse om rådgivningsforløbet, og -  

 	  

 at sørge for, at  

 rådgiveren påtegner tilbagemeldingen til Arbejdstilsynet om efterkommelse af  

 periodepåbuddet.
 Ved efterkommelse af et  

 periodepåbud har arbejdsgiveren pligt til at sende Arbejdstilsynet følgende  

 tilbagemeldinger:
-  

 	  

 når der er indgået en  

 skriftlig aftale med en autoriseret rådgiver om rådgivning for en periode, -  

 	  

 hver gang ét af de  

 underliggende påbud er efterkommet, -  

 	  

 når periodepåbuddet er  

 efterkommet.
 Arbejdsgiveren har derudover  

 pligt til at inddrage sikkerhedsorganisationen på følgende områder:
-  

 	  

 at sørge for  

 inddragelse af sikkerhedsorganisationen (eller en repræsentant for de ansatte  

 i  

 virksomheder uden pligt til at oprette en sikkerhedsorganisation), inden en  

 autoriseret arbejdsmiljørådgiver kontaktes, -  

 	  

 at sørge for, at  

 sikkerhedsorganisationen (eller en repræsentant for de ansatte i virksomheder  

 uden pligt til at oprette sikkerhedsorganisation) påtegner tilbagemeldingen  

 til  

 Arbejdstilsynet om indgåelse af aftale med den autoriserede rådgiver, -  

 	  

 under  

 rådgivningsforløbet at sørge for, at sikkerhedsorganisationen (eller de  

 ansatte  

 i virksomheder uden pligt til at oprette sikkerhedsorganisation) inddrages i  

 og  

 deltager i processen vedrørende efterkommelse af periodepåbuddet.
Denne pligt  

 følger de bestemmelser, der i øvrigt gælder for inddragelse af  

 sikkerhedsorganisationen i virksomhedens arbejdsmiljøarbejde.
Arbejdsgiveren  

 har således pligt til at inddrage sikkerhedsorganisationen (eller de ansatte  

 i  

 virksomheder uden pligt til at oprette sikkerhedsorganisation) i  

 planlægningen  

 af ændringer i organisering af arbejdet, nyindkøb af maskiner mv. med  

 betydning  

 for arbejdsmiljøet, herunder også revision af arbejdspladsvurderingen, -  

 	  

 at sørge for, at  

 rådgiverens redegørelse videregives til sikkerhedsorganisationen (eller en  

 repræsentant  

 for de ansatte i virksomheder uden pligt til at oprette  

 sikkerhedsorganisation), -  

 	  

 at sørge for, at  

 sikkerhedsorganisationen (eller en repræsentant for de ansatte i virksomheder  

 uden pligt til at oprette en sikkerhedsorganisation) påtegner alle  

 tilbagemeldinger om efterkommelse af Arbejdstilsynets påbud.
De krav, der stilles til  

 selve rådgivningsforløbet, er, at rådgiveren skal aflægge et indledende besøg  

 på virksomheden, og at der derefter mindst aflægges besøg hvert halve år,  

 indtil rådgivningsperioden er slut.
Der stilles ikke krav om, at rådgivningen  

 skal vare et bestemt antal timer, da det vil være meget forskelligt fra  

 virksomhed til virksomhed, hvor mange timers rådgivning der er behov for.
Når en arbejdsgiver har fået  

 et periodepåbud, vil arbejdsgiveren have pligt til at bruge rådgivning, selv  

 om  

 de påbud, der har udløst periodepåbuddet, bliver efterkommet, inden der  

 bliver  

 indgået en aftale med en rådgiver.
Det er alene det forhold, at  

 Arbejdstilsynet  

 har truffet afgørelse om de relevante overtrædelser, der afgør, at  

 arbejdsgiveren skal bruge autoriseret rådgivning i en periode, og man kan  

 altså  

 ikke slippe for pligten til at bruge rådgivning, selv om virksomheden skynder  

 sig at efterkomme de påbud, der skal bruges rådgivning til.
Arbejdsgiveren har ikke pligt  

 til at følge de forslag til løsninger, den autoriserede rådgiver fremkommer  

 med.
Der kan forekomme tilfælde, hvor arbejdsgiveren finder, at rådgiverens  

 forslag til at efterkomme Arbejdstilsynets påbud ikke passer til  

 virksomheden.  

 Det står derfor arbejdsgiveren frit for at vælge en anden løsning end den,  

 rådgiveren foreslår, så længe den løsning, der vælges, opfylder de krav til  

 løsning af arbejdsmiljøproblemet, der stilles i Arbejdstilsynets påbud.
Det skal understreges, at det  

 altid er arbejdsgiverens ansvar at sørge for, at Arbejdstilsynets påbud  

 efterkommes.
Det gælder derfor, at selv om arbejdsgiveren har fulgt den  

 autoriserede arbejdsmiljørådgivers forslag, vil Arbejdstilsynet følge op over  

 for arbejdsgiveren på sædvanlig vis, hvis det vurderes, at et påbud er  

 utilstrækkeligt efterkommet.
3.2. Rådgivningsperiodens længde En arbejdsgiver kan få påbud  

 om at bruge en autoriseret rådgiver i enten ét eller to år.  

 Rådgivningsperiodens  

 længde afhænger alene af antallet af ansatte i virksomheden, nemlig ét år for  

 virksomheder med under 20 ansatte og to år for virksomheder med 20 eller  

 flere  

 ansatte.
Når antallet af ansatte i en virksomhed skal opgøres, benytter  

 Arbejdstilsynet de samme retningslinjer som ved vurdering af, om virksomheden  

 har pligt til at oprette et sikkerhedsudvalg (1). Den kortere  

 rådgivningsperiode for virksomheder med mindre end 20 ansatte skyldes, at der  

 i  

 mindre virksomheder ikke er det samme behov for at koordinere  

 arbejdsmiljøarbejdet,  

 som det er tilfældet i større virksomheder.
Produktionsenheder er de  

 geografiske adresser, hvor virksomhedens aktiviteter foregår, fx de enkelte  

 forretninger i en butikskæde, samt butikskædens hovedkontor.
Virksomheder med  

 20 eller flere ansatte vil få pligt til at bruge rådgivning i to år, selv om  

 der er mindre end 20 ansatte på den produktionsenhed, hvor der blev  

 gennemført  

 et tilsyn.
Som eksempel kan tænkes en  

 virksomhed med 40 ansatte, fordelt på 8 produktionsenheder med 5 ansatte på  

 hver enhed.
Her vil arbejdsgiveren få pligt til at bruge rådgivning i to år,  

 hvis der gennemføres et tilsyn på én af de 8 produktionsenheder og gives et  

 periodepåbud.
Det gælder, selv om der kun er 5 ansatte på den  

 produktionsenhed,  

 hvor der er foretaget et tilsyn.
 Det skyldes, at virksomheden  

 med 40 ansatte har pligt til at organisere arbejdsmiljøarbejdet på tværs af  

 de  

 enkelte produktionsenheder, og det kan derfor ikke pålægges de ansatte på den  

 enkelte produktionsenhed at løfte organiseringen af arbejdsmiljøarbejdet for  

 hele virksomheden.
Arbejdsgiveren har kun pligt  

 til at bruge rådgivning i den periode, der er givet påbud om.
Hvis et eller  

 flere af de påbud, der ligger til grund for periodepåbuddet, har en frist for  

 efterkommelse, der løber længere end selve rådgivningsperioden, er  

 efterkommelsen  

 af disse påbud ikke omfattet af rådgivningspligt, når først  

 rådgivningsperioden  

 er udløbet efter enten ét eller to år.
3.3. Autoriserede arbejdsmiljørådgivere Arbejdstilsynet kan både give  

 påbud om at bruge rådgivning til løsning af konkrete arbejdsmiljøproblemer og  

 påbud om at bruge rådgivning i en periode.
En arbejdsmiljørådgiver kan  

 tilsvarende være autoriseret til kun at rådgive om konkrete problemer eller  

 til  

 også at yde rådgivning for en periode.
En virksomhed, der har fået et  

 periodepåbud, skal derfor være opmærksom på, at det kun er rådgivere, der er  

 autoriserede til at yde rådgivning for en periode, som kan bruges til at  

 efterkomme  

 et periodepåbud.
En arbejdsmiljørådgiver, der  

 er autoriseret til at rådgive om periodepåbud, har en bred vifte af  

 kompetencer  

 inden for arbejdsmiljøområdet, således at arbejdsgiveren kan få en  

 helhedsorienteret rådgivning, der kan støtte virksomheden i alle led i at  

 løfte  

 sit arbejdsmiljøarbejde.
Alle autoriserede arbejdsmiljørådgivere står opført  

 på  

 en liste på Arbejdstilsynets hjemmeside:  

  

 www.at.dk  

.  

 Det fremgår tydeligt af listen, hvad den enkelte rådgiver er autoriseret til  

 at  

 yde rådgivning om, og en arbejdsgiver, der har fået påbud om at bruge  

 rådgivning for en periode, kan derfor nemt se, hvilke rådgivere der er  

 mulighed  

 for at bruge.
En autoriseret  

 arbejdsmiljørådgiver har som en af sine kompetencer viden om  

 arbejdsmiljølovgivningen  

 og kan derfor også vurdere, om en løsning af et arbejdsmiljøproblem lever op  

 til lovens krav.
Det skal imidlertid understreges, at det alene er  

 arbejdsgiveren, der har ansvaret for, at et påbud er efterkommet.
3.4. Anden arbejdsmiljørådgivning At få påbud om at gøre brug  

 af autoriseret rådgivning er ikke ensbetydende med, at arbejdsgiveren kun må  

 bruge en autoriseret rådgiver til at løse de arbejdsmiljøproblemer, der har  

 udløst rådgivningspåbuddet.
En virksomhed kan godt vælge selv at stå for  

 løsningen af problemerne, den kan inddrage sin BST, eller den kan entrere med  

 en arbejdsmiljørådgiver, der ikke er autoriseret.
Der kræves blot, at  

 virksomheden også bruger en autoriseret arbejdsmiljørådgiver ved  

 efterkommelsen  

 af påbuddene.
Det fremgår af denne  

 vejledning, hvilke minimumskrav der stilles i relation til brug af den  

 autoriserede  

 rådgiver.
Virksomheden og den autoriserede rådgiver aftaler således selv,  

 hvorledes samarbejdet skal foregå, og hvor stort timeforbruget skal være  

 under  

 hensyn til, at kravene i periodepåbuddet skal imødekommes.
3.5. Aftale med rådgiver om periodepåbud Når Arbejdstilsynet afgiver  

 et periodepåbud, har arbejdsgiveren pligt til at indgå en aftale med en  

 rådgiver og senest 6 uger, efter at påbuddet er afgivet, at melde tilbage til  

 Arbejdstilsynet herom.
Tilbagemeldingen skal påtegnes af den autoriserede  

 rådgiver og sikkerhedsorganisationen (eller en repræsentant for de ansatte i  

 virksomheder uden pligt til sikkerhedsorganisation).
 Aftalen skal ikke sendes til  

 Arbejdstilsynet.
 Arbejdsgiveren skal være  

 opmærksom på, at der er pligt til at høre sikkerhedsorganisationen, inden en  

 ekstern arbejdsmiljørådgiver kontaktes.
 Der stilles ikke krav om, at  

 rådgivningen skal vare et bestemt antal timer, da det vil være meget  

 forskelligt fra virksomhed til virksomhed, hvor mange timers rådgivning der  

 er  

 behov for.
 Der er fastsat disse  

 minimumskrav til indholdet af aftalen mellem arbejdsgiveren og den  

 autoriserede  

 arbejdsmiljørådgiver:
1. Aftaleparter Virksomhed (navn,  

 CVR-nummer) beliggende (adresse) indgår herved aftale med autoriseret  

 arbejdsmiljørådgiver  

 (navn) om rådgivning i henhold til bekendtgørelsen om brug af autoriserede  

 arbejdsmiljørådgivere for en periode (periodepåbud) og bekendtgørelsen om  

 autorisation af arbejdsmiljørådgivere til at bistå virksomheder med  

 efterkommelse af påbud om brug af rådgivning.
2. Aftalens indhold 1.  

 	  

 Rådgivningsperiodens  

 længde.
 2.  

 	  

 Beskrivelse af  

 rådgivningsopgavens indhold og forventede omfang.
 3.  

 	  

 Angivelse af,  

 hvordan rådgivningen vil understøtte virksomhedens eget arbejdsmiljøarbejde.
 4.  

 	  

 Tidsplan for de aktiviteter,  

 der skal udføres, herunder oplysning om den halvårlige besøgsfrekvens mellem  

 arbejdsmiljørådgiveren og virksomheden.
 5.  

 	  

 Angivelse af,  

 hvordan virksomhedens sikkerhedsorganisation eller de ansatte inddrages og  

 deltager  

 i rådgivningsprocessen.
 6.  

 	  

 Angivelse af form  

 og omfang af den afsluttende redegørelse fra arbejdsmiljørådgiveren til  

 virksomheden,  

 jf. § 11 i bekendtgørelse om brug af autoriserede arbejdsmiljørådgivere for  

 en periode.
 7.  

 	  

 Eventuelt  

 supplement i forhold til løsningen af problempåbud, jf. bilag 1 i  

 bekendtgørelsen  

 om brug af autoriserede arbejdsmiljørådgivere til løsning af bestemte  

 arbejdsmiljøproblemer (problempåbud).
3. Underskrift Aftalen skal underskrives  

 af aftaleparterne.
 Selve aftalen skal forefindes  

 på virksomheden, og den skal være til rådighed for virksomhedsledere,  

 arbejdsledere, ansatte og for Arbejdstilsynet.
Der kan være situationer,  

 hvor en virksomhed får ét eller flere problempåbud og samtidig får et  

 periodepåbud.  

 I den situation skal arbejdsgiveren medtage de særlige aftalekrav, der gælder  

 for problempåbuddet i den aftale, der indgås om periodepåbuddet, når  

 arbejdsgiveren indgår aftale med en autoriseret arbejdsmiljørådgiver.
En  

 arbejdsmiljørådgiver, der er autoriseret til at yde rådgivning for en  

 periode,  

 vil automatisk være autoriseret til også at yde rådgivning om alle de  

 arbejdsmiljøproblemer, der kan udløse et problempåbud.
3.6. Sikkerhedsorganisationens inddragelse Når en virksomhed har fået et  

 periodepåbud, har arbejdsgiveren pligt til at inddrage  

 sikkerhedsorganisationen,  

 sådan som det fremgår af vejledningens afsnit 3.1. Ud over de områder, hvor  

 arbejdsgiveren i medfør af reglerne har pligt til dette, vil inddragelse af  

 sikkerhedsorganisationen være aktuel i en række situationer, herunder:
-  

 	  

 ved drøftelse af valg  

 af rådgiver, -  

 	  

 ved det indledende  

 besøg af rådgiveren, -  

 	  

 ved planlægningen af,  

 hvorledes virksomhedens egen arbejdsmiljøindsats kan løftes, og løbende ved  

 gennemførelse af planen, -  

 	  

 ved drøftelse mellem  

 arbejdsgiver og rådgiver om forslag og ideer til løsning af virksomhedens  

 arbejdsmiljøproblemer, og løbende ved gennemførelse af de konkrete tiltag, -  

 	  

 ved rådgiverens  

 (minimum) halvårlige besøg på virksomheden, -  

 	  

 ved rådgiverens  

 udarbejdelse af den afsluttende redegørelse.
 Herudover skal tilbagemeldingerne  

 til Arbejdstilsynet påtegnes af sikkerhedsorganisationen.
 I virksomheder uden pligt til  

 at oprette sikkerhedsorganisation skal arbejdsgiveren på tilsvarende vis  

 inddrage de ansatte.
 I virksomheder med flere  

 produktionsenheder skal arbejdsgiveren i forbindelse med inddragelse af  

 sikkerhedsorganisationen sikre, at der sker inddragelse af  

 sikkerhedsorganisationen i den produktionsenhed, hvor periodepåbuddet er  

 blevet  

 afgivet.
3.7. Tilbagemeldinger på påbud Når virksomheden har  

 efterkommet et af de påbud, der har udløst periodepåbuddet, skal  

 arbejdsgiveren  

 melde skriftligt tilbage til Arbejdstilsynet om, hvordan påbuddet er  

 efterkommet.
Arbejdsgiveren har ikke pligt  

 til at følge rådgiverens råd, og arbejdsgiveren kan også vælge at inddrage  

 andre rådgivere til at hjælpe med at efterkomme et påbud.
Derfor skal  

 tilbagemeldingen til Arbejdstilsynet forelægges den autoriserede rådgiver,  

 som  

 skal påtegne tilbagemeldingen, hvis denne vurderer, at arbejdsmiljøforholdet  

 er  

 blevet lovliggjort.
 Rådgiveren skal have forelagt  

 tilbagemeldinger på alle de påbud, der blev afgivet ved det tilsyn, der  

 udløste  

 periodepåbuddet.
 Hvis nogle af de  

 underliggende påbud har en frist for efterkommelse, der er længere end  

 rådgivningsperioden,  

 skal tilbagemeldingerne på disse ikke påtegnes af rådgiveren.
Ud over tilbagemeldinger på  

 de påbud, der ligger til grund for periodepåbuddet, skal arbejdsgiveren også  

 give Arbejdstilsynet en tilbagemelding om, hvordan selve periodepåbuddet er  

 efterkommet.
Det skal gøres, når rådgivningsperioden er udløbet efter ét  

 eller  

 to år.
Denne tilbagemelding skal påtegnes af rådgiveren, der herved  

 bekræfter,  

 at arbejdsgiveren har efterkommet periodepåbuddet.
Hvis Arbejdstilsynet ikke  

 modtager en tilbagemelding, eller hvis Arbejdstilsynet modtager en  

 tilbagemelding,  

 som den autoriserede arbejdsmiljørådgiver ikke har påtegnet, vil der blive  

 foretaget et kontrolbesøg.
Det skyldes, at Arbejdstilsynet i tilfælde af, at  

 rådgiveren ikke har påtegnet tilbagemeldingen, må antage, at påbuddet ikke er  

 efterkommet.  

 Det vil ikke have nogen retlige konsekvenser for arbejdsgiveren, hvis en  

 tilbagemelding ikke er fyldestgørende påtegnet af rådgiveren, men vil alene  

 give anledning til, at Arbejdstilsynet foretager et kontrolbesøg.
 Hvis en tilbagemelding til Arbejdstilsynet  

 ikke er påtegnet af sikkerhedsorganisationen (eller en repræsentant for de  

 ansatte i virksomheder uden pligt til at oprette en sikkerhedsorganisation),  

 vil det ofte give anledning til, at Arbejdstilsynet foretager et  

 kontrolbesøg.
3.8. Afsluttende redegørelse Når rådgivningsperioden  

 udløber efter enten ét eller to år, skal rådgiveren udarbejde en redegørelse  

 over rådgivningsforløbet, der indeholder oplysninger om:
-  

 	  

 hvordan  

 periodepåbuddet er efterkommet, -  

 	  

 hvordan de  

 underliggende påbud er efterkommet, -  

 	  

 hvordan påbud, der  

 først skal efterkommes efter at periodepåbuddet er afsluttet, vil blive  

 efterkommet,  

 samt hvor langt virksomheden er i processen med at løse det, -  

 	  

 hvordan virksomhed og  

 rådgiver har samarbejdet i forhold til virksomhedens egenindsats, og -  

 	  

 hvordan virksomhedens  

 sikkerhedsorganisation (eller de ansatte i virksomheder, der ikke har pligt  

 til  

 at oprette en sikkerhedsorganisation) har været inddraget.
 Arbejdsgiveren skal  

 videregive rådgiverens redegørelse til virksomhedens sikkerhedsorganisation  

 (eller de ansatte i virksomheder, hvor der ikke er pligt til at oprette  

 sikkerhedsorganisation), og samtidig skal redegørelsen forefindes på  

 virksomheden og være til rådighed for virksomhedens ledelse, arbejdsledere,  

 ansatte og Arbejdstilsynet.
3.9. Virksomheder med flere produktionsenheder Hvis en virksomhed med flere  

 produktionsenheder ved et tilsyn på én produktionsenhed får et periodepåbud,  

 gælder rådgivningspligten kun den produktionsenhed, hvor tilsynet fandt sted,  

 selv om der på samme tidspunkt er ført tilsyn og afgivet påbud på  

 virksomhedens  

 andre produktionsenheder.
Det kan imidlertid være en  

 god idé at få rådgiveren til også at hjælpe med at løse eventuelle  

 tilsvarende  

 problemer på de andre produktionsenheder, selv om der ikke er givet påbud om  

 det.
På den måde sikrer arbejdsgiveren sig, at problemerne bliver løst på  

 samme  

 niveau i hele virksomheden.
Det kan ske, at  

 Arbejdstilsynet inden for et kort tidsrum gennemfører tilsyn i flere af en  

 virksomheds produktionsenheder og afgiver to eller flere periodepåbud.
I  

 sådan  

 et tilfælde er der mulighed for, at arbejdsgiveren kan indgå én aftale med én  

 autoriseret rådgiver, der dækker alle periodepåbud, der er givet til  

 virksomheden i de forskellige produktionsenheder.
Der gælder dog den  

 begrænsning,  

 at Arbejdstilsynet inden 6 uger skal have modtaget en tilbagemelding om, at  

 der  

 er indgået en aftale med en rådgiver, efter at et periodepåbud er afgivet.  

 Derfor skal der tages hensyn til denne frist, hvis der ønskes indgået en  

 samlet  

 rådgivningsaftale om flere periodepåbud.
4. Særlige forhold 4.1. Brug af egen autoriserede rådgiver Hvis en virksomhed, der selv  

 er autoriseret arbejdsmiljørådgiver, får et periodepåbud, kan den ikke  

 efterkomme periodepåbuddet ved at rådgive sig selv.
Den skal i stedet bruge  

 en  

 autoriseret arbejdsmiljørådgiver, som tilhører en selvstændig juridisk enhed,  

 der er adskilt fra den juridiske enhed, der har fået periodepåbuddet.
I enkelte særlige tilfælde  

 kan Arbejdstilsynet dispensere fra denne regel.
Det gælder, hvis en juridisk  

 enhed, som er autoriseret rådgiver, ikke har mulighed for at udskille sin  

 rådgivningsfunktion i en selvstændig juridisk enhed.
Det kan fx være  

 tilfældet  

 for en kommune, der selv er autoriseret rådgiver.
Muligheden for dispensation  

 er relativt begrænset, da en autoriseret rådgiver ikke selv bør have  

 arbejdsmiljøproblemer,  

 der udløser et periodepåbud.
Samtidig er der ved et periodepåbud gode  

 muligheder  

 for at benytte egen rådgiver til at stå for hovedparten af efterkommelsen,  

 mens  

 brugen af den eksterne autoriserede rådgiver kan begrænses til de  

 minimumskrav,  

 som er fastlagt i reglerne om periodepåbud.
 For at komme i betragtning  

 til en dispensation kan bl.a. disse kriterier være relevante:
-  

 	  

 at ansøgeren skal  

 dokumentere, at det på grund af lovkrav ud over arbejdsmiljøloven ikke er  

 muligt at udskille en juridisk enhed, -  

 	  

 at den autoriserede  

 rådgiver inden for den juridiske enhed, der har fået et rådgivningspåbud, er  

 adskilt  

 fra virksomheden i øvrigt i en selvstændig afdeling, -  

 	  

 at ingen i den  

 selvstændige afdeling udfører andet arbejde for virksomheden end autoriseret  

 arbejdsmiljørådgivning eller rådgivning inden for BST-bekendtgørelsens rammer  

 eller administrative opgaver forbundet hermed, -  

 	  

 at den selvstændige  

 afdeling er organisatorisk selvstændigt ledet, -  

 	  

 at oplysninger, som  

 rådgiveren får gennem sin bistand til at efterkomme rådgivningspåbuddet, skal  

 opbevares adskilt fra virksomhedens øvrige arkiv og oplysningsmateriale,  

 således at der ikke er risiko for sammenblanding med virksomhedens øvrige  

 arkiver, herunder personalekartoteket, -  

 	  

 at lederen af den  

 selvstændige afdeling i forbindelse med afdelingens rådgivning af  

 organisationens/virksomhedens  

 egne påbud selvstændigt foretager rådgivning og påtegning af påbuddet  

 uafhængigt  

 af organisationens/virksomhedens øvrige ledelse.
4.2. Påbud, ikke omfattet af rådgivningspligt Der er ikke pligt til at  

 bruge rådgivning i længere tid, end periodepåbuddet løber.
Hvis der er  

 afgivet  

 påbud til virksomheden, hvor fristen for efterkommelse strækker sig ud over  

 fristen for periodepåbuddet på ét eller to år, skal det derfor af  

 redegørelsen  

 blot fremgå, hvor fremskreden løsningen af det pågældende problem er, og  

 hvilken plan der ligger for løsningen af problemet på det tidspunkt, hvor  

 redegørelsen udarbejdes.
 Det betyder samtidig, at hvis  

 virksomheden har fået et påbud med længere frist end periodepåbuddet, er der  

 ikke pligt til at forelægge rådgiveren tilbagemeldingen til Arbejdstilsynet,  

 når fristen for efterkommelse udløber.
Arbejdsgiveren har kun pligt  

 til at bruge rådgiveren til at hjælpe med at efterkomme de påbud, der blev  

 givet ved det tilsyn, der udløste periodepåbuddet.
Hvis en virksomhed ved et  

 tilsyn får et periodepåbud, men samtidig har fået et påbud ved tidligere  

 tilsyn, som endnu ikke er efterkommet, har arbejdsgiveren derfor ikke pligt  

 til  

 at lade rådgiveren hjælpe med at efterkomme det først afgivne påbud.
På samme  

 måde har arbejdsgiveren ikke pligt til at bruge rådgiveren til at hjælpe med  

 at  

 efterkomme et påbud, virksomheden fx får et halvt år efter det tilsyn, hvor  

 der  

 blev givet et periodepåbud.
4.3. Periodepåbud omfattet af regler om udbud I tilfælde af, at der afgives  

 periodepåbud til en offentlig institution, hvor omfanget af den rådgivning,  

 der  

 skal ydes, medfører, at rådgivningsydelsen skal i EU-udbud, kan der  

 dispenseres  

 fra reglen om, at Arbejdsgiveren efter 6 uger skal melde tilbage til  

 Arbejdstilsynet om, at det er indgået en aftale med en autoriseret rådgiver.
5. Eksempel - Periodepåbud til et maskinværksted Arbejdstilsynet foretager  

 screening af Jensens Maskinværksted Aps., og Arbejdstilsynet konstaterer en  

 række arbejdsmiljøproblemer.
Derfor gennemføres der 4 uger senere et  

 tilpasset  

 tilsyn på virksomheden.
Tilsynet Ved det indledende besøg  

 gennemgås virksomhedens egenindsats.
Den tilsynsførende får oplyst, at  

 virksomheden ikke har en arbejdspladsvurdering (APV), der er ajourført inden  

 for de sidste 3 år.
 Den tilsynsførende oplyser,  

 at der vil blive afgivet påbud om at ajourføre APVen, så den lever op  

 til reglerne,  

 samt om at udarbejde brugsanvisninger til de stoffer og materialer, til  

 hvilke  

 der skal forefindes brugsanvisninger.
Efter det indledende besøg  

 foretages en gennemgang af virksomheden.
Ved gennemgangen konstateres  

 følgende  

 arbejdsmiljøproblemer:
-  

 	  

 Fræserne i  

 virksomheden afgiver støj, der væsentligt overstiger grænseværdien.
Det  

 oplyses, at fræserne kører 30-45 minutter dagligt.
Virksomheden anerkender  

 støjproblemet.
-  

 	  

 Ved en af maskinerne  

 består arbejdet i løft af tunge emner med lange rækkeafstande.
Det oplyses,  

 at  

 der arbejdes ved maskinen ca. 3 timer dagligt.
 -  

 	  

 I virksomhedens  

 administration deles én kontorarbejdsplads mellem to ansatte, der hver  

 arbejder  

 på halv tid, men bord og stol kan ikke justeres i højden, selv om de ansatte  

 er  

 af forskellig højde.
 Efter gennemgangen oplyser  

 den tilsynsførende, at Arbejdstilsynet vil reagere på de konstaterede  

 overtrædelser med almindelige påbud.
Men fordi virksomheden  

 samtidig med de materielle problemer ikke har en APV, vil virksomheden  

 endvidere modtage et periodepåbud.
Da virksomheden har under 20 ansatte, vil  

 rådgivningsperioden være et år.
Periodepåbuddet forpligter virksomheden til  

 at  

 bruge en autoriseret arbejdsmiljørådgiver til at lovliggøre egenindsatsen og  

 løse de arbejdsmiljøproblemer, der er givet påbud om.
Påbuddene Den tilsynsførende udfærdiger  

 påbuddene til virksomheden.
I periodepåbuddet henvises til påbuddene om de  

 materielle og formelle overtrædelser, og i påbudsskrivelsen er der en  

 henvisning til Arbejdstilsynets hjemmeside, hvor alle de  

 arbejdsmiljørådgivere,  

 der er autoriseret til at rådgive om periodepåbud, står oplistet.
 Arbejdsgiveren skal inden 6  

 uger, efter at påbuddet er modtaget, melde tilbage om, at der er indgået en  

 skriftlig aftale med en autoriseret arbejdsmiljørådgiver, der fastlægger,  

 hvorledes rådgivningsforløbet vil forløbe i det år, det gælder.
Rådgivningen En rådgiver kontaktes af  

 virksomheden, og der indgås en aftale om rådgivning.
Rådgiveren foretager et  

 indledende besøg, hvor rådgiveren mødes med virksomhedens  

 sikkerhedsorganisation, og hvor rådgiveren kommer med forslag til løsning af  

 problemerne.
 På det første besøg vejleder  

 rådgiveren sikkerhedsorganisationen om forskellige modeller for udarbejdelse  

 af  

 APV (kortlægning mv.). Der skal bl.a. tages højde for, at nogle af  

 arbejdsmiljøforholdene vil ændres, når de forskellige påbud bliver  

 efterkommet.
 Arbejdsgiveren vælger sammen  

 med sikkerhedsorganisationen en model, og virksomheden foretager selv  

 kortlægningen, mens rådgiveren efterfølgende vejleder om arbejdet med  

 prioritering, handlingsplan samt opfølgning på handlingsplanen og det videre  

 arbejde med APVen.
 I det år, rådgivningsperioden  

 løber, følger rådgiveren med i, hvordan arbejdet med at realisere  

 APVens  

 handlingsplan forløber, og hjælper sikkerhedsorganisationen undervejs.
Rådgiveren opstiller og  

 gennemgår forskellige løsningsmodeller vedrørende støjproblemet.
Rådgiveren  

 vurderer, at påbuddet kan efterkommes, ved at fræsemaskinerne placeres  

 samlet,  

 og der opbygges et bulderhus omkring dem.
 For problemet med de  

 uhensigtsmæssige løft opstiller og gennemgår rådgiveren forskellige  

 løsningsmodeller.  

 Det vurderes, at problemet kan løses med en række ændringer af  

 arbejdspladsens  

 indretning omkring maskinen.
For problemet med  

 indretningen af den delte arbejdsplads i administrationen opstiller og  

 gennemgår rådgiveren forskellige løsningsmodeller.
Det vurderes, at indkøb af  

 et bord og en stol, der kan indstilles i højden, vil løse problemet.
 Rådgiveren hjælper  

 virksomheden med at sikre, at de valgte tiltag bliver udført bedst muligt,  

 herunder  

 at bulderhuset opbygges og tilpasses, så støjen reduceres mest muligt.  

 Rådgiveren hjælper samtidig med at omorganisere arbejdet, så de støjende  

 aktiviteter finder sted i kortest mulig tid ad gangen.
 Efterhånden som de forskellige  

 påbud bliver efterkommet inden for den fastsatte frist, beskrives de  

 forskellige tiltag kort hver for sig i en tilbagemelding til Arbejdstilsynet,  

 som arbejdsgiver, sikkerhedsrepræsentant samt rådgiver påtegner.
Virksomhedens  

 sikkerhedsorganisation samt rådgiveren mødes en sidste gang.
Forløbet af  

 rådgivningen  

 evalueres i en redegørelse, som rådgiveren udfærdiger og videregiver til  

 sikkerhedsorganisationen.
 Selve periodepåbuddets  

 tilbagemelding udfyldes og attesteres af arbejdsgiver, sikkerhedsrepræsentant  

 samt rådgiver og sendes til Arbejdstilsynet.
Arbejdstilsynet, den 1. november  

 2004 DirektørJens Jensen Læs også Arbejdstilsynets vejledninger om:
(1) Virksomhedernes  

 sikkerheds- og sundhedsarbejde (2) Arbejdspladsvurdering.
 Læs også branchearbejdsmiljørådenes vejledninger mv.:
