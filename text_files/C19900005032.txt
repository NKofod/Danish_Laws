 Sundhedsstyrelsen har tidligere anbefalet tilførsel af K-vitamin til  

 nyfødte enten ved intramuskulær injektion til barnet umiddelbart efter  

 fødslen eller ved intramuskulær injektion til moderen senest 4 timer før  

 fødslen.
 Sundhedsstyrelsen anbefaler fortsat, at nyfødte gives K-vitamin med  

 henblik på forebyggelse af neonatale blødninger.
 Jordemoderen bør ved en af de sidste svangrekonsultationer sikre sig, at  

 forældrene er informeret om risikoen for blødning hos det nyfødte barn og om,  

 at blødning kan forebygges ved at tilføre barnet K-vitamin.
 Mange forældre har ønsket, at det nyfødte barn ikke skulle gives en  

 injektion, og moderen har derfor enten taget fytomenadion tabletter i nogle  

 uger før fødslen eller fået en injektion senest 4 timer før fødslen.
Placentapassagen er imidlertid usikker, hvorfor en direkte tilførsel til  

 barnet må foretrækkes.
Det er nu dokumenteret, at peroral tilførsel af  

 K-vitamin til raske, fuldbårne børn kan erstatte intramuskulær tilførsel.
Sundhedsstyrelsen anbefaler derfor, at der til raske fuldbårne børn gives  

 1 mg fytomenadion peroralt (svarende til 1 dråbe Konakion Roche, dråber a 20  

 mg/ml) så hurtigt som muligt efter fødslen.
Der dryppes 1 dråbe ind i barnets  

 mundhule uden samtidig indgift af væske.
Hvis barnet spytter dråben ud,  

 gentages proceduren, indtil man er sikker på, at barnet har fået en.
Der er  

 ingen risiko for overdosering, selv om proceduren må gentages op til 4-5  

 gange.
 Man anbefaler fortsat intramuskulær injektion af 1 mg fytomenadion  

 (fytomenadion 0,2%, dosis 0,5 ml - 1 mg) til:
a.
Børn med fødselsvægt under 2.500 g b.
Børn født mere end 3 uger før terminsdatoen c.
Børn med asfyxi eller respirationsproblemer d.
Instrumentalt forløste børn (tang eller vacuumextractor) e.
Børn, hvis mødre har fået fenemal eller andre antiepileptika.
