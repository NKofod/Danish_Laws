 I medfør af § 76 e i lov om byfornyelse og boligforbedring, jf.  

 lovbekendtgørelse nr. 501 af 21. juli 1987, fastsættes:
 § 1.  Fonden til tilvejebringelse af midlertidige  

 boliger til unge iværksætter forsøg med at fremskaffe og formidle  

 midlertidige boliger til unge i beboelsesejendomme, som fonden lejer, låner  

 eller køber.
 Stk. 2.  Fonden skal tilrettelægge forsøget således, at  

 der senest den 1. oktober 1988 kan afgives en rapport til boligministeren om  

 fondens hidtidige virksomhed.
 Stk. 3.  Fonden bør afprøve forskellige modeller for  

 driften af de midlertidige boliger til unge, således at fonden kan udarbejde  

 en analyse og vurdering af forsøget, der afgives til boligministeren senest  

 den 1. oktober 1991.
 § 2.  Fonden kan indgå sædvanlige retshandler i  

 forbindelse med lån, leje samt køb af beboelsesejendomme.
Stk. 2.  Beboelsesejendomme, der erhverves af fonden, må  

 ikke ved erhvervelsen eller senere være belånt ud over den senest ansatte  

 ejendomsværdi, så længe fonden ejer ejendommen.
Forbudet tinglyses på  

 ejendommen.
 § 3.  Fonden skal i forbindelse med indgåelse af  

 aftaler om benyttelse af de midlertidige boliger gøre den boligsøgende  

 bekendt med, for hvilken periode fonden har lejet eller lånt  

 beboelsesejendommen, eller for hvor lang en periode kommunalbestyrelsen efter  

 § 76 c, stk. 3, i lov om byfornyelse og boligforbedring, har tilladt den  

 midlertidige benyttelse.
 Stk. 2.  Aftaler om benyttelse af de midlertidige  

 boliger skal indeholde vilkår, der sikrer, at boligerne kan rømmes ved  

 udløbet af de perioder, der er nævnt i stk. 1.
 § 4.  Fonden fastsætter ud fra de løbende udgifter ved  

 ejendommens drift en afgift for benyttelse af de midlertidige boliger.  

 Såfremt fonden som udlejer af de midlertidige boliger leverer varme og varmt  

 vand, skal udgiften hertil være indeholdt i benyttelsesafgiften.
 Stk. 2.  Fonden kan ved fastsættelsen af afgiften for  

 benyttelse af boligerne tage hensyn til den enkelte boligsøgendes økonomiske  

 forhold.
§ 5.  Fonden kan med 3 måneders varsel forlange  

 benyttelsesafgiften hævet.
Kravet om forhøjelse skal fremsættes skriftligt og  

 indeholde oplysning om grunden til forhøjelsen, forhøjelsens størrelse, samt  

 at kravet kan forelægges for fondens bestyrelse, jf. stk. 2. Indeholder  

 kravet ikke disse oplysninger, er det ugyldigt.
Stk. 2.  Vil en beboer ikke godkende kravet om  

 forhøjelse af benyttelsesafgiften, kan beboeren, inden 4 uger efter at kravet  

 om forhøjelsen er kommet frem til vedkommende, forelægge kravet for  

 bestyrelsen for fonden.
Bestyrelsens afgørelse kan ikke indbringes for anden  

 administrativ myndighed.
 § 6.  Fondens opsigelse af en beboer skal være  

 skriftlig og indeholde oplysning om opsigelsesgrunden samt om, at opsigelsen  

 kan forelægges for fondens bestyrelse, jf. stk. 2. Indeholder opsigelsen ikke  

 disse oplysninger, er den ugyldig.
Stk. 2.  Vil beboeren ikke godkende opsigelsen, kan  

 beboeren, inden 4 uger efter at opsigelsen er kommet frem til vedkommende,  

 forelægge opsigelsen for bestyrelsen for fonden.
Bestyrelsens afgørelse kan  

 ikke indbringes for anden administrativ myndighed.
 Stk. 3.  Såfremt en beboer har indgået en tidsbestemt  

 aftale med fonden om benyttelse af en beboelseslejlighed eller et  

 enkeltværelse, kan begrænsningen ikke tilsidesættes.
 § 7.  Bestemmelserne i §§ 4, 5, 7, 46a, 47-53, 58-68,  

 70, 73-74, 87, 100-105 og 113a-b i lov om leje og bestemmelserne i lov om  

 midlertidig regulering af boligforholdene finder ikke anvendelse på boliger,  

 der er omfattet af denne bekendtgørelse.
Stk. 2.  Beboere af midlertidige boliger for unge har  

 ikke ret til en erstatningsbolig efter kap.
IV i lov om byfornyelse og  

 boligforbedring.
 § 8.  Bekendtgørelsen træder i kraft dagen efter  

 bekendtgørelsen i Lovtidende.
