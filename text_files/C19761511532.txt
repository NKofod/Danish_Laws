(kondomer og okklusive pessarer af  

 gummi) Til fremstillere, importører samt indehavere af godkendelse af mekanisk  

 virkende svangerskabsforebyggende midler (kondomer og okklusive pessarer af  

 gummi).
 I medfør af § 10, stk. 1, i indenrigsministeriets bekendtgørelse nr. 610  

 af 15. december om svangerskabsforebyggende midler fastsætter  

 sundhedsstyrelsen herved følgende bestemmelser vedrørende bl.a. kvalitetskrav  

 til og kontrol af godkendte kondomer og okklusive pessarer af gummi, der  

 forhandles her i landet.Bestemmelserne er gældende, med mindre der i det  

 enkelte tilfælde fastsættes andet.
 1. Kondomer og okklusive pessarer af gummi, der ønskes  

 detailforhandlet her i landet, skal være godkendt af sundhedsstyrelsen, jfr.  

 § 3 i ovennævnte bekendtgørelse, og skal tilhøre et ved en her i landet  

 udført kvalitetskontrol godkendt parti (jfr. bilag 1).
 2. Kondomer og okklusive pessarer af gummi, der  

 forhandles her i landet, må kun fremstilles (herunder pudres, lubrikeres,  

 pakkes m.v.) på de i forbindelse med ansøgning om godkendelse af pågældende  

 kondomer og okklusive pessarer af gummi anførte og af sundhedsstyrelsen  

 kontrollerede virksomheder.
3. Kondomer og okklusive pessarer af gummi må kun  

 indføres af de importører, der er anmeldt til og kontrolleret af  

 sundhedsstyrelsen.
Ved import skal der med varen følge en fortegnelse over  

 varepartiet, hvoraf skal fremgå fabrikantens og importørens navn og adresse  

 samt varepartiets størrelse og betegnelse.
Endvidere skal der forefindes og  

 på begæring fremlægges oplysninger vedrørende det materiale eller de emner,  

 af hvilke midlet er fremstillet, samt vedrørende fremstillingsserien  

 (batchen), fremstillingsdagen og den fremstillingskontrol, varen har været  

 underkastet.
 4. Den under punkt 1 omtalte kvalitetskontrol skal  

 udføres på et af sundhedsstyrelsen anvist laboratorium på grundlag af prøver  

 udtaget af det pågældende parti (jfr. bilag 2, Vejledning om prøveudtagning).  

 Ved kvalitetskontrollen af et vareparti udfærdiges et kontrolbevis, hvoraf  

 resultatet af kontrollen fremgår.
 Kontrolbeviset tilsendes den, der har leveret prøven til kontrol.
 5. Det påhviler godkendelsesindehaveren forinden  

 videresalg at sikre, at de af sundhedsstyrelsen stillede krav til kvalitet og  

 mærkning for hvert enkelt parti er opfyldt, at de midler, hvormed kondomet og  

 pessaret ved videre forarbejdning behandles, herunder pudres, lubrikeres,  

 konserveres m.v. ikke påvirker kondomet pg pessaret i skadelig retning, at de  

 er formålstjenstlige og ikke har toksiske bivirkninger af praktisk betydning  

 eller i nævneværdig grad sensibiliserende eller lokalt irriterende, og at der  

 i forbrugspakningen ikke indgår materialer, der i skadelig retning kan  

 påvirke kondomernes og pessarernes lagringsduelighed eller forårsage  

 mekaniske skader ved åbning af pakningen.
 6. Sundhedsstyrelsen fører kontrol med ovennævnte  

 virksomheder bl.a. gennem udtagning og kontrol af stikprøver.
 7. Det påhviler den kontrollerede virksomhed til  

 enhver tid at fremskaffe materiale, der efter sundhedsstyrelsens skøn er  

 nødvendigt for kontrollen af midlerne.
 P.D.V.
