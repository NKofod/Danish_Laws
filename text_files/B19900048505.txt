 I henhold til § 11 i lovbekendtgørelse nr. 426 af 19. august 1976 om  

 udøvelse af lægegerning, jf. § 26 i lov nr. 114 af 21. marts 1979 om  

 foranstaltninger mod smitsomme sygdomme fastsættes herved:
 § 1.  Enhver læge, der foretager undersøgelse af en  

 person for HIV-antistof (anti-HIV), skal såfremt prøven er positiv og  

 konfirmeret ved de sædvanlige anvendte undersøgelsesmetoder indberette dette  

 til:
 Statens Seruminstitut, epidemiologisk afdeling.
 Stk. 2.  Indberetning skal ske i anonymiseret form og  

 indeholde oplysninger om den HIV-antistof positive persons køn, alder,  

 bopælsamt og i det mulige omfang risikoadfærd.
 Stk. 3.  Indberetningen skal ske ved anvendelse af  

 Sundhedsstyrelsens formular nr. 4001-3.
 § 2.  Bekendtgørelsen træder i kraft den 1. august  

 1990.
