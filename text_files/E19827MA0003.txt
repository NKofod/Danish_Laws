 En revisorforening har rejst spørgsmål om den afgiftsmæssige stilling for  

 ydelser, der præsteres af foreningens medlemmer, og som honoreres af denne.
Sagen drejede sig om foreningens responsumudvalg, der har til opgave at  

 udtale sig om, hvad der inden for revisorernes felt må anses for god  

 revisions-, regnskabs- og revisorskik, samt om rimeligheden af medlemmernes  

 honorarer.
Hovedparten af udvalgets udtalelser vedrører sager, der er  

 indbragt for domstolene.
Det var oplyst, at foreningen har flere andre  

 stående udvalg.
 Nævnet traf afgørelse om, at de af udvalgsmedlemmerne præsterede ydelser  

 for sådanne udvalg mv., og dermed for foreningen, må anses for omfattet af  

 afgiftspligten efter lovens § 2, stk. 2, idet ingen af  

 undtagelsesbestemmelserne i stk. 3 kan finde anvendelse.
 Efter henstilling fra nævnet har ministeriet for Skatter og Afgifter  

 imidlertid besluttet indtil videre at fritage udvalgsarbejde af denne art for  

 afgift, jf. lovens § 4, stk. 2 (nu § 4, stk. 4), uanset om honoraret for  

 sådanne ydelser betragtes som B-indkomst efter kildeskatteloven.
 Ministeriet har herved dels lagt vægt på, at udtalelser fra sådanne udvalg  

 mv. ofte afgives til brug for domstole, klagenævn mv., dels at  

 udvalgsbehandlingen formentlig i et vist omfang helt kan træde i stedet for  

 klagesagers behandling ved domstole, klagenævn mv.
