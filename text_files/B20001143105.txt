Bestemmelser om godkendelse af  

 uddannelsesvirksomhed til uddannelse af flyteknisk personale, JAR-147  

 (BL 2-6, 1. udgave) I medfør af § 73 og § 149, stk. 10, i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 810 af 19. november 1998 om delegation af  

 beføjelser til Statens Luftfartsvæsen og om kundgørelse  

 af de af luftfartsvæsenet udfærdigede forskrifter,  

 følgende:
 1.1 Joint Aviation Requirements (JAR), JAR-66 Certifying Staff  

 Maintenance, seneste udgave.
 1.2 Joint Aviation Requirements (JAR), JAR-147 Approved Maintenance  

 Training/Examinations, seneste udgave.
 1.3 JAA Administrative and Guidance Material, Section Two: Maintenance,  

 seneste udgave.
 1.4 BL 2-4, Bestemmelser om JAR-145 autorisation, seneste udgave.
 1.5 BL 6-65, Bestemmelser om flyveme-kanikercertifikat, M-certifikat/ICAO  

 type II, generelt, seneste udgave.
 1.6 BL 6-92, Bestemmelser om flyvemekanikercertifikat, M-certifikat,  

 grunduddannelse, seneste udgave.
 1.7 BL 6-93, Bestemmelser om flyvemekanikercertifikat, M-certifikat,  

 typeuddannelse, seneste udgave.
1.8 De dokumenter der er nævnt i pkt. 1.1, pkt. 1.2 og pkt. 1.3, kan  

 købes ved henvendelse til Global Info Centre IHS Nordic A.S.
Strandvejen 130 2900  Hellerup Tlf.: 39 40 22 44 Fax: 39 40 23 00 E-mail: info@ihsnordic.com 1.9 De dokumenter, der er nævnt i pkt. 1.4, pkt. 1.5, pkt. 1.6 og  

 pkt. 1.7, kan købes ved henvendelse til Statens Luftfartsvæsen Luftfartsinformationstjenesten Ellebjergvej 50 2450 København  SV Telefon: 36 44 48 48, lok. 648 Telefax: 36 44 03 03 2. Definition The Authority:
 Hvor JAR-147 omtaler "the Authority", betyder det Statens  

 Luftfartsvæsen.
3. Anvendelsesområde 3.1 Denne BL fastsætter bestemmelser for godkendelse og drift af  

 flytekniske uddannelsesvirksomheder, der opfylder kravene i Joint Aviation  

 Requirements (JAR), JAR-147 Approved Maintenance Training/Examinations, til  

 at i tillæg hertil kan uddannelsesvirksomheden godkendes til at 3.2 Bestemmelserne i denne BL finder anvendelse på  

 uddannelsesvirksomheder, hvis hovedforretningssted er beliggende i  

 Danmark.
4. Generelt 4.1 En uddannelsesvirksomhed, der er omfattet af denne BL, må kun  

 drives efter godkendelse fra Statens Luftfartsvæsen.
 4.2 Ejeren af den godkendte uddannelsesvirksomhed, jf. pkt. 5.1, skal  

 udpege en økonomisk ansvarlig (accountable manager) og en  

 chefinstruktør (senior person).
 4.3 Den økonomiske ansvarlige person og chefinstruktøren  

 skal godkendes af Statens Luftfartsvæsen.
 4.3.1 Den økonomiske ansvarlige person er ansvarlig for, at  

 bestemmelserne i denne BL overholdes, samt at virksomheden råder over  

 de ressourcer, der er nødvendige for at drive virksomhed i  

 overensstemmelse med godkendelsen.
 4.3.2 Chefinstruktøren er ansvarlig for, at bestemmelserne i  

 JAR-147 overholdes.
 4.4 Statens Luftfartsvæsen kan helt eller delvis suspendere og/eller  

 tilbagekalde godkendelsen, hvis der under udøvelse af  

 uddannelsesvirksomheden finder væsentlig tilsidesættelse sted af  

 de love og bestemmelser, der er gældende for virksomheden.
5. Godkendelse 5.1 Statens Luftfartsvæsen meddeler uddannelsesvirksomheden  

 godkendelse som flyteknisk uddannelsesvirksomhed, når  

 uddannelsesvirksomheden opfylder kravene i JAR-147.
5.2 Ansøgning om godkendelse underskrives af  

 uddannelsesvirksomhedens ejer og indsendes til Statens Luftfartsvæsen  

 senest 3 måneder, før uddannelsesvirksomheden ønskes  

 påbegyndt, vedlagt 5.3 Godkendelsen kan gives som selvstændig skole eller som en  

 uddannelsesafdeling i godkendt JAR-145 organisation.
 5.4 Godkendelsen omfatter tilladelse til at afholde grunduddannelse  

 og/eller typeuddannelse af flyteknikere samt tilladelse til at foretage  

 eksamination i forbindelse med de afholdte uddannelser.
 5.5 Godkendelsen vil i hvert enkelt tilfælde blive givet på  

 vilkår fastsat af Statens Luftfartsvæsen.
 5.6 Godkendelsen har en gyldighed på 2 år og kan efter  

 ansøgning på formular SLVLD-211, underskrevet af den  

 økonomisk ansvarlige, forlænges for 2 år ad gangen.
 5.6.1 Ansøgning om fornyelse af godkendelse som flyteknisk  

 uddannelsesvirksomhed skal indsendes til Statens Luftfartsvæsen senest  

 2 måneder, før godkendelsen udløber.
6.Ændring af godkendelse 6.1 Godkendelsen kan efter ansøgning på formular SLVLD-211,  

 underskrevet af den økonomisk ansvarlige, vedlagt de reviderede afsnit  

 af skolehåndbogen, udvides til at omfatte flyteknisk uddannelse  

 på andre kategorier eller flytyper.
 6.1.1 Ansøgning om ændring af godkendelsen til at omfatte  

 uddannelse på andre kategorier eller flytyper skal indsendes til  

 Statens Luftfartsvæsen senest 30 dage, før uddannelsen  

 ønskes påbegyndt.
 6.2 Godkendelsen kan efter ansøgning, underskrevet af ejeren af  

 uddannelsesvirksomheden og den økonomisk ansvarlige, udvides til at  

 omfatte grunduddannelse og/eller typeuddannelse af M-certifikat som  

 specificeret i BL 6-65, BL 6-92 og BL 6-93.
7. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, jf.
JAR 147.115, når det  

 skønnes foreneligt med de hensyn, der ligger til grund for de  

 pågældende bestemmelser.
8. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
9. Straf 9.1 Med bøde straffes den godkendelsesindhaver, økonomiske  

 ansvarlige eller chefinstruktør, der uden Statens  

 Luftfartsvæsens forudgående godkendelse ændrer  

 virksomhedens uddannelsesområde, organisation, kvalitetsstyringssystem,  

 uddannelsesfaciliteter mv. i strid med bestemmelserne i denne BL eller de  

 vilkår, der af Statens Luftfartsvæsen er fastsat i medfør  

 af denne BL.
 9.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
10. Ikrafttræden Denne BL træder i kraft den 17. juli 2000.
