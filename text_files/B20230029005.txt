Bekendtgørelse om fund af højpatogen aviær influenza ved Ramløse i Gribskov Kommune I medfør af § 30, stk. 1 og 3, § 66 a, stk. 1 og 2, § 67 og § 70, stk. 3, i lov om hold af dyr, jf. lovbekendtgørelse nr. 9 af 6. januar 2022, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1, 4 og 5, i bekendtgørelse nr. 1721 af 30. november 2020 om Fødevarestyrelsens opgaver og beføjelser:
Definitioner § 1. I denne bekendtgørelse finder definitionerne i følgende forordninger anvendelse:
 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven).
 2) Kommissionens delegerede forordning (EU) 2020/687 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om forebyggelse og bekæmpelse af visse listeopførte sygdomme.
 Stk. 2.  Koordinatsæt for positioner fastsat i denne bekendtgørelse er baseret på WGS 84 datum og angivet med decimalgrader for bredde og længde.
Oprettelse af restriktionszone § 2. Som følge af fund af højpatogen aviær influenza i en virksomhed opretter Fødevarestyrelsen en restriktionszone, jf. artikel 21, i Kommissionens delegerede forordning (EU) 2020/687 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om forebyggelse og bekæmpelse af visse listeopførte sygdomme.
Beskyttelseszone og restriktioner § 3. Beskyttelseszonen har en radius på 3 kilometer fra den i § 4, stk. 1, nævnte position.
Beskyttelseszonens beliggenhed er vist på oversigtskort i bilag 1.
 Stk. 2. Operatører, der holder dyr af listeopførte arter indenfor beskyttelseszonen, skal anvende de foranstaltninger, som er fastsat i artikel 25 i forordning (EU) 2020/687.
 Stk. 3. Indenfor beskyttelseszonen er det forbudt for operatører at foretage de i artikel 27, stk. 1, i forordning (EU) 2020/687 nævnte aktiviteter.
 Stk. 4. Operatører, der i beskyttelseszonen holder landdyr af ikke listeopførte arter i samme virksomhed som listeopførte arter, må ikke flytte dyr til eller fra virksomheden uden Fødevarestyrelsens tilladelse.
Overvågningszone og restriktioner § 4. Overvågningszonen har en radius på 10 kilometer fra positionen 56,03192 N og 12,13398 Ø.
Overvågningszonens beliggenhed er vist på oversigtskort i bilag 1.
 Stk. 2. Operatører, der holder dyr af listeopførte arter indenfor overvågningszonen, skal anvende de foranstaltninger, som er fastsat i artikel 25 i forordning (EU) 2020/687, jf. forordningens artikel 40.
 Stk. 3. Indenfor overvågningszonen er det forbudt for operatører at foretage de i artikel 27, stk. 1, i forordning (EU) 2020/687 nævnte aktiviteter, jf. forordningens artikel 42.
 Stk. 4. Operatører, der i overvågningszonen holder landdyr af ikke listeopførte arter i samme virksomhed som listeopførte arter, må ikke flytte dyr til eller fra virksomheden uden Fødevarestyrelsens tilladelse.
Indberetning til Fødevarestyrelsen § 5. Operatører af virksomheder, hvor der holdes dyr af listeopførte arter indenfor restriktionszonen, skal foretage indberetning herom til Fødevarestyrelsen, såfremt virksomheden ikke allerede er registreret.
Indberetning skal ske elektronisk på landbrugsindberetning.dk senest 8 dage efter restriktionszonens oprettelse.
Straf § 6. Medmindre højere straf er forskyldt efter anden lovgivning, straffes med bøde den, der overtræder § 3, stk. 2-4, § 4, stk. 2-4, eller § 5.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med fortsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 7. Bekendtgørelsen træder i kraft den 17. marts 2023, klokken 15.00.
