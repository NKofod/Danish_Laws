Fra Hammelev Savværk og Tømmerhandel modtog monpoltilsynet en klage  

 over, at Dansk Eternit-Fabrik A/S havde standset leveringen af eternit til  

 virksomheden.
Monopoltilsynet fandt, at savværket havde udvist en sådan  

 handlemåde, at leveringsstandsningen overfor det kunne betragtes som sagligt  

 begrundet.
Tilsynet afviste derfor at give eternitfabrikken pålæg om  

 levering.
Monopol-ankenævnet har stadfæstet tilsynets afgørelse.
År 1979, den 11. december, blev i sagen j.nr. 4/79, Hammelev Savværk &  

 Tømmerhandel v/tømmerhandler Louis Honore, afsagt sålydende KENDELSE I skrivelse af 22. januar 1979 har Hammelev Savværk & Tømmerhandel  

 v/tømmerhandler Louis Honore klaget over en af monopoltilsynet ved skrivelse  

 af 22. december 1978 truffet afgørelse, hvorefter tilsynet ikke fandt  

 grundlag for at meddele Dansk Eternit-Fabrik A/S pålæg i medfør af  

 monopollovens § 12, stk. 3, om at genoptage leveringen af eternit til  

 virksomheden.
 Ved skrivelse af 2. februar 1979 er Dansk Eternit-Fabrik A/S v/advokat E.  

 Steglich-Petersen indtrådt i sagen til støtte for monopoltilsynet.
 Klageren har nedlagt påstand om, at monopoltilsynets afgørelse ændres, så  

 det pålægges Dansk Eternit-Fabrik A/S at genoptage leveringen af eternit til  

 klageren.
 Monopoltilsynet har påstået afgørelsen stadfæstet.
Over for nævnet er der redegjort for sagen i indlæg af 30. august 1979 fra  

 klageren, i indlæg af 15. oktober 1979 fra monopoltilsynet og i indlæg af 11.  

 oktober 1979 fra biintervenienten.
Parterne og biintervenienten er gjort  

 bekendt med hinandens indlæg:
 Sagen har været behandlet på nævnets møde den 15. november 1979. På mødet  

 var parterne og biintervenienten repræsenteret og udtalte sig.
 Den påklagede afgørelse er indeholdt i sålydende skrivelse fra  

 monopoltilsynet til Hammelev Savværk & Tømmerhandel:
Fra virksomheden har tilsynet ved skrivelse af 25. oktober 1978  

 modtaget en klage over, at Dansk Eternit-Fabrik A/S har standset leveringen  

 af eternit til virksomheden.
Supplerende oplysninger er modtaget i  

 efterfølgende skrivelser fra parterne.
Det fremgår herefter af det for  

 tilsynet foreliggende materiale, at årsagen til DEF's standsning af  

 leveringen til virksomheden skyldes forholdene omkring to leverancer, dels en  

 leverance i september 1978 til ca. 16.500 kr. og dels en leverance i oktober  

 1978 til ca. 5.500 kr.
På grundlag af oplysningerne vedrørende forholdene omkring leverancen i  

 september 1978 meddelte direktoratet i skrivelse af 9. november 1978 til  

 Dansk Eternit-Fabrik A/S, at man var af den opfattelse, at selskabet var  

 pligtig til at genoptage leveringen til Hammelev Savværk og Tømmerhandel.  

 Herefter modtog tilsynet oplysninger om leveringen i oktober 1978, ligesom  

 Dansk Eternit-Fabrik A/S' advokat i skrivelse af 5. december 1978 til  

 tilsynet meddelte, at man ønskede monopolrådets afgørelse i sagen.
I denne  

 anledning skal det herved meddeles, at sagen har været forelagt monopolrådet  

 på mødet den 20. december 1978. Rådet fandt ikke grundlag for i medfør af  

 monopollovens § 12, stk. 3, at meddele Dansk Eternit-Fabrik A/S pålæg om at  

 genoptage leveringen af efternit.
Ved opgørelsen lagde rådet vægt på den af  

 virksomheden i de to konkrete sager udviste handlemåde, som rådet fandt var  

 en sådan tilsidesættelse af almindelig forretningsetik, at selskabets  

 leveringsstandsning under disse forhold kunne betragtes som sagligt  

 begrundet.
 Det tilføjes, at afgørelsen kan indbringes for monopol-ankenævnet.
 Om sagens baggrund er det oplyst, at Dansk Eternit-Fabrik A/S (DEF) er  

 eneproducent af eternit i Danmark og som sådan anmeldt til monopoltilsynets  

 register.
 Hammelev Savværk & Tømmerhandel (HST) har i mange år haft en anstrengt  

 økonomi, hvorfor DEF kun har solgt eternit til firmaet mod kontant betaling.  

 I september 1978 fik HST's vognmand ved en fejltagelse fra fabrikkens side  

 udleveret eternitplader for ca. 16.500 kr., uden at betaling forelå.
På et møde i monopoltilsynet den 2. november 1978 med DEF drøftedes  

 selskabets leveringsnægtelse over for HST.
Fra direktoratets side blev der  

 givet udtryk for, at sådan som sagen forelå oplyst, måtte det konstateres, at  

 selskabet i det konkrete tilfælde ikke havde sikret sig betaling, førend  

 leveringen skete, hvorfor salget måtte betragtes som et kreditsalg.
Selskabet  

 kunne derfor ikke - med henvisning til det forhold, at HST ikke havde betalt  

 kontant - standse levering af eternitplader over for virksomheden.
I oktober 1978 opstod der en ny uoverensstemmelse mellem DEF og klageren,  

 idet HST's vognmand på grundlag af en rekvisition fra Grønborgs Tømmerhandel  

 på 200 plader, hvorpå der var gjort en tilføjelse om yderligere 310 plader,  

 fik udleveret i alt 510 plader.
De sidste 310 plader nægter Grønborgs  

 Tømmerhandel imidlertid at have rekvireret.
Herefter meddelte DEF's advokat i skrivelse af 5. december 1978, at  

 selskabet ville tage forbehold over for en ny bestilling fra HST på  

 eternitplader, idet man ville afvente et leveringspålæg fra monopoltilsynet,  

 før ordren blev effektueret.
På sit møde den 20. december 1978 vedtog  

 monopolrådet, at man ikke fandt grundlag for at meddele DEF et pålæg om at  

 levere til HST.
Klageren har til støtte for sin påstand bl.a. anført, at han fra  

 1961 har været forhandler af DEF's produkter.
Ultimo august 1970 havde DEF et  

 tilgodehavdende på 67.490 kr. hos klageren.
For ikke at få leveringsproblemer  

 nedbragte klageren sin gæld til DEF med ca. 25.000 kr. i september 1970 og  

 42.322 kr. den 8. oktober 1970. Den 9. november 1970 havde DEF et  

 resttilgodehavende på 1.216 kr., men det blev udlignet med klagernes bonus  

 for 1970 på 1.522 kr., hvorefter klageren havde et tilgodehavende på 306 kr.
Den 18. december 1970 blev der indgivet konkursbegæring mod klageren, og i  

 september 1971 gennemførtes en tvangsakkord uden for konkurs.
Da DEF ikke  

 havde noget tilgodehavende i december 1970, led DEF således ikke noget tab på  

 klageren.
 Fra januar 1971 til september 1978 har klageren købt kontant hos DEF.  

 Selskabet tilbød på et tidspunkt en limiteret kredit på 90.000 kr., men  

 klageren afslog, da han foretrak at afhente betalte varer ubeskåret.  

 Kreditkunder har ofte fået deres kvote beskåret af DEF.
Om hændelsesforløbet den 19. september 1978 har klageren oplyst, at DEF's  

 ekspedition viste ham tillid ved at udlevere varer for 16.166 kr. til direkte  

 leverance til en kunde.
Næste formiddag den 20. september erfarede klageren  

 til sin overraskelse, at varerne var blevet leveret uden betaling.
Vognmanden  

 der skulle afhente varerne hos DEF, var mødt op på virksomheden en dag før  

 aftalt, og en medarbejder hos DEF havde forsøgt at ringe til klageren for at  

 drøfte betalingen.
Imidlertid var både klageren og hans søn til et møde,  

 hvorfor der var telefonvagt på telefonen.
Herefter udleverede DEF varerne  

 uden betaling.
Om eftermiddagen den 20. september ringede medarbejderen fra  

 DEF igen til klageren for at diskutere betalingen.
Klageren var ikke i stand  

 til at betale med det samme, fordi klagerens kunde havde et modregninskrav,  

 og klageren måtte derfor skaffe pengene i et pengeinstitut.
 Klageren anfører, at der var tale om en venlig handling fra virksomhedens  

 side, da man udleverede varerne uden forudbetaling.
Med hensyn til uoverensstemmelsen mellem DEF og klageren i oktober 1978  

 har klageren oplyst, at en kunde havde bestilt 310 stk. bølgeeternitplader  

 hos klageren.
Klagerens vognmand skulle til DEF's virksomhed i Ålborg for at  

 hente 200 plader, som Grønborgs Tømmerhandel havde købt gennem HST, fordi  

 Grønborgs kvote var opbrugt.
For at spare udgiften til transport ringede  

 klageren til vognmanden og bad ham tage ca. 310 plader med.
Klageren ville så  

 sende en rekvisition til DEF på de ekstra plader.
For ikke at glemme  

 klagerens besked noterede vognmanden på rekvisitionen fra Grønborg: + 310 i  

 alt 510 stk. eternitplader (3.200 kg) .
 Imidlertid annullerede kunden bestillingen på de 310 plader, inden  

 klageren havde fået afsendt en rekvisition til DEF, og da klageren vidste, at  

 DEF ikke udleverer varer uden rekvisition, udlod klageren at sende besked til  

 vognmanden om, at han alligevel ikke skulle afhente de ekstra 310 plader.
 Da vognmanden mødte op hos DEF fik han udleveret 510 plader, idet DEF  

 fejlagtigt var af den opfattelse, at rekvisitionen fra Grønborgs Tømmerhandel  

 lød på 510 plader.
 Der foreligger således alene en ekspeditionsfejl hos DEF, og klageren har  

 betalt varerne rettidigt.
 Da eternitprodukter udgjorde ca. 25 % af omsætningen i klagerens  

 virksomhed, måtte han efter DEF's leveringsstandsning standse sin virksomhed.
 Klageren finder ikke, at DEF har haft rimelig grund til at standse  

 leverancerne til HST og finder, at monopoltilsynet burde have udstedt et  

 leveringspålæg til DEF.
 Monopoltilsynet har til støtte for sin påstand bl.a. anført, at  

 det, der var bestemmende for monpolrådets afgørelse om ikke at meddele et  

 leveringspålæg til DEF, var, at HST i 2 tilfælde med korte mellemrum havde  

 udvist en handlemåde, der var en tilsidesættelse af almindelig  

 forretningsetik.
 Ved leveringen i september 1978 fik HST's vognmand ved en fejltagelse fra  

 DEF's side udleveret eternitplader for 16.500 kr., uden at betaling forelå.  

 Herom har DEF oplyst, at udleveringen skete ved, at vognmanden efter aftale  

 med selskabet kørte ind i udleveringskøen, medens der blev foretaget kontrol  

 af, om der var indgået betaling fra HST.
Inden den kontrol var afsluttet, var de bestilte plader imidlertid blevet  

 udleveret, og vognmanden var kørt med dem.
Klageren havde anmodet om levering  

 den 20. september 1978, og han må derfor have været klar over, at han skulle  

 præstere betalingen på denne dato, da han i mange år havde været kontantkunde  

 hos DEF.
Ved leveringen i oktober 1978 havde klageren af sin kvote hos DEF først  

 bestilt 200 plader, der skulle leveres til Grønborg Tømmerhandel.
Herefter  

 bestiltes yderligere 310 plader.
Denne bestilling opfattedes af DEF først som  

 en ændring af bestillingen på de 200 plader, men selskabet fik i skrivelse af  

 17. oktober 1978 fra klageren besked om, at bestillingen skulle opfattes som  

 et supplement til Grønborg Tømmerhandels bestilling på 200 plader, og at en  

 ny rekvisition på disse plader ville følge.
På Grønborg Tømmerhandels  

 rekvisition af de 200 plader tilføjedes herefter de 310 plader.
Da  

 rekvisitionen afleveredes til DEF, opfattede selskabet tilføjelsen som den  

 yderligere rekvistion fra Grønborg Tømmerhandel, og i tiltro hertil  

 udleveredes alle de 510 plader.
Imidlertid afleverede vognmanden de 310  

 plader til Hammelev Savværk og Tømmerhandel.
 Da Grønborg Tømmerhandel herefter fik en faktura på 200+310 plader,  

 protesteredes der over for DEF, idet de 310 plader ikke var bestilt af  

 Grønborg Tømmerhandel.
Ved vurderingen af de to sager må det tages i betragtning, at HST igennem  

 en årrække har skullet betale kontant forud ved køb hos DEF.
Uanset, at der  

 ikke var foretaget den krævede forudbetaling, har klageren i begge tilfælde  

 via sin vognmand skaffet sig pladerne.
Såfremt der blot var tale om, at  

 vognmanden var kommet til Ålborg tidligere end forudset, og klageren var  

 indstillet på at betale kontant for pladerne, ville pengene være nået frem  

 til DEF en af de første dage efter pladernes afhentning.
 På denne baggrund har monopoltilsynet ikke fundet grundlag for at meddele  

 DEF et leveringspålæg.
 Biintervenienten har tilsluttet sig det af monopoltilsynet  

 anførte, og tilføjet, at de to episoder hver for sig ville være tilstrækkelig  

 grund til at nægte levering til HST.
Den første leverance havde klageren anmodet om at få den 20. september  

 1978. Klageren skulle derfor have været i besiddelse af tilstrækkelige  

 betalingsmidler på denne dato.
Men leverancen er endnu ikke betalt.
Klageren  

 har derfor, da han modtog leverancen været klar over, at han var ude af stand  

 til at betale.
Der er opnået dom over klageren for betaling af  

 septemberleverancen, men tilgodehavendet er uerholdeligt.
Med hensyn til oktoberleverancen må det lægges til grund, at klageren  

 retsstridigt har foranlediget, at rekvisitionen fremstod som udfærdiget af  

 Grønborg.
At klageren tilsigtede at opnå varerne udleveret, fremgår da også  

 af hans ønske om, at disse plader skulle afhentes samtidig med de på  

 Grønborgs rekvisition oprindeligt anførte 200 plader.
 Til det således foreliggende skal nævnet udtale:
 Nævnet finder, at der skal foreligge tungtvejende grunde for at gribe ind  

 i virksomhedernes frie valg af medkontrahenter.
 I nærværende sag, hvor der to gange er sket brud på  

 betalingsbetingelserne, finder nævnet, at klagernes handlemåde giver  

 strækkeligt grundlag for at iværksætte en leveringsnægtelse, og klagernes  

 påstand kan derfor ikke tages til følge.
 Herefter bestemmes:
 Monopoltilsynets afgørelse af 22. december 1978 stadfæstes.
