Nr BTL 90 Betænkning over Forslag til lov om ændring af lov om miljøbeskyttelse  

 (Anvendelse af forordninger)   

 Nr L 90 1995-96, 1. samling Afgivet af Miljø- og Planlægningsudvalget Afgivet: 19960327 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret skriftligt.  

 Nogle af udvalgets spørgsmål til miljø- og energiministeren og dennes svar  

 herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
Et mindretal (Det Konservative Folkepartis medlemmer af udvalget) skal  

 beklage, at miljø- og energiministeren i forbindelse med forskellige  

 udtalelser har givet misvisende oplysninger vedrørende destinationen for  

 eksport af tysk affald.
Mindretallet skal særlig beklage ministerens  

 tidligere oplysninger om den meget begrænsede mængde affald, som blev  

 eksporteret fra Tyskland til Frankrig.
Af bilaget til ministerens svar på  

 spørgsmål 1 fremgår, at eksporten af affald fra Tyskland til Frankrig kun  

 overgås af Tysklands eksport til Belgien.
Det vil sige, at de tidligere  

 udtalelser har været ukorrekte.
Mindretallet skal endvidere beklage langsommeligheden i ministerens  

 afgivelse af oplysninger vedrørende affaldseksport.
I svaret på udvalgets  

 spørgsmål 255 (jf. folketingsåret 1994-95, alm. del - bilag 854) blev det  

 tilkendegivet, at udvalget ville få oversendt oplysninger om bl.a. tysk  

 importeret og eksporteret farligt affald, når de forelå.
Disse oplysninger  

 synes imidlertid først tilsendt udvalget ved fornyede spørgsmål i forbindelse  

 med behandlingen af dette lovforslag.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.  

Centrum-Demokraterne og Dansk Folkeparti havde ikke medlemmer i  

 udvalget.
Bilag Nogle af udvalgets spørgsmål til miljø- og energiministeren og dennes svar  

 herpå Spørgsmål nr. 1:
Ministeren bedes redegøre for den affaldstransportpolitik, der føres i  

 Tysklands nabolande.
Særlig bedes det oplyst, hvor mange tons der  

 importeres/eksporteres mellem Tyskland og dets nabolande.
 Svar:
 Miljøstyrelsen har oplyst følgende:
»Reglerne for grænseoverskridende transport af affald inden for EU og  

 til og fra EU er fastlagt i Rådets forordning nr. 259/93 om transport af  

 affald.
Det er denne forordning tillige med de direktiver, der er vedtaget på  

 affaldsområdet, som danner grundlaget for medlemsstaternes håndtering af  

 affald, herunder transport af affald.
 Miljøstyrelsen har ikke kendskab til, at andre end Holland har formuleret  

 en skriftlig national affaldspolitik som supplement til  

 affaldstransportforordningen.
 Holland har fastlagt retningslinjer for, hvornår der vil blive givet  

 tilladelse til import og eksport af farligt affald til bortskaffelse  

 (deponering) og nyttiggørelse (genanvendelse og forbrænding med  

 energiudnyttelse). Disse retningslinjer fremgår af den hollandske nationale  

 plan for bortskaffelse af farligt affald, der blev offentliggjort i 1993  

 (»Multi-year plan for the disposal of hazardous wastes).
Af planen fremgår, at eksport af farligt affald (både bestemt til  

 bortskaffelse og til nyttiggørelse) kun tillades, hvis de udenlandske  

 behandlingsanlæg er mere »sofistikerede« end tilsvarende hollandske  

 anlæg, eller hvis der mangler behandlingskapacitet i Holland.
Der gives  

 derudover ikke tilladelse til eksport af farligt affald, såfremt dette vil  

 forhindre etableringen af tilsvarende eller bedre behandlingsanlæg i Holland.  

 I så fald bør det farlige affald opbevares, indtil der er etableret  

 behandlingsanlæg.
 Tilladelse til import af farligt affald gives efter samme retningslinjer,  

 hvilket bl.a. indebærer, at import af farligt affald kun tillades, såfremt  

 der er behandlingskapacitet.
 EU-Kommissionen har det seneste års tid vurderet den hollandske  

 affaldsplan, herunder, om de principper, som er fastlagt i forbindelse med  

 import og eksport af farligt affald, er forenelige med EU's regler på  

 affaldsområdet.
Kommissionen har på flere embedsmandsmøder tilkendegivet, at  

 selvforsyningsprincippet og nærhedsprincippet alene finder anvendelse ved  

 transport af affald til bortskaffelse og ikke ved transport af affald bestemt  

 til nyttiggørelse.
Det vil sige, at en medlemsstat f.eks. ikke kan forbyde  

 eksport af affald til nyttiggørelse med den begrundelse, at der er  

 indenlandsk behandlingskapacitet.
Der vedlægges endelig en oversigt udarbejdet af den tyske miljøstyrelse  

 over de mængder af affald, som Tyskland importerede og eksporterede i 1994.' Quelle: Umweltbundesamt, Anlaufstelle Basler Ubereinkommen Tab. 16.3: Grenzuberschreitende Abfallverbringung im Jahr 1994 aus  

 der und in die Bundesrepublik Deutschland in t nach  

 EG-Abfallverbringungsverordning und Basler Ubereinkommen 1) deraf til nyttiggørelse 2) deraf til bortskaffelse 3) deraf husholdningsaffald 4) deraf farligt affald i henhold til Baselkonventionen Spørgsmål nr. 2:
Hvad er årsagen til forskelligheden mellem landene? Svar:
 Miljøstyrelsen har oplyst følgende:
»Miljøstyrelsen har ikke kendskab til, at andre medlemsstater end  

 Holland anvender selvforsynings- og nærhedsprincippet ved grænseoverskridende  

 transport af affald bestemt til nyttiggørelse.
På de embedsmandsmøder, der  

 har været afholdt i EU-regi, og som har berørt problemstillingen, har der  

 ikke været medlemsstater, som har støttet den hollandske administration af  

 EU-reglerne.
Styrelsens umiddelbare vurdering er, at affaldstransportforordningen ikke  

 antages at give mulighed for at nægte en virksomhed tilladelse til  

 affaldsimport eller -eksport med den begrundelse.« Da jeg finder, at også denne mulighed for at kunne afvise affaldsimport  

 bør prøves, har jeg bedt Miljøstyrelsen tage kontakt til de hollandske  

 myndigheder med henblik på mere detaljeret at få gennemgået argumentationen  

 for om muligt at kunne vurdere støtte til denne.
Kontakten vil være et  

 supplement til den undersøgelse, som jeg allerede har bedt Miljøstyrelsen  

 iværksætte med henblik på at afdække de muligheder, medlemsstaterne måtte  

 have for at forbyde affaldsimport.
Miljøstyrelsen har afholdt flere møder med  

 EU-Kommissionen, men der foreligger endnu ingen afklaring af spørgsmålet.
 Spørgsmål nr. 5:
Er bestemmelsen i § 16 a i lov om godskørsel om, at »politiet kan  

 foretage ransagning af køretøjer i overensstemmelse med retsplejelovens  

 regler om ransagning i sager, som efter loven kan medføre frihedsstraf«,  

 ikke tilstrækkelig til at opfylde behovet for at kunne foretage de nødvendige  

 ransagninger? Svar:
Retsplejelovens regler om ransagning omhandler den situation, hvor der er  

 begået en lovovertrædelse, som skal efterforskes, og hvor ransagningen er et  

 led i denne efterforskning.
Ifølge § 795 i retsplejeloven skal politiet  

 således have »en påviselig grund til at antage, at spor af forbrydelsen  

 eller bestemte ting, som kan beslaglægges, der vil være at finde«, hvis  

 politiet ønsker at ransage en ikke sigtets gemmer, og forbrydelsen skal være  

 så alvorlig, at den kan medføre frihedsstraf.
 Retsplejeloven giver således kun politiet hjemmel til at ransage en  

 affaldstransport uden samtykke, hvis politiet kan sigte affaldets ejer for en  

 overtrædelse eller har en begrundet mistanke om en så alvorlig overtrædelse  

 af forordningen, at overtrædelsen kan medføre frihedsstraf.
 Retsplejeloven indeholder med andre ord ikke hjemmel til at foretage  

 stikprøvekontrol, og det er min opfattelse, at det ikke vil være muligt at  

 kontrollere affaldstransportforordningens overholdelse effektivt, hvis ikke  

 politiet kan undersøge affaldstransporters last uden at have en konkret  

 mistanke til en lovovertrædelse.
En affaldstransports lovlighed afhænger bl.a. af, om chaufføren er i  

 besiddelse af de fornødne oplysninger om affaldets art og eventuel tilladelse  

 til import afhængig af affaldets art.
Overtrædelser af forordningens  

 bestemmelser kan derfor oftest kun konstateres ved at sammenholde det  

 transporterede affald med transportdokumenterne.
 Jeg mener derfor ikke, at § 16 a i lov om godskørsel er tilstrækkelig til  

 at opfylde behovet for at kunne foretage de nødvendige ransagninger.
 Spørgsmål nr. 6:
Hvilken konsekvens vil Schengenaftalen få for lovforslagets gennemførelse? Svar:
Ved et eventuelt dansk medlemskab af Schengenaftalen vil politiets kontrol  

 ved grænseovergangene til Tyskland ophøre, men politiet vil naturligvis  

 fortsat kunne foretage politimæssige undersøgelser, der ikke er knyttet til  

 grænseovergangene.
Lovforslaget giver politiet en beføjelse til at undersøge  

 en affaldstransport et hvilket som helst sted i landet og er netop udformet  

 med henblik på, at politiet skal kunne undersøge transporter, hvor behovet  

 for stikprøveundersøgelser viser sig.
