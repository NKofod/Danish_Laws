Fremsat den 27. februar 2008 af skatteministeren (Kristian Jensen) Forslag til Lov om ændring af pensionsafkastbeskatningsloven (Præciseringer af kompensationsordning) § 1 I pensionsafkastbeskatningsloven, lov nr. 1535 af 19. december 2007, foretages følgende ændringer:
 1. I § 40, stk. 1, 2. pkt., stk. 2, 1. pkt., stk. 3, 1. pkt., stk. 4, 1. pkt., stk. 5, 1. pkt., stk. 6, 1. pkt., og stk. 8, 1. pkt., ændres »investeringsforening« til: »investeringsforening omfattet af § 4 i lov om beskatning af visse pensionskapitaler m.v. (pensionsafkastbeskatningsloven)«.
 2. I § 40, stk. 3, indsættes efter 4. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 3. I § 40, stk. 3, indsættes efter 5. pkt., der bliver 6. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 4. I § 40, stk. 3, 9. pkt., der bliver 11. pkt., ændres »4.-8. pkt.« til: »4.-10. pkt.« 5. I § 40, stk. 4, indsættes efter 5. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 6. I § 40, stk. 4, indsættes efter 6. pkt., der bliver 7. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 7. I § 40, stk. 4, 10. pkt., der bliver 12. pkt., ændres »5.-9. pkt.« til: »5.-11. pkt.« 8. I § 40, stk. 6, indsættes efter 6. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 9. I § 40, stk. 6, indsættes efter 7. pkt., der bliver 8. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 10. I § 40, stk. 6, 11. pkt., der bliver 13. pkt., ændres »6.-10. pkt.« til: »6.-12. pkt.« 11. § 40, stk. 11, 9. pkt., ophæves og i stedet indsættes:
»For pensionsordninger i pensionsinstitutter fremkommer kompensationstallet for obligationsserien herefter som 15 pct. af denne sum i kr. divideret med 100, reduceret med forholdet mellem udtrækninger i 2007, der ikke indgår i ydelsesrækkerne efter stk. 10, 3. pkt., og beholdningen af ikke udtrukne obligationer den 31. december 2006. For pensionsordninger i pengeinstitutter fremkommer kompensationstallet for obligationsserien som 15 pct. af denne sum i kr. divideret med 100, reduceret med forholdet mellem udtrækninger i 2007, der ikke indgår i ydelsesrækkerne efter stk. 10, 4. pkt., og beholdningen af ikke udtrukne obligationer den 31. december 2006. Kompensationstallet opgøres med 4 decimaler.« 12. I § 40 indsættes efter stk. 12 som nye stykker:
 »Stk. 13. Ved opgørelsen af beholdningen den 31. december 2006 medregnes alene ikke udtrukne obligationer.
 Stk. 14. Indbetaling af kompensationsbeløbet på den pensionsberettigedes pensionsordning i forsikringsselskabet m.v. eller overførsel af beløbet til en tilsvarende pensionsordning i et andet forsikringsselskab m.v. efter stk. 1-4, anses for en overførsel efter pensionsbeskatningslovens § 41.
 Stk. 15. Juridiske personer er ikke berettigede til kompensation efter denne bestemmelse.
Stk. 16. I de helt særlige tilfælde, hvor forsikringsselskabet m.v. ikke har kunnet finde en pensionsberettiget, der ikke længere har en ordning i forsikringsselskabet m.v., kan forsikringsselskabet m.v. undlade at anmode om kompensation for den pågældende.« 13. I § 40, stk. 17, der bliver stk. 21, indsættes som 3. pkt.:
»§ 27, stk. 1, finder tilsvarende anvendelse ved kontrollen af opgørelsen af kompensationsbeløbene« 14. I § 41, stk. 1, indsættes efter 4. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 15. I § 41, stk. 1, indsættes efter 5. pkt., der bliver 6. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 16. I § 41, stk. 1, 9. pkt., der bliver 11. pkt., ændres: »4.-8. pkt.« til: »4.-10. pkt.« 17. I § 41, stk. 2, indsættes efter 5. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 18. I § 41, stk. 2, indsættes efter 6. pkt., der bliver 7. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 19. I § 41, stk. 2, 10. pkt., der bliver 12. pkt., ændres: »4.-9. pkt.« til: »4.-10. pkt.« 20. I § 41, stk. 4, indsættes efter 5. pkt.:
»Hvis pensionsinstituttet ikke kan indsætte beløbet på en nyoprettet tilsvarende pensionsordning i pensionsinstituttet, jf. lov om finansiel virksomhed §§ 304 eller 307, kan den pensionsberettigede vælge mellem at få indbetalt beløbet på en tilsvarende ordning i et andet pensionsinstitut eller at få udbetalt beløbet efter fradrag af afgift på 60 pct.« 21. I § 41, stk. 4, indsættes efter 6. pkt., der bliver 7. pkt.:
»Pensionsberettigede, der ikke længere har en ordning i pensionsinstituttet, og som ikke meddeler pensionsinstituttet sit valg senest 1 måned efter modtagelsen af underretning fra pensionsinstituttet om valgmuligheden, anses dog for at have valgt udbetaling af beløbet efter fradrag af afgift på 60 pct., hvis pensionsinstituttet i forbindelse med underretning om valgmuligheden har underrettet den pensionsberettigede herom.« 22. I § 41, stk. 4, 11. pkt., der bliver 13. pkt., ændres »6.-10. pkt.« til: »6.-12. pkt.« 23. I § 41 indsættes efter stk. 7 som nye stykker:
 »Stk. 8. Indbetaling af kompensationsbeløbet på den pensionsberettigedes pensionsordning i forsikringsselskabet m.v. eller overførsel af beløbet til en tilsvarende pensionsordning i et andet forsikringsselskab m.v. efter stk. 1-4, anses for en overførsel efter pensionsbeskatningslovens § 41.
 Stk. 9. Juridiske personer er ikke berettigede til kompensation efter denne bestemmelse.
 Stk. 10. I de helt særlige tilfælde, hvor forsikringsselskabet m.v. ikke har kunnet finde en pensionsberettiget, der ikke længere har en ordning i forsikringsselskabet m.v., kan forsikringsselskabet m.v. undlade at anmode om kompensation for den pågældende.
Stk. 11. Markedsværdien pr. 31. december 2005 er værdien pr. 31. december 2005 som den er anført i den reviderede og generalforsamlingsgodkendte årsrapport for 2005.« 24. I § 41, stk. 12, der bliver stk. 16, indsættes som 3. pkt.:
»§ 27, stk. 1, finder tilsvarende anvendelse ved kontrollen af opgørelsen af kompensationsbeløbene« § 2 Loven træder i kraft dagen efter bekendtgørelsen i Lovtidende og har virkning fra og med indkomståret 2008.
Bemærkninger til lovforslaget Almindelige bemærkninger 1. Lovforslagets formål og baggrund Lovforslagets formål er at præcisere de overgangsbestemmelser om engangsudbetaling fra staten til pensionsopsparerne (kompensationsordningen), der blev indført ved omlægningen af pensionsafkastbeskatningen ved lov nr. 1535 af 19. december 2007 (pensionsafkastbeskatningsloven).
 Lov nr. 1535 af 19. december 2007 udmønter den aftale, som regeringen (Venstre og Det Konservative Folkeparti) og Socialdemokraterne, Dansk Folkeparti, Det Radikale Venstre og Socialistisk Folkeparti har indgået om den fremtidige pensionsbeskatning som følge af EF-Domstolens underkendelse af de danske pensionsbeskatningsregler i dom af 30. januar 2007 i sag C-150/04, Kommissionen mod Danmark.
Overgangsbestemmelserne blev indført for at kompensere pensionsopsparerne for ophævelsen af den hidtidige fritagelse for pensionsafkastskat af afkast af visse faste ejendomme og indeksobligationer.
Med en række præciseringer søges det at undgå eventuel fortolkningstvivl og at bidrage til en forenkling af selskabernes arbejde med at fordele kompensationsbeløb ud individuelt til kunderne.
2. Gældende ret Ved omlægningen af pensionsafkastbeskatningen ved lov nr. 1535 af 19. december 2007 blev den hidtidige fritagelse for pensionsafkastskat af afkast af visse faste ejendomme og indeksobligationer ophævet.
Efter loven ydes pensionsopsparerne kompensation for tabet af den fremtidige skattefrihed, jf. lovens §§ 40-41.
3. Lovforslagets indhold Lovforslaget præciserer og justerer kompensationsordningen på følgende punkter:
  Præcisering af, at beholdningen af indeksobligationer ultimo 2006 ved beregningen af kompensationen for ophævelse af skattefrihed af visse indeksobligationer korrigeres for udtrækninger i 2007, og at beholdningen den 31. december 2006 kun omfatter ikke udtrukne obligationer.
  Præcisering af, at der kun gives kompensation for tab af fremtidig skattefrihed til dem, der hidtil var skattefri af indeksobligationerne.
  Præcisering, der sikrer overensstemmelse med lov om finansiel virksomhed.
  Præcisering af, at kompensationen for fast ejendom beregnes på baggrund af værdien ifølge årsrapporten for 2005.
  Teknisk ændring, der giver pensionsinstituttet mulighed for at vælge at udbetale kompensationsbeløbet til forhenværende kunder, som ikke svarer på underretningen fra pensionsinstituttet om valgmulighed, i stedet for at indsætte beløbet på en eksisterende pensionsordning.
  Præcisering af, at indsættelse af kompensationsbeløbet på en eksisterende pensionsordning eller overførsel af beløbet til en tilsvarende ordning ikke får skattemæssige konsekvenser, og at det kun er fysiske personer, der er berettigede til at få kompensation.
  Mulighed for, at penge- og pensionsinstitutterne i de helt særlige tilfælde, hvor instituttet ikke har kunnet finde en forhenværende pensionskunde, kan undlade at anmode om kompensation for den pågældende.
  Præcisering af, at SKAT i forbindelse med kontrollen af opgørelsen af kompensationsbeløbet kan ændre kompensationsbeløb, der anses for urigtige.
4. Økonomiske konsekvenser for det offentlige De tekniske præciseringer af kompensationsbestemmelsen sikrer, at beregningen af kompensationstallet fremgår i overensstemmelse med den tiltænkte udformning.
Disse præciseringer har ingen egentlige provenumæssige konsekvenser.
 Ændringerne vedrørende manglende respons fra forhenværende kunder og forhenværende kunder, som ikke kan findes i særlige tilfælde, vurderes ikke at have nævneværdige provenumæssige konsekvenser.
5. Administrative konsekvenser for det offentlige Lovforslaget medfører ikke administrative konsekvenser for det offentlige.
6. Økonomiske konsekvenser for erhvervslivet Lovforslaget medfører ikke økonomiske konsekvenser for erhvervslivet.
7. Administrative konsekvenser for erhvervslivet Lovforslaget er i forbindelse med høringen af forslaget blevet sendt til Erhvervs- og Selskabsstyrelsens Center for Kvalitet i Erhvervsregulering med henblik på en vurdering af, om forslaget skal forelægges et af Økonomi- og Erhvervsministeriets virksomhedspaneler.
8. Miljømæssige konsekvenser Lovforslaget har ingen miljømæssige konsekvenser.
9. Administrative konsekvenser for borgerne Lovforslaget har ingen administrative konsekvenser for borgerne.
10. Forholdet til EU-retten Lovforslaget præciserer kompensationsbestemmelserne i pensionsafkastbeskatningsloven, der blev vedtaget den 14. december 2007 i sammenhæng med lov om ændring af lov om beskatning af pensionsordninger m.v. og forskellige andre love (Fradragsret for indbetalinger til udenlandske pensionsordninger) som en konsekvens af EF-Domstolens dom den 30. januar 2007 i sag 150/04, Kommissionen mod Danmark.
Nyaffattelsen af pensionsafkastbeskatningsloven vurderedes at være i overensstemmelse med EU-retten.
Lovforslaget indeholder ikke nye EU-retlige aspekter.
11. Høring Lovforslaget har inden fremsættelsen været stillet som ændringsforslag til Forslag til lov om ændring af registreringsafgiftsloven, lov om vægtafgift af motorkøretøjer m.v. og lov om afgift efter brændstofforbrug for visse personbiler (Justering af afgiftsberegningen for brugte biler m.v., afgiftsfritagelse af brint- og elbiler og udvidelse af ordningen med registrerede virksomheder) (L 42 2007-08, 2. samling). Investeringsforeningsrådet og Forsikring & Pension har kommenteret herpå over for Folketingets Skatteudvalg.
Lovforslaget er desuden den 21. februar 2008 sendt til høring hos Advokatrådet, Akademikernes Centralorganisation, AERådet, Arbejdsmarkedets Tillægspension, Dansk Erhverv, Dansk Industri, Erhvervs- og Selskabsstyrelsen, Finansforbundet, Finansministeriet, Finanstilsynet, Foreningen af Firmapensionskasser, Foreningen af Statsautoriserede Revisorer, Foreningen Danske Revisorer, Foreningen Registrerede Revisorer, Forsikring og Pension, FTF, Investeringsforeningsrådet, Kommunernes Landsforening, OMX, den Nordiske Børs, København, Landsorganisationen i Danmark, Lønmodtagernes Dyrtidsfond, SKAT, SKATs Retssikkerhedschef, Skatterevisorforeningen og Økonomi- og Erhvervsministeriet.
Høringen afsluttes først efter fremsættelsen af lovforslaget.
