Ændringsforslag stillet den 9. december 2015 uden for betænkningen Ændringsforslag til 2. behandling af Forslag til lov om ændring af udlændingeloven (Transportøransvar i forbindelse med midlertidig grænsekontrol ved indre Schengengrænser) [af udlændinge-, integrations- og boligministeren (Inger Støjberg)]:
Ny paragraf Af udlændinge-, integrations- og boligministeren:
 2) Efter § 2 indsættes som ny paragraf:
»§ 02 Udlændinge-, integrations- og boligministeren fremsætter forslag om revision af § 1, nr. 2 og 3, i folketingsåret 2017-18.« [Revisionsklausul] Bemærkninger Til nr. 2 På baggrund af den løbende udvikling i det migrationspres, som Europa og Danmark oplever i disse måneder, og de høringssvar, som er modtaget fra transportørerne om bl.a. administrative og økonomiske konsekvenser af transportøransvaret, foreslås der med ændringsforslaget indsat en bestemmelse, hvorefter udlændinge-, integrations- og boligministeren senest i folketingsåret 2017-18 skal fremsætte forslag om revision af § 1, nr. 2 og 3.
 Formålet med bestemmelsen er at sikre, at Folketinget senest i folketingsåret 2017-18 får lejlighed til at vurdere, om § 1, nr. 2 og 3, om transportøransvar, der træder i kraft dagen efter bekendtgørelsen i Lovtidende, eventuelt har virket efter hensigten.
