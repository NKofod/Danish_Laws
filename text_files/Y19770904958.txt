En landinspektør spørger om habilitetsbestemmelsen i  

 landinspektørlovens § 5 er til hinder for, at han udarbejder en sag om  

 vejudlæg over en ejendom, som han ejer sammen med en kompagnon i  

 landinspektørfirmaet.
Direktoratet udtaler, at udlæg af vej må anses for at  

 være omfattet af landinspektørernes eneret og dermed også af  

 inhabilitetsbestemmelsen i landinspektørlovens § 5.
 I skrivelse af 4-12-1976 har De spurgt, om bestemmelsen i §5 i lov nr.220  

 af 31-5-1963 om landinspektørvirksomhed er til hinder for, at De udarbejder  

 en sag om vejudlæg over en ejendom, som De og landinspektør S ejer.
I denne anledning skal man meddele, at udarbejdelse af de fornødne  

 dokumenter til optagelse af privat vej på matrikelkortet efter direktoratets  

 opfattelse hører under de arbejder, hvortil praktiserende landinspektører har  

 eneret.
Arbejdet er således også omfattet af inhabilitetsbestemmelsen i  

 landinspektørlovens §5.
 Der henvises til bemærkningerne til §4 i forslaget til lov om  

 landinspektørvirksomhed, kopi vedlagt, og til bestemmelserne i §1, stk.1 og  

 2, i bekendtgørelse nr.424 af 24-9-1949.
 Da De som ejer har en væsentlig interesse i ejendommen, er §5, stk.1, i  

 landinspektørloven derfor til hinder for, at De selv, landinspektør S, eller  

 landinspektørassistenter, som måtte være ansat i Deres forretning, udarbejder  

 sagen.
