Nr BTL 159 Betænkning over Forslag til lov om tilskud til skovbrugets  

 konsulentvirksomhed   

 Nr L 159 1989-90, 1. samling Afgivet af Landbrugs- og Fiskeriudvalget Afgivet: 19900418 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret såvel skriftligt som mundtligt.
 Endvidere har udvalget modtaget skriftlig henvendelse fra Dansk  

 Skovforening.
 Der er af landbrugsministeren stillet et ændringsforslag, hvorom henvises  

 til ledsagende bemærkninger.
 Landbrugsministeren har i et samråd over for udvalget tilkendegivet, at  

 han er indstillet på, at ordningen træder i kraft den 1. januar 1991.
 Landbrugsministeren har desuden oplyst, at ved fastlæggelsen af de  

 administrative bestemmelser for ordningen vil gradueringen af tilskuddet på  

 grundlag af bonitet, jf. § 6, stk. 3 og stk. 4, ske efter følgende  

 retningslinier:
Der foretages en kommunevis opdeling af skove i 2 bonitetsklasser på  

 grundlag af produktionsklasserne over 10 og 10 og derunder i  

 Arealdatakontorets skovregistrering.
Enkelte kommuner, der falder uden for  

 det generelle mønster, grupperes som tilgrænsende kommuner.
 Der anvendes en tilskudsprocent på højst 50 pct. for skove indtil 50  

 hektar i bonitetsklassen over 10 og indtil 100 hektar i bonitetsklassen 10 og  

 derunder.
 For gode boniteter foreslås tilskuddet aftrappet i intervallerne 0-50  

 hektar og 100-150 hektar med indtil henholdsvis 50, 40 og 30 pct.s tilskud.
 For lavere boniteter foreslås tilskuddet aftrappet i intervallerne 0-100  

 hektar, 100-200 hektar og 200-300 hektar med indtil henholdsvis 50, 40 og 30  

 pct.s tilskud.
Ved udmelding af rammer for tilskud anvendes forventet fordeling af de  

 tilskudsberettigede omkostninger efter skovstørrelser og boniteter.  

 Acontobetalinger og beregningen af det endelige tilskud vil finde sted ud fra  

 en opgørelse af de tilskudsberettigede omkostninger opdelt i overensstemmelse  

 med den nævnte inddeling efter samlet skovareal og bonitet.
De  

 tilskudsberettigede udgifter fordeles efter tre kategorier på baggrund af  

 skovstørrelse og bonitet.
Tilskuddet beregnes med henholdsvis 50, 40 og 30  

 pct.
 Der tilrettelægges en registrering af konsulentaktiviteten, der muliggør  

 denne opdeling af omkostningerne.
 De tilskudsberettigede organisationer fastsætter afregningspriserne for  

 konsulentvejledning ved forskellige boniteter og skovstørrelser under hensyn  

 til de principper, der finder anvendelse for beregning af tilskud.
Det samlede skovareal opgøres som det skovareal, der i alt tilhører den  

 enkelte skovejer i lighed med skovforbedringsordningen.
For skovejere med  

 arealer opdelt på kommuner med forskellige boniteter foreslås en indplacering  

 i størrelsesgruppe ud fra en vægtning i forholdet 1:2.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet bemærker, at tilskuddet til skovbrugskonsulenterne tages fra  

 landbrugskonsulenterne, men i stedet for at bruge midlerne på landbrugets  

 konsulentordning til skovbruget så mindretallet hellere, at disse penge blev  

 sparet.
Lovforslaget medfører en engangsudgift til edb-udvikling og  

 edb-udstyr på 150.000 kr.
Ydermere skal der bruges 300.000 kr. til  

 information i perioden 1990 til 1992.
 De mennesker, der er de heldige ejere af mindre skove, må selv sørge for  

 at forøge skovens træproduktion, så den eventuelt kan give et afkast, og det  

 er jo især disse skovejere, dette lovforslag satser på at hjælpe.
Ændringsforslag Af landbrugsministeren, tiltrådt af et flertal (udvalget med  

 undtagelse af FP):
Til § 6 1) Som nyt stykke indsættes efter stk. 3:
» Stk. 4. Fastsættelsen af regler efter stk. 3 finder sted  

 under hensyntagen til bonitet.« Bemærkninger Til nr. 1 Det foreslås, at der ved fastsættelse af regler efter § 6, stk. 3,  

 foretages en kommunevis opdeling af skove i 2 bonitetsklasser svarende til  

 produktionsklasserne over 10 og 10 og derunder.
 Ordningen vil blive tilrettelagt således, at nedsættelse eller bortfald af  

 tilskud vil ske på grundlag af højere arealgrænser i områder med ringere  

 boniteter end i øvrige områder.
