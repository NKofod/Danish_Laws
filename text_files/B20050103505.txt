Bekendtgørelse af forretningsorden for Skatterådet I henhold til § 4, stk. 4, i skatteforvaltningsloven,  

 jf. lovbekendtgørelse nr. 758 af 2. august 2005, fastsættes følgende  

 forretningsorden for Skatterådet:
Kapitel 1 Sammensætning, tilforordnede m.v.
 § 1.  

  

 Skatterådet består af 19  

 medlemmer, jf. skatteforvaltningslovens § 3, stk. 1, herunder  

 formanden,  

 som er beskikket af skatteministeren.
 Stk. 2.  

  

 Skatteministeren kan beskikke en  

 stedfortræder til at varetage formandens opgaver i dennes fravær.
Stk. 3.  

  

 Skatteministeren kan bestemme,  

 at repræsentanter for Skatteministeriet tilforordnes rådet.
De tilforordnede  

 har adgang til at deltage i rådets forhandlinger, men har ikke stemmeret.
Stk. 4.  

  

 Told- og skatteforvaltningen har  

 adgang til at være til stede ved rådets møder og deltage i rådets  

 forhandlinger, men har ingen stemmeret.
De pågældende har adgang til at  

 forelægge de sager, som efter dagsordenen skal behandles på rådets møder.
 Stk. 5.  

  

 Told- og skatteforvaltningen er  

 sekretariat for rådet.
Kapitel 2 Udvalg § 2.  

  

 Rådet kan nedsætte udvalg til at  

 foretage undersøgelser i sager og give indstilling om deres afgørelse.
Rådet  

 kan fastsætte regler om forretningsgangen for et sådant udvalg, hvis der er  

 behov herfor.
Kapitel 3 Virksomhedsområde § 3.  

  

 Rådet behandler sager, som told-  

 og skatteforvaltningen forelægger for rådet i medfør af  

 skatteforvaltningslovens  

 § 2, stk. 2 eller 3, § 21, stk. 4, eller § 33,  

 stk. 3.
 Stk. 2.  

  

 Rådet  

 behandler desuden sager, hvori rådet ifølge lovbestemmelse i øvrigt kan  

 træffe  

 afgørelse eller beslutning eller afgive indstilling.
 Stk. 3.  

  

 Skatteministeren kan anmode  

 rådet om at afgive udtalelse om spørgsmål, der i øvrigt ikke henhører under  

 rådet.
Kapitel 4 Møder § 4.  

  

 Formanden fastsætter tid og sted  

 for rådets møder.
Mødeindkaldelse skal ske skriftligt og med mindst syv dages  

 varsel, medmindre særlige forhold tilsiger en kortere frist.
Er et medlem  

 forhindret  

 i at møde, skal dette snarest muligt meddeles formanden.
 Stk. 2.  

  

 Når fem rådsmedlemmer kræver  

 det, skal formanden inden 14 dage indkalde til møde i rådet.
 Stk. 3.  

  

 Formanden fastsætter mødets  

 dagsorden, der så vidt muligt skal udsendes samtidig med mødeindkaldelsen.  

 Dagsordenen skal indeholde en fortegnelse over de sager, der skal behandles  

 på  

 mødet.
§ 5.  

  

 Formanden bestemmer, i hvilket omfang  

 der inden mødet skal tilsendes medlemmerne materiale vedrørende de sager, der  

 skal behandles på mødet.
Dog skal følgende altid sendes til rådsmedlemmerne:
 1)  

 	  

 Forslag til afgivelse  

 af bindende svar, som forelægges i medfør af skatteforvaltningslovens  

 § 21,  

 stk. 4.
2)  

 	  

 Forslag til afgørelse  

 af sager, som forelægges i medfør af skatteforvaltningslovens § 2,  

 stk. 2, og som vedrører en konkret part.
Med forslag til afgørelse i  

 ansættelsessager skal følge den sagsfremstilling, der er udarbejdet i medfør  

 af  

 skatteforvaltningslovens § 19, stk. 1.
 3)  

 	  

 Indstillinger fra told-  

 og skatteforvaltningen om ændring af afgørelser efter  

 skatteforvaltningslovens  

 § 2, stk. 3, samt vurderinger efter skatteforvaltningslovens  

 § 33, stk. 3. Med indstillingen skal i ansættelsessager følge den  

 sagsfremstilling, der er udarbejdet i medfør af skatteforvaltningslovens  

 § 19,  

 stk. 1.
 4)  

 	  

 Indstillinger om  

 genoptagelse af rådets egne afgørelser i sager, som nævnt i nr. 1-3.
 5)  

 	  

 Forslag til rådets fastsættelse  

 af satser og takster mv. i henhold til lov.
 6)  

 	  

 Forslag til rådets  

 indstillinger til skatteministeren om fastsættelse af regler, blanketter mv.  

 i  

 henhold til lov.
 Stk. 2.  

  

 Materialet skal så vidt muligt sendes  

 til medlemmerne senest samtidig med udsendelsen af dagsorden.
Stk. 3.  

  

 Når en sag er optaget på  

 dagsordenen, kan medlemmerne forlange at få adgang til told- og  

 skatteforvaltningens  

 sagsmateriale.
Materialet skal  

 være tilgængeligt for medlemmerne på et anvist sted fra og med den anden  

 hverdag inden mødet.
Ethvert medlem kan kræve materiale vedrørende en sag,  

 der  

 forelægges på et rådsmøde, fremlagt på mødet.
§ 6.  

  

 Når told- og skatteforvaltningen  

 agter at forelægge en sag som nævnt i § 5, stk. 1, nr. 1, 2, 3  

 eller 4,  

 for rådet til afgørelse, skal vedkommende part eller parter underrettes  

 skriftligt  

 herom.
Den eller de pågældende skal desuden underrettes om, at vedkommende  

 har  

 ret til at udtale sig skriftligt eller mundtligt over for rådets sekretariat  

 i  

 forbindelse med sagens behandling, og at vedkommende kan anmode om lejlighed  

 til at fremkomme med sine kommentarer over for rådet.
Stk. 2.  

  

 Inden told- og skatteforvaltningen forelægger en sag som nævnt i § 5,  

 stk. 1, nr. 1, 2, 3 eller 4, for rådet,  

 skal den eller de  

 pågældende samtidig med, at sagsfremstilling sendes til udtalelse efter  

 skatteforvaltningslovens  

 § 19, stk. 3, på ny underrettes om, at vedkommende har ret til at  

 udtale sig skriftligt eller mundtligt over for rådets sekretariat, og at  

 vedkommende kan anmode om lejlighed til at fremkomme med sine kommentarer  

 over  

 for rådet.
Partens skriftlige udtalelse eller anmodning om lejlighed til en  

 mundtlig udtalelse enten over for sekretariatet eller over for rådet skal  

 foreligge inden en frist på ikke mindre end 15 dage.
Fremkommer der ingen  

 henvendelse fra den pågældende, afgiver told- og skatteforvaltningen  

 indstilling til rådet på det foreliggende grundlag.
Stk. 3.  

  

 Agter told-  

 og skatteforvaltningen at forelægge en sag om ændring af en afgørelse truffet  

 af et skatteankenævn eller vurderingsankenævn for rådet til afgørelse efter  

 skatteforvaltningslovens § 2, stk. 3, finder stk. 1  

 tilsvarende  

 anvendelse.
Foreligger der ingen skriftlig udtalelse eller anmodning om  

 lejlighed til en mundtlig udtalelse enten over for sekretariatet eller over  

 for  

 rådet fra det pågældende ankenævn inden for en frist på ikke mindre end 15  

 dage, afgiver told- og skatteforvaltningen indstilling til rådet på det  

 foreliggende grundlag.
Kapitel 5 Rådets afgørelse § 7.  

  

 For at Skatterådet kan træffe en  

 afgørelse, skal mindst halvdelen af medlemmerne, heriblandt formanden eller  

 næstformanden, deltage i afgørelsen, jf. skatteforvaltningslovens § 4,  

 stk. 1.
 § 8.  

  

 Rådets afgørelser træffes på de i  

 § 4 nævnte møder, se dog § 10. Møderne er ikke offentlige.
Stk. 2.  

  

 Hvis en part har anmodet om  

 foretræde for rådet, jf. § 6, stk. 1, 2. pkt., kan formanden tillade, at  

 parten får adgang til at forelægge sagen for rådet.
Hvis formanden finder, at  

 der ikke bør gives tilladelse, skal dette spørgsmål forelægges for rådet.
Stk. 3.  

  

 Hvor rådet finder det  

 hensigtsmæssigt, kan det beslutte at indkalde parten til rådets møde.
Rådet  

 kan  

 desuden indkalde den skattemyndighed, hvis afgørelse er indstillet ændret,  

 til  

 mødet.
 Stk. 4.  

  

 Indkaldelse efter stk. 2  

 eller 3 skal ske skriftligt med mindst én måneds varsel.
Stk. 5.  

  

 Told- og skatteforvaltningen forelægger  

 de sager, der efter den udsendte dagsorden skal behandles eller omtales på  

 mødet. Ønsker forvaltningen eller et rådsmedlem at forelægge eller drøfte en  

 sag, der ikke har været optaget på dagsorden, afgør rådet, om sagen kan  

 behandles på mødet.
Formanden afgør, hvornår en sag skal anses for  

 uddebatteret.
Dog kan hvert af de tilstedeværende medlemmer forlange, at  

 rådet  

 skal afgøre, om forhandlingerne skal fortsætte.
Stk. 6.  

  

 Hvert tilstedeværende medlem kan  

 forlange, at afgørelsen af en sag udsættes én gang.
Hvis sagen har særligt  

 hastende karakter, kan et flertal af de tilstedeværende medlemmer, hvis de  

 tillige udgør et flertal af rådets samlede medlemstal, dog vedtage, at  

 afgørelsen skal træffes på mødet.
Stk. 7.  

  

 Hvert af de tilstedeværende  

 medlemmer kan kræve, at en afgørelse skal træffes ved afstemning.
Før  

 afstemningen  

 formulerer formanden det spørgsmål, hvorom der skal stemmes.
Ved afstemning  

 træffes beslutning ved stemmeflerhed.
Står stemmerne lige, er formandens  

 stemme  

 afgørende.
§ 9.  

  

 Rådet træffer afgørelse ved en  

 kendelse i sager omfattet af § 5, stk. 1, nr. 3. Kendelsen skal  

 indeholde  

 en begrundelse.
Hvis en part har anmodet om foretræde for rådet, og dette er  

 afslået, skal begrundelsen herfor nævnes i kendelsen.
Kendelsen tilsendes  

 parten  

 og alle øvrige berørte.
Parten skal underrettes om en eventuel frist for at  

 indbringe afgørelsen for Landsskatteretten.
Stk. 2.  

  

 Rådet træffer afgørelse i de i  

 § 5, stk. 1, nr. 4 og 5, nævnte sager træffes ved en beslutning,  

 der  

 tilføres protokollen og meddeles told- og skatteforvaltningen.
Rådets  

 afgørelser om indstillinger som nævnt i § 5, stk. 1, nr. 6,  

 forelægges  

 for skatteministeren.
 Stk. 3.  

  

 Rådet afgør, i hvilken form  

 andre sager end de i stk. 1-2 nævnte skal afgøres.
 § 10.  

  

 Formanden kan  

 bestemme, at en sag alene skal behandles  

 skriftligt af rådet.
Stk. 2.  

  

 Hvis en part anmoder om  

 foretræde for rådet, og formanden tillader dette, jf. § 8, stk. 2,  

 1.  

 pkt., skal sagen dog behandles på rådsmøde.
Hvis formanden finder, at der  

 ikke  

 bør gives tilladelse, og spørgsmålet derfor skal forelægges for rådet, jf.  

 § 8, stk. 2, 2. pkt., kan dette ske skriftligt.
 Stk. 3.  

  

 Ethvert medlem af rådet kan  

 kræve, at en sag, som formanden har bestemt alene skal behandles skriftligt  

 efter stk. 1, skal behandles på rådsmøde.
Kapitel 6 Protokol § 11.  

  

 Der føres en protokol over  

 forhandlingerne i rådets møder, der skal indeholde følgende:
 1)  

 	  

 Dato for mødets  

 afholdelse.
 2)  

 	  

 Klokkeslet  

 for mødets begyndelse og slutning.
 3)  

 	  

 Fortegnelse over  

 mødedeltagerne og fraværende medlemmer.
4)  

 	  

 Referat af  

 forelæggelserne.
Sagerne angives med fornøden identifikation og emne.  

 Referaterne  

 skal angive hovedpunkterne i sagerne, rådets bemærkninger til disse samt  

 afgørelserne.
Har en part eller en skattemyndighed haft foretræde for rådet  

 ved  

 mødet, skal de pågældendes indlæg refereres.
Afviger rådets afgørelse fra  

 told-  

 og skatteforvaltningens indstilling, skal begrundelsen herfor fremgå af  

 protokollen.
 5)  

 	  

 Bemærkninger, som et  

 medlem har krævet tilført protokollen.
 6)  

 	  

 Oplysning om,  

 hvorvidt en sag er afgjort ved afstemning, og i så fald de enkelte medlemmers  

 stemmeafgivelse.
 7)  

 	  

 Oplysning om,  

 hvorvidt et medlem er anset for inhabilt i en sag, og eventuelle  

 bemærkninger,  

 som et medlem, der på grund af mulig inhabilitet er blevet udelukket fra at  

 deltage i forhandling og afstemning om habilitetsspørgsmålet, kræver tilført  

 protokollen.
Stk. 2.  

  

 Udskrift af protokollatet  

 tilsendes medlemmerne snarest muligt efter det pågældende møde.
En  

 beslutningsdygtig del af de medlemmer, der deltog i mødet, skal godkende  

 protokollatet i et efterfølgende møde.
 Stk. 3.  

  

 Protokollen  

 er ikke offentlig.
Kapitel 7 Genoptagelse § 12.  

  

 Rådet kan efter almindelige  

 forvaltningsretlige principper, og såfremt eventuelle øvrige betingelser for  

 genoptagelse er opfyldt, genoptage egne afgørelser.
Kapitel 8 Repræsentation § 13.  

  

 En part i en sag som nævnt i  

 § 5, stk. 1, nr. 1, 2, 3 eller 4, eller i sager i øvrigt kan til  

 enhver tid bemyndige en anden person til at varetage sine interesser under  

 sagen.
Rådet betragter herefter - indtil det meddeles rådet, at bemyndigelsen  

 er tilbagekaldt - den bemyndigede som legitimeret til at optræde på den  

 pågældendes vegne i enhver henseende.
Parten har dog adgang til alene eller  

 sammen  

 med sin repræsentant at deltage i mundtlige forhandlinger og foretræde for  

 rådet, og indkaldelse hertil sendes både til parten og til repræsentanten.  

 Endvidere sendes rådets kendelse både til parten og repræsentanten.
Kapitel 9 Tavshedspligt mv.
 § 14.  

  

 Den særlige tavshedspligt i  

 skatteforvaltningslovens § 17, gælder tilsvarende for Skatterådet.
 Stk. 2.  

  

 Reglerne i  

 lov om værdipapirhandel §§ 34-39 om forbud mod misbrug af  

 insideroplysninger  

 finder tilsvarende anvendelse for Skatterådet.
Kapitel 10 Offentliggørelse af rådets afgørelser § 15.  

  

 Told- og skatteforvaltningen  

 træffer bestemmelse om offentliggørelse af afgørelser, som skønnes at have  

 almen interesse.
Ved offentliggørelsen skal navne på fysiske og juridiske  

 personer, CPR-, CVR- og  

 SE-numre  

 og andre personhenførbare  

 data bortset fra rådets journalnumre fjernes eller erstattes af anonymiserede  

 betegnelser.
 Stk. 2.  

  

 Vurderer  

 told- og skatteforvaltningen, at anonymisering ikke kan ske fuldt ud, skal  

 offentliggørelse undlades.
Kapitel 11 Ikrafttræden § 16.  

  

 Bekendtgørelsen træder i kraft  

 den 1. november 2005. Samtidig ophæves bekendtgørelse nr. 201 af 23. marts  

 1990  

 af forretningsorden for Ligningsrådet.
 Stk. 2.  

  

 Skatterådet  

 kan genoptage sager, hvori det tidligere Ligningsråd har truffet afgørelse  

 inden 1. november 2005, hvis Skatterådet har kompetencen på det pågældende  

 sagsområde per 1. november 2005, jf. § 12.
