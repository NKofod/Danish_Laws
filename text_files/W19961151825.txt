Fraflytning til Frankrig Reference: KSL § 1 samt LV 1995 D.A.1.1.2, D.A.1.2.2, D.A.1.1.2.5, D.A.2.1.
- Fraflytning til Frankrig - skattepligt Ligningsrådet blev af et revisionsfirma anmodet om  

 bindende forhåndsbesked om følgende:
1. Vil skatteyder A, der er fuldt skattepligtig til  

 Frankrig, være begrænset skattepligtig til Danmark for så  

 vidt angår vederlag udbetalt fra S.A.S? 2. Vil A's ægtefælle B, der er fuldt  

 skattepligtig til Frankrig, være fuldt eller begrænset  

 skattepligtig til Danmark som følge af arbejdet i Danmark? 3. Såfremt B er fuldt skattepligtig til Danmark, vil  

 dette da ændre svaret vedrørende A? Det var oplyst, at A og B påtænker at flytte  

 til Frankrig, således at der bliver tale om fuld skattepligt til  

 Frankrig. Ægtefællernes helårsbolig i Danmark sælges  

 eller langtidsudlejes, hvorimod de vil disponere over et sommerhus her i  

 landet. Ægteparret ønsker at fortsætte i deres  

 nuværende jobs som henholdsvis pilot i S.A.S. og sygehjælper ved  

 Hillerød Sygehus.
 Fraflytning til Frankrig er ifølge den kommunale  

 skatteforvaltning, sket pr. 1. juni 1996 og helårsboligen er udlejet  

 gensidigt uopsigeligt i 3 år.
Det var endvidere oplyst, at A flyver i international  

 rutetrafik efter en fast arbejdsplan med 5 arbejdsdage efterfulgt af 4  

 fridage.
Der startes og sluttes i København.
I de 5 arbejdsdage  

 beflyves samtlige af S.A.S trafikerede europæiske og  

 mellemøstlige destinationer.
Der flyves i 5/7 del af tiden i  

 udenlandsk indregistrerede luftfartøjer.
B's ugentlige arbejdstid er 32 timer og der arbejdes i 4  

 dage efterfulgt af 3 fridage.
Arbejde på søn-og helligdage  

 tæller for 12 timer.
B vil, når hun er på arbejde, bo i  

 sommerhuset i overensstemmelse med reglerne for anvendelse af sommerhuse.  

 Ægteparret har den 1. maj 1996 erhvervet en sommerhusgrund i  

 Nordsjælland og der er givet byggetilladelse til opførelse af et  

 fritidshus på 77 m2 samt carport/udhus på 25  

 m2.
Skatteministeriet, Departementet, har i en  

 afgørelse af 16. august 1993 (Told og Skat Nyt 1993-19, s. 870)  

 meddelt, at vederlag for personligt arbejde i tjenesteforhold, som  

 udføres om bord på et luftfartøj i international trafik,  

 kan beskattes i den stat, hvor det internationale luftforetagende har sin  

 ledelse, samt i den stat, hvor medarbejderen er hjemmehørende.
S.A.S.  

 anses for at have hjemsted i Stockholm.
Ligningsrådet fandt ikke, at det med fornøden  

 sikkerhed kunne afgøres, hvorvidt A vil kunne anses for  

 hjemmehørende i Danmark eller i Frankrig, jf. artikel 2, nr. 4, i den  

 dansk-franske dobbeltbe skatningsoverenskomst.
Rådet lagde i denne  

 forbindelse bl.a. vægt på, at A's flyvninger efter det oplyste  

 starter og slutter i København.
Spørgsmål 1 afvistes  

 derfor.
 Når henses til det oplyste om B's faktiske  

 benyttelse af sommerhuset som bolig, når hun arbejder på  

 Hillerød Sygehus, fandt Ligningsrådet, at hun fortsat må  

 anses for fuldt skattepligtig her til landet, jf. kildeskattelovens § 1, stk.  

 1, nr. 1.
 Under hensyn til afvisningen af spørgsmål 1  

 bortfaldt spørgsmål 3.
