Bekendtgørelse om Ebeltoft Vig Vildtreservat I medfør af § 33, stk. 1 og 2, § 49, stk. 1 og 3, og § 54, stk. 3, i lov om jagt og vildtforvaltning, jf. lovbekendtgørelse nr. 1617 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:
Formål § 1. Bekendtgørelsen har til formål at sikre Ebeltoft Vig som rasteområde for vandfugle, herunder at undgå jagt og andre forstyrrende aktiviteter i bynære og rekreative omgivelser.
Afgrænsning § 2. Ebeltoft Vig Vildtreservat omfatter som angivet på kortbilag:
 1) Den del af søterritoriet, der ligger øst for en ret linje fra det nordligste punkt på Ahl Hage mod nord-nordøst til Vibækkens udløb i Ebeltoft Vig.
2) Landarealer, grænsende til det under nr. 1 nævnte vandområde indenfor en linje mod syd for udløb af afvandingskanal til kryds mellem markvej fra Skovgårde og Spejdervejen og herfra mod nordøst af Spejdervejen til Sdr.
Strandvej, derfra langs denne vej, Strandvejen og Ndr.
Strandvej samt videre langs Ndr.
Strandvejs forlængelse til Vibækken og af Vibækken til dennes udløb i Ebeltoft Vig.
Jagt § 3. På de i § 2 nævnte områder er det forbudt at udøve jagt på eller på anden måde at ombringe, indfange eller forjage pattedyr og fugle.
 Stk. 2. På den del af vildtreservatets vandområde, der ligger syd for en ret linje fra det sydvestligste punkt af Skudehavnen vinkelret på reservatets nordvestgrænse er brætsejlads og sejlads med højere hastighed end 5 knob udenfor sejlrender forbudt.
Sejlads § 4. På vildtreservatets vandområde er sejlads med jetski, vandscootere og lignende forbudt.
 Stk. 2. På den del af vildtreservatets vandområde, der ligger syd for en ret linje fra det sydvestligste punkt af Skudehavnen vinkelret på reservatets nordvestgrænse er brætsejlads og sejlads med højere hastighed end 5 knob udenfor sejlrender forbudt.
Dispensation og tilsyn § 5. Naturstyrelsen kan, når særlige forhold taler derfor, dispensere fra bestemmelserne i §§ 3 og 4.
 Stk. 2. Naturstyrelsens afgørelser efter stk. 1 kan ikke indbringes for anden administrativ myndighed.
 § 6. Naturstyrelsen fører tilsyn med, at reservatbestemmelserne overholdes.
Straf og ikrafttrædelse § 7.  Overtrædelse af bestemmelserne i §§ 3 og 4 straffes med bøde, medmindre strengere straf er forskyldt efter den øvrige lovgivning.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 8. Bekendtgørelsen træder i kraft den 1. juli 2016.
 Stk. 2. Bekendtgørelse nr. 14001 af 26. august 1994 om Ebeltoft Vig Vildtreservat ophæves.
