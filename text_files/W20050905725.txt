 Klager  

 klagede over en artikel, der omtalte, hvorledes klager ved gentagne gange at  

 stille spørgsmål og forslag lagde beslag på store arbejdsressourcer i  

 Augustenborg Kommune og i en antenneforening.
 Pressenævnet  

 fandt, at artiklens oplysninger ikke havde en krænkende og skadelig karakter  

 i  

 forhold til klager, og nævnet fandt derfor ikke grundlag for at udtale kritik  

 af bladet for ikke at have forelagt oplysningerne for klager inden  

 offentliggørelsen.
Kendelse  

 fra Pressenævnet i sag 2004-6-127 [K] har klaget til Pressenævnet over en artikel i  

 JydskeVestkysten den 20. november 2004, idet han mener, at god presseskik er  

 tilsidesat.
 I artiklen, der bar overskriften   

  

 Klagende borger æder halv jurist  

  

 , hed det i en underrubrik:
  

  

 DEMOKRATI:  

  

 En borger  

 klager så meget, at det lægger beslag på store kommunale ressourcer.  

 Borgmester  

 Aase Nyegaard respekterer borgerens krav på retssikkerhed, men beklager de  

 spildte ressourcer.
Kendt fænomen, siger tilsynsrådet. I artiklen hed det:
 AUGUSTENBORG: En borger i Augustenborg Kommune er så ihærdig  

 efter at bruge sin demokratiske ret til at klage, at vedkommendes indsigelser  

 alene lægger beslag på halvdelen af den tid, som kommunens eneste jurist har  

 til rådighed.
- Borgeren skal selvfølgelig have sine svar, men når vi får det  

 sendt, så finder vedkommende en fodfejl, og så bliver der klaget igen.
Eller  

 den ryger til tilsynsrådet, så skal vi svare dem, fortæller borgmesteren, der  

 ikke mener, at svarene fra kommunen er for dårlige.
- Men hvis du leder efter fejl i lang tid, så finder du også  

 nogle.
Det er en balancegang.
Borgeren skal både have svar på sine spørgsmål  

 af  

 hensyn til retssikkerheden.
Som politisk ansvarlig føler jeg bare, at en  

 borger  

 tager uforholdsmæssig meget tid fra alt det andet, lyder det fra Aase  

 Nyegaard.
Forslag på forslag Antenneforeningen Blæsborg i Augustenborg har også sager fra  

 borgeren, der tager meget lang tid.
 - Vi oplever de samme forslag bliver stillet gang på gang, siger  

 formand for foreningen, Mogens Elmvang.
 Han mener dog, at det er lettere for en forening at have med  

 sådan en borger at gøre, fordi der er meget, der kan styres med en skarp  

 ordfører på generalforsamlingerne, og i yderste konsekvens bliver vedkommende  

 frataget ordet.
 Mogens Elmvang siger, at han ikke har noget imod, at medlemmerne  

 sender forslag til foreningen, men de skal bære præg af fremdrift, og det har  

 de ikke altid fra den omtalte borger.
Han nævner som konkret eksempel to stiftende  

 generalforsamlinger, hvor et forslag blev stemt ned.
Borgeren var den eneste,  

 der stemte for forslaget, og da det ikke blev vedtaget, gik han skridtet  

 videre  

 og fik det fremsendt igen  men denne gang via sin boligforening.
 - Der kunne jeg så svare med det samme, at det havde vi allerede  

 stemt om og forkastet, siger Mogens Elmvang.
Kendt fænomen Der er ikke nogen fast regel eller bagatelgrænse for, hvornår en  

 kommune skal behandle en sag fra en borger, men hvis kommunen ikke overholder  

 loven, kan en borger klage videre til tilsynsrådet.
Stiftamtmand Torben  

 Sørensen siger, at de også her kan se, at det er et almindeligt kendt  

 fænomen,  

 at der er nogle borgere, der henvender sig meget hyppigt til myndighederne.  

 Og  

 kommunerne er nødt til at holde sig til lovgivningen, selvom det kan virke  

 irriterende at behandle de mange sager.
- Det afhænger selvfølgelig af, hvilke sager det er, nogle gange  

 kan de jo skære folk af, men det har selvfølgelig sine begrænsninger, siger  

 Torben Sørensen. [K] har oplyst, at han er den i artiklen omtalte borger.
Han har  

 anført, at det er krænkende for ham, at JydskeVestkysten ikke inden  

 offentliggørelsen har kontaktet ham for at få hans kommentarer til sagerne.
JydskeVestkysten har afvist at have tilsidesat punkt A.3 i de vejledende  

 regler for god presseskik.
For det første er [K] ikke nævnt ved navn, så kun  

 de, der kender ham i forvejen, kan genkende ham.
For det andet er  

 oplysningerne  

 ikke skadelige, krænkende eller agtelsesforringende for klager, men er alene  

 af  

 konstaterende karakter.
Artiklen omtaler en borger, der er meget flittig til  

 at  

 klage, og ingen af kilderne i artiklen udtaler sig nedsættende om  

 klagevirksomheden.
Det har således ikke været nødvendigt at indhente [K]s  

 kommentarer.
Uanset at dette er bladets opfattelse, forsøgte man forgæves  

 inden  

 offentliggørelsen at kontakte [K].
 I sagens behandling har følgende nævnsmedlemmer deltaget: Axel  

 Kierkegaard, Finn Rowold, Lene Sarup og Ole Askvig.
 Pressenævnet udtaler:
Pressenævnet bemærker indledningsvis, at det ikke kan udelukkes,  

 at det er muligt for personer med kendskab til de forhold, der beskrives i  

 artiklen, at identificere [K] som den person, der er omtalt i artiklen.
Han  

 har  

 herefter retlig interesse i at klage til Pressenævnet.
I artiklen omtales blandt andet, hvorledes [K] ved gentagne  

 gange at stille spørgsmål og forslag lægger beslag på store arbejdsressourcer  

 i  

 Augustenborg Kommune og i Antenneforeningen Blæsborg.
Pressenævnet finder, at  

 artiklens oplysninger ikke har en krænkende og skadelig karakter i forhold  

 til  

 klager, og nævnet finder derfor ikke grundlag for at udtale kritik af  

 JydskeVestkysten for ikke at have forelagt oplysningerne for [K] inden  

 offentliggørelsen.
 Afgjort den 16. december 2004.
