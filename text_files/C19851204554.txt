 Meddelelse om medregning af ansættelse som sømandspræst og som præst i  

 Sydslesvig under DKU i jubilæumsanciennitet.
 Meddelelser til stiftsøvrigheden af 19. april 1985.
Jubilæumsgratiale.
Præster.
 Ved beregning af anciennitet i henseende til jubilæumsgratiale er  

 ansættelsesperioder som sømandspræst og som præst i Sydslesvig under DKU ikke  

 medregnet efter hidtidig praksis.
 Dette standpunkt er næppe rimeligt mere, efter at en modsat ordning er  

 knæsat for beregning af brugstermin vedrørende præstekjole (cirkulære 10.  

 februar 1983) og for overførelse af ferierettigheder (cirkulære 30. maj  

 1980).
 Fremtidig bedes derfor ansættelsesperioder af omtalte art medregnet ved  

 beregning af jubilæumsanciennitet.
 Der gives ikke nyordningen tilbagevirkende kraft i den udstrækning, at  

 efterbetaling skal finde sted til præster i tilfælde, hvor de - såfremt  

 nyordningen havde været gældende - ville have opnået ret til gratiale på et  

 tidligere tidspunkt end i dag.
