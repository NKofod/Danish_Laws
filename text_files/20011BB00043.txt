Fremsat den 11. oktober 2001 af  

 Søren Søndergaard (EL) og Jette Gottlieb (EL) Forslag til folketingsbeslutning om voldsramte kvinders ret til  

 ophold på kvindekrisecenter Folketinget pålægger regeringen at  

 fremsætte de nødvendige lovforslag, som kan sikre, at alle  

 voldsramte kvinder får ret til ophold på et kvindekrisecenter og  

 hjælp til den fornødne rehabilitering, herunder  

 psykologhjælp til sig selv og til eventuelle børn.
Bemærkninger til  

 forslaget Vold mod kvinder bør ikke være  

 et privat anliggende omgærdet af tavshed og tabuer, men et offentligt  

 anliggende, som samfundet har et medansvar for at bekæmpe.
Statistikken  

 viser, at stadig flere kvinder søger beskyttelse på krisecentre.  

 I 1999 flyttede 2054 kvinder og 2050 børn ind på et af de danske  

 krisecentre, hvilket var en stigning på 7 pct. i forhold til 1998. Den  

 gennemsnitlige opholdstid steg også fra 25 døgn til 28  

 døgn.
 Der er ingen tvivl om, at antallet af kvinder, der flytter  

 ind på et krisecenter, kan betragtes som toppen af isbjerget.  

 Socialforskningsinstituttets undersøgelse »Vold ude og hjemme« fra  

 1992 viser, at 9 pct. af alle kvinder over 15 år mindst én gang  

 i livet er blevet udsat for fysisk vold fra en ægtefælle eller  

 samlever.
Den vold, som mange kvinder udsættes for i hjemmene,  

 skal modgås af mange forskellige tiltag.
En række af disse vender  

 sig mod den voldsudøvende mand, men det er også  

 nødvendigt, at der sættes fokus på ofrene: Kvinden og  

 eventuelle børn.
Det er helt uacceptabelt, at kvinder i flere  

 tilfælde, når de forlader en voldelig mand sammen med deres  

 børn, tilbydes, at børnene kan blive anbragt på en  

 døgninstitution, og at kvinden selv må tage ophold hos familie  

 og venner.
I en sådan situation må kvinden have ret til  

 umiddelbart at blive sikret et trygt opholdssted sammen med sine børn.  

 Derfor skal det sikres, at der er plads nok på kvindekrisecentrene, og  

 at disse kvindekrisecentre sikres de fornødne driftsbevillinger.
Det  

 er ikke muligt at drive disse centre udelukkende ved anvendelse af frivillig  

 arbejdskraft.
Den daglige drift må sikres gennem bevillinger til at  

 ansætte det fornødne personale.
 Voldsramte kvinder og deres børn skal sikres ophold  

 og rådgivning på institutioner, som har erfaring med at tage sig  

 af kvinder og børn i denne situation.
 Ud over et trygt opholdssted skal det sikres, at kvinderne  

 får mulighed for at få hjælp til at få løst  

 andre sociale problemer, som kvinden måtte have.
Vold er stærkt traumatiserende både for  

 kvinden og for eventuelle børn.
De befinder sig i en vanskelig og  

 sårbar situation.
De vil ofte have været udsat for svære  

 psykosociale belastninger dels som følge af oplevelser i en voldsramt  

 familie og dels som følge af at have levet i en familie med  

 forskellige andre problemer ud over volden.
Derfor er det nødvendigt,  

 at der stilles psykologisk hjælp til rådighed for kvinden og  

 børnene.
Mange af de kvinder, som i dag har brug for ophold  

 på krisecentrene, tilhører etniske minoriteter.
Derfor skal det  

 sikres, at der er personale, som har kvalifikationer og erfaring til at  

 arbejde med de særlige problemstillinger, dette giver.
I den  

 forbindelse skal det afdækkes, hvilken baggrund disse kvinder og deres  

 mænd har.
Skriftlig  

 fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om voldsramte kvinders  

 ret til ophold på kvindekrisecenter.
(Beslutningsforslag nr.
B 43).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
