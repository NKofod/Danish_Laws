Fremsat den 24. februar 2005 af  

 beskæftigelsesministeren (Claus Hjort Frederiksen) Forslag til Lov  

 om ansvaret for og styringen af den aktive  

  

 beskæftigelsesindsats Afsnit I Lovens formål og område Kapitel 1 Formål og ansvar § 1.  

  

 Loven fastlægger ansvaret for og styringen af beskæftigelsesindsatsen efter  

 lov  

 om en aktiv beskæftigelsesindsats, lov om aktiv socialpolitik, lov om  

 dagpenge  

 ved sygdom eller fødsel og lov om kompensation til handicappede i erhverv  

 m.v.
 Stk. 2.  

  

 Loven  

 fastlægger endvidere ansvaret for og styringen af beskæftigelsesindsatsen  

 efter  

 lov om integration af udlændinge i Danmark (integrationsloven).
 § 2.  

  

 Ansvaret for beskæftigelsesindsatsen påhviler staten og kommunalbestyrelsen.
 Stk. 2.  

  

 Sikring af  

 resultater og effekter af beskæftigelsesindsatsen sker i et samspil med  

 Beskæftigelsesrådet, de regionale beskæftigelsesråd og de lokale  

 beskæftigelsesråd efter denne lovs bestemmelser.
 § 3.  

  

 Staten og kommunalbestyrelsen varetager beskæftigelsesindsatsen i jobcentre,  

 jf. kapitel 3.
 § 4.  

  

 Beskæftigelsesministeren kan fastsætte regler om gennemførelse af forsøgs- og  

 udviklingsinitiativer inden for beskæftigelsesindsatsen efter § 1,  

 stk. 1, der fraviger bestemmelserne i denne lov.
Afsnit II Ansvarlige for beskæftigelsesindsatsen Kapitel 2 Staten § 5.  

  

 Beskæftigelsesministeren  

 opretter fire statslige beskæftigelsesregioner, som omfatter 1)  

 	  

 Region Nordjylland, 2)  

 	  

 Region Midtjylland, 3)  

 	  

 Region Syddanmark og 4)  

 	  

 Region Hovedstaden og  

 Region Sjælland.
Stk. 2.  

  

 I hver  

 beskæftigelsesregion oprettes et regionskontor, der ledes af en  

 regionsdirektør.
Beskæftigelsesministeren ansætter  

 regionsdirektøren.
 Stk. 3.  

  

 Arbejdsmarkedsstyrelsen ansætter efter indstilling fra regionsdirektøren det  

 øvrige personale i regionskontoret.
 § 6.  

  

 Staten overvåger og analyserer i beskæftigelsesregionerne udviklingen på  

 arbejdsmarkedet samt overvåger og følger op på statens og kommunernes  

 beskæftigelsesindsats i jobcentrene med henblik på at sikre resultater og  

 effekter af indsatsen.
 Stk. 2.  

  

 Staten har  

 ansvaret for og beslutter, hvordan staten skal planlægge og udføre den  

 statslige beskæftigelsesindsats i jobcentre, jf. § 15.  

 Beskæftigelsesindsatsen omfatter indsatsen efter lov om en aktiv  

 beskæftigelsesindsats for arbejds- og uddannelsessøgende, private og  

 offentlige  

 arbejdsgivere samt personer, der modtager dagpenge eller aktiveringsydelse  

 efter lov om arbejdsløshedsforsikring m.v., samt indsatsen efter lov om  

 kompensation til handicappede i erhverv m.v.
§ 7.  

  

 Beskæftigelsesministeren  

 er øverste administrative myndighed for beskæftigelsesregionerne og for den  

 statslige beskæftigelsesindsats i jobcentre.
Arbejdsmarkedsstyrelsen  

 varetager  

 den daglige ledelse på landsplan.
 Stk. 2.  

  

 Arbejdsmarkedsstyrelsen kan oprette særlige enheder til at varetage den  

 statslige beskæftigelsesindsats i jobcentrene.
Beskæftigelsesregionerne § 8.  

  

 Beskæftigelsesregionen overvåger og analyserer udviklingen på det regionale  

 arbejdsmarked og stiller denne viden til rådighed for de ansvarlige for  

 beskæftigelsesindsatsen og andre relevante interessenter på arbejdsmarkedet.
 Stk. 2.  

  

 Beskæftigelsesregionen overvåger og tilvejebringer dokumentation for  

 resultater  

 og effekter af den statslige og kommunale beskæftigelsesindsats i jobcentre,  

 herunder dokumentation for resultatproblemer i enkelte jobcentre.
 Stk. 3.  

  

 Regionsdirektøren varetager sekretariatsbistanden for det regionale  

 beskæftigelsesråd, jf. kapitel 6, og sikrer, at rådets beslutninger er  

 lovlige.
 § 9.  

  

 Regionsdirektøren gennemfører efter inddragelse af det regionale  

 beskæftigelsesråd og med beskæftigelsesministerens godkendelse statslige  

 rammeudbud for beskæftigelsesindsatsen over for målgrupper, som har særlige  

 problemer i forhold til arbejdsmarkedet, og som er spredt på tværs af  

 jobcentre  

 og kræver en specialiseret indsats.
 Stk. 2.  

  

 Beskæftigelsesministeren godkender efter aftale med ministeren for  

 flygtninge,  

 indvandrere og integration rammeudbud, jf. stk. 1, der vedrører  

 beskæftigelsesindsatsen over for udlændinge omfattet af integrationsloven.
 Stk. 3.  

  

 De  

 ansvarlige for beskæftigelsesindsatsen i jobcenteret har pligt til at anvende  

 de andre aktører, der er omfattet af statslige rammeudbud.
 Stk. 4.  

  

 Regionsdirektøren kan efter ansøgning fra de ansvarlige for  

 beskæftigelsesindsatsen i et jobcenter og efter en konkret vurdering af  

 jobcenterets indsats og resultater over for målgruppen, der er omfattet af et  

 rammeudbud efter stk. 1 eller 2, fritage de ansvarlige for  

 beskæftigelsesindsatsen for pligten til at anvende de andre aktører efter  

 stk. 3. Regionsdirektøren inddrager i denne forbindelse det regionale  

 beskæftigelsesråd.
 § 10.  

  

 Regionsdirektøren kan efter inddragelse af det regionale beskæftigelsesråd og  

 med ministerens godkendelse indgå aftaler med institutioner, andre aktører  

 eller de ansvarlige for beskæftigelsesindsatsen i et jobcenter om at stille  

 specialistviden om særlige indsatsområder til rådighed for jobcentrene.
 § 11.  

  

 Hvis regionsdirektøren konstaterer, jf. § 8, stk. 2, at den  

 statslige  

 eller kommunale beskæftigelsesindsats i et jobcenter ikke opfylder  

 lovgivningens krav til beskæftigelsesindsatsen, eller at resultater af  

 indsatsen afviger væsentligt fra resultater i sammenlignelige jobcentre, kan  

 regionsdirektøren indgå en skriftlig aftale med de ansvarlige for  

 beskæftigelsesindsatsen i jobcenteret om at forbedre indsatsen.
Stk. 2.  

  

 Hvis der ikke kan opnås enighed om en  

 aftale, eller beskæftigelsesindsatsen ikke forbedres som aftalt, jf.  

 stk. 1, kan beskæftigelsesministeren efter indstilling fra  

 regionsdirektøren pålægge de ansvarlige for beskæftigelsesindsatsen i  

 jobcenteret at benytte andre aktører i beskæftigelsesindsatsen.
Pålæg om at  

 benytte andre aktører i beskæftigelsesindsatsen over for udlændinge omfattet  

 af  

 integrationsloven gives efter aftale med ministeren for flygtninge,  

 indvandrere  

 og integration.
 Stk. 3.  

  

 Regionsdirektøren skal inddrage det regionale beskæftigelsesråd i de  

 situationer, der er nævnt i stk. 1 og 2.
 Stk. 4.  

  

 De  

 ansvarlige for beskæftigelsesindsatsen i jobcenteret har pligt til at følge  

 et  

 pålæg efter stk. 2 og afholder udgifterne som følge heraf.
 § 12.  

  

 Regionsdirektøren  

 kan som led i aftalen med de ansvarlige for beskæftigelsesindsatsen, jf.  

 § 11, stk. 1, finansiere konsulentbistand, der kan medvirke til at  

 forbedre indsatsen i jobcenteret.
Kommunerne § 13.  

  

 Kommunalbestyrelsen har ansvaret for og beslutter, hvordan kommunen skal  

 planlægge og udføre den kommunale beskæftigelsesindsats i jobcentre, jf. §  

 15.
Stk. 2.  

  

 Den kommunale  

 beskæftigelsesindsats omfatter kommunens opgaver 1)  

 	  

 efter lov om en aktiv  

 beskæftigelsesindsats og 2)  

 	  

 beskæftigelsesrettede  

 opgaver over for borgere og virksomheder i henhold til lov om aktiv  

 socialpolitik, lov om dagpenge ved sygdom eller fødsel og integrationsloven  

 samt 3)  

 	  

 opgaverne efter stk.  

 3.
Stk. 3.  

  

 Kommunalbestyrelsen tilrettelægger formidlingen af virksomhedsrettede sociale  

 tilbud m.v.
Kommunalbestyrelsen udvikler og styrker endvidere indsatsen for  

 at  

 inddrage virksomhederne i indsatsen efter lov om en aktiv  

 beskæftigelsesindsats, herunder revalidering og andre virksomhedsrettede  

 tilbud.
Indsatsen tilrettelægges med udgangspunkt i lokale forhold, herunder  

 lokale ressourcer og behov.
 Stk. 4.  

  

 Beskæftigelsesministeren fastsætter regler om, hvilke beskæftigelsesrettede  

 opgaver i lov om aktiv socialpolitik og lov om dagpenge ved sygdom eller  

 fødsel  

 der er omfattet af den kommunale beskæftigelsesindsats.
 Stk. 5.  

  

 Ministeren for  

 flygtninge, indvandrere og integration fastsætter efter aftale med  

 beskæftigelsesministeren regler om, hvilke beskæftigelsesrettede opgaver  

 efter  

 integrationsloven der er omfattet af den kommunale beskæftigelsesindsats.
 § 14.  

  

 Kommunalbestyrelsen skal drage omsorg for, at en særskilt del af kommunens  

 forvaltning alene udfører den kommunale beskæftigelsesindsats.  

 Kommunalbestyrelsen kan dog beslutte, at denne del af forvaltningen også  

 varetager kommunens opgaver i relation til Ungdommens Uddannelsesvejledning  

 efter kapitel 2 i lov om vejledning om valg af uddannelse og erhverv, jf. dog  

 bestemmelserne i nævnte lovs § 8.
Stk. 2.  

  

 Økonomiudvalget  

 i kommunen skal varetage den umiddelbare forvaltning af kommunens opgaver  

 efter  

 lov om en aktiv beskæftigelsesindsats, lov om aktiv socialpolitik, dog ikke  

 kapitel 10 og 10 a, lov om dagpenge ved sygdom eller fødsel samt  

 beskæftigelsesindsatsen efter integrationsloven og ydelser knyttet hertil,  

 dog  

 ikke §§ 35-39. Kommunalbestyrelsen kan dog i stedet nedsætte et stående  

 udvalg,  

 der varetager disse opgaver.
Udvalget kan endvidere varetage den umiddelbare  

 forvaltning af den kommunale erhvervspolitik og de i stk. 1 nævnte  

 vejledningsopgaver, medmindre opgaverne skal varetages i et kommunalt  

 fællesskab eller lignende, jf. den nævnte lovs § 8. Udvalget kan ikke  

 varetage  

 andre opgaver.
 Stk. 3.  

  

 I kommuner med  

 magistratsordning varetages den umiddelbare forvaltning af de i stk. 2, 1.  

 pkt., nævnte opgaver af borgmesteren eller af et andet medlem af magistraten,  

 der herudover alene kan varetage den umiddelbare forvaltning af den kommunale  

 erhvervspolitik og Ungdommens Uddannelsesvejledning, jf. dog stk. 2, 3. pkt.
 Stk. 4.  

  

 Kommunalbestyrelsen kan behandle sager om hjælp til enkeltpersoner efter de  

 regler, der er nævnt i stk. 2.
Afsnit III Jobcentre Kapitel 3 Etablering og opgaver § 15.  

  

 For at sikre en sammenhængende indsats over for borgere og virksomheder  

 samarbejder staten og kommunen om beskæftigelsesindsatsen på et bestemt  

 tjenestested (et jobcenter), som kommunalbestyrelsen opretter i kommunen.
 Stk. 2.  

  

 I  

 jobcenteret skal der i beskæftigelsesindsatsen over for borgere være fokus på  

 beskæftigelse, selvforsørgelse og rådighed.
 § 16.  

  

 Kommunalbestyrelsen varetager alle opgaverne efter § 13 i jobcenteret.
 Stk. 2.  

  

 Staten varetager  

 som minimum de generelle serviceopgaver efter de love og over for de  

 målgrupper, der er nævnt i § 6, stk. 2, i jobcenteret.
 Stk. 3.  

  

 De generelle  

 serviceopgaver omfatter:
 1)  

 	  

 Generel information  

 og vejledning.
 2)  

 	  

 Registrering af  

 arbejdssøgende.
 3)  

 	  

 Etablering af kontakt  

 mellem virksomhed og jobsøgende.
 4)  

 	  

 Administration af lov  

 om kompensation til handicappede i erhverv m.v.
 Stk. 4.  

  

 De generelle  

 serviceopgaver omfatter endvidere følgende opgaver for personer, der er  

 omfattet af § 2, nr. 1, i lov om en aktiv beskæftigelsesindsats, og som har  

 op  

 til 6 måneders sammenlagt ledighed:
 1)  

 	  

 At yde bistand i  

 forbindelse med, at ledige indlægger CV i Jobnet og at afholde CV-samtaler.
 2)  

 	  

 Det individuelle  

 kontaktforløb.
 3)  

 	  

 Udarbejdelse af  

 jobplaner med henblik på at understøtte den lediges jobsøgning.
 4)  

 	  

 Visitation til anden  

 aktør.
 Stk. 5.  

  

 Staten i  

 jobcenteret henviser efter 6 måneders sammenlagt ledighed personer, der er  

 omfattet af § 2, nr. 1, i lov om en aktiv beskæftigelsesindsats, til et  

 jobcenter, der varetager særlige opgaver, jf. § 17, medmindre der er behov  

 for  

 en særlig indsats tidligere.
§ 17.  

  

 Beskæftigelsesministeren  

 beslutter i hvilke jobcentre, staten ud over de generelle serviceopgaver, jf.  

 § 16, stk. 3 og 4, varetager særlige opgaver efter de love og over  

 for de målgrupper, der er nævnt i § 6, stk. 2, for personer med  

 bopæl  

 i kommunen.
Staten varetager i disse jobcentre endvidere særlige opgaver for  

 personer, der henvises fra jobcentre i andre kommuner, jf. § 16,  

 stk. 5.
 § 18.  

  

 Kommunalt og statsligt ansatte i jobcenteret kan efter anvisning fra de  

 ansvarlige for beskæftigelsesindsatsen udføre myndighedsopgaver på vegne af  

 såvel staten som kommunen i forbindelse med beskæftigelsesindsatsen.
 § 19.  

  

 Beskæftigelsesministeren  

 kan efter forhandling med Kommunernes Landsforening fastsætte regler om  

 samarbejdet mellem staten og kommunen i jobcenteret.
Delegation til kommunen og overførsel af statsligt  

 ansatte § 20.  

  

 Beskæftigelsesministeren kan bemyndige en kommunalbestyrelse til at varetage  

 udøvelsen af statens beskæftigelsesindsats i et jobcenter, jf. § 6,  

 stk. 2.
 Stk. 2.  

  

 Når  

 beskæftigelsesministeren bemyndiger  

 en kommunalbestyrelse til at varetage udøvelsen af statens  

 beskæftigelsesindsats, jf. stk. 1, bemyndiges kommunalbestyrelsen  

 samtidig til at varetage udøvelsen af statens opgaver i jobcenteret efter  

 anden lovgivning.
 Stk. 3.  

  

 Når arbejdsdokumenter, der i henhold til lov om offentlighed i forvaltningen  

 og forvaltningsloven er interne, videregives i medfør af stk. 1 eller  

 stk. 2, mister dokumenterne ikke som følge af videregivelsen deres  

 interne karakter.
 Stk. 4.  

  

 Kapitel 2, § 9 og §§ 10-11 b i lov om retssikkerhed og  

 administration på det sociale område finder anvendelse, når kommunen  

 behandler sager inden for områder, som kommunen har fået bemyndigelse til at  

 varetage efter stk. 1 og 2. Bestemmelsen i § 11 a, stk. 1,  

 finder dog ikke anvendelse ved udveksling af oplysninger med  

 arbejdsløshedskasser som led i kommunens varetagelse af  

 beskæftigelsesindsatsen efter stk. 1 og 2.
 Stk. 5.  

  

 Klager over afgørelser, der er truffet efter bemyndigelse i medfør af  

 stk. 1 og 2, kan indbringes for den myndighed, der efter den pågældende  

 lovgivning er  

 klageinstans for afgørelser, truffet af staten i jobcenteret.
Stk. 6.  

  

 Beskæftigelsesministeren kan tilbagekalde bemyndigelsen efter stk. 1,  

 hvis  

 der i de i § 11 nævnte situationer ikke kan opnås enighed om en aftale,  

 eller beskæftigelsesindsatsen ikke forbedres som aftalt.
Samtidig  

 tilbagekaldes  

 bemyndigelsen til at varetage udøvelsen af statens opgaver i jobcenteret  

 efter  

 anden lovgivning, jf. stk. 2.
 § 21.  

  

 Kommunen overtager statsligt ansatte, der udelukkende eller helt overvejende  

 er  

 beskæftiget med varetagelsen af opgaver, der efter § 20 overføres til  

 kommunen, jf. dog § 23.
 Stk. 2.  

  

 Kommunen  

 overtager herudover en forholdsmæssig del af de statsligt ansatte, der ikke  

 er  

 omfattet af stk. 1, og som ikke udelukkende eller helt overvejende er  

 beskæftiget med varetagelsen af opgaver, der efter § 20 overføres til  

 kommunen, jf. dog § 23.
 § 22.  

  

 De  

 pligter og rettigheder, der følger af lov om lønmodtageres retsstilling ved  

 virksomhedsoverdragelse, finder tilsvarende anvendelse for ansatte, der er  

 ansat i henhold til overenskomst eller individuel aftale, og som i  

 forbindelse  

 med overførslen efter § 21 ikke er omfattet af lov om lønmodtageres  

 retsstilling  

 ved virksomhedsoverdragelse.
 § 23.  

  

 Statslige tjenestemænd, som på tidspunktet for bemyndigelsen efter § 20  

 er  

 beskæftiget med varetagelsen af opgaver, der efter § 20 overføres til  

 kommunen, udlånes fra dette tidspunkt til kommunen med henblik på varetagelse  

 af opgaverne i den pågældende kommunes jobcenter.
 Stk. 2.  

  

 Den  

 statslige tjenestemand opretholder den statslige ansættelse og de herfor  

 gældende vilkår under tjenestemandens udførelse af de opgaver, der er nævnt i  

 stk. 1.
 Stk. 3.  

  

 Tjenestemanden har ikke krav på rådighedsløn, ventepenge eller pension som  

 følge af udlånet til en kommune og har pligt til at underkaste sig de  

 forandringer i sine tjenesteforretningers omfang og beskaffenhed, som følger  

 af  

 dette udlån.
Stk. 4.  

  

 Staten  

 udbetaler løn m.v., herunder pensionsindbetalinger, til statstjenestemænd,  

 der  

 i henhold til stk. 1 udlånes til den pågældende kommune.
Den pågældende  

 kommune refunderer statens udgifter hertil.
Finansministeren fastsætter  

 nærmere  

 bestemmelser herom.
 Stk. 5.  

  

 Hvis den  

 pågældende kommune ikke længere har behov for at beskæftige en tjenestemand,  

 som er udlånt efter stk. 1, kan kommunen efter forudgående varsling af  

 staten bringe tjenestemandens udlånsforhold til kommunen til ophør med det  

 for  

 tjenestemanden gældende opsigelsesvarsel.
 Stk. 6.  

  

 Den  

 endelige administrative afgørelse af tvivlsspørgsmål efter stk. 1-5  

 træffes af finansministeren efter forhandling med de involverede parter.
 § 24.  

  

 Hvis beskæftigelsesministeren tilbagekalder bemyndigelsen, jf. § 20,  

 stk. 6, finder principperne i §§ 21-23 tilsvarende anvendelse.
Beskæftigelsesplan og resultatrevision § 25.  

  

 De  

 ansvarlige for beskæftigelsesindsatsen i jobcenteret skal udarbejde en plan  

 for  

 det kommende års beskæftigelsesindsats.
Planen skal omhandle den samlede  

 indsats og indsatsen fordelt på stat og kommune.
Det lokale beskæftigelsesråd  

 inddrages i forbindelse med udarbejdelse af beskæftigelsesplanen.  

 Beskæftigelsesplanen skal med rådets bemærkninger indgå i statens og  

 kommunalbestyrelsens budgetarbejde for beskæftigelsesindsatsen i det kommende  

 år.
 Stk. 2.  

  

 Beskæftigelsesministeren kan fastsætte regler om, hvilke oplysninger  

 beskæftigelsesplanen skal indeholde og om form og frister for udarbejdelsen  

 af  

 beskæftigelsesplanen.
§ 26.  

  

 De  

 ansvarlige for beskæftigelsesindsatsen i jobcenteret skal årligt udarbejde en  

 resultatrevision.
Resultatrevisionen skal vise resultater og effekter af den  

 samlede beskæftigelsesindsats i jobcenteret og resultater og effekter fordelt  

 på stat og kommune.
Stk. 2.  

  

 Resultatrevisionen forelægges kommunalbestyrelsen med det lokale  

 beskæftigelsesråds bemærkninger forud for vedtagelsen af budgettet for det  

 kommende år.
Resultatrevisionen indgår i den statslige planlægning og  

 budgettering af beskæftigelsesindsatsen for det kommende år med det lokale  

 beskæftigelsesråds bemærkninger.
 Stk. 3.  

  

 Beskæftigelsesministeren kan fastsætte regler om, hvilke oplysninger  

 resultatrevisionen skal indeholde og om form og frister for udarbejdelsen af  

 resultatrevisionen.
 § 27.  

  

 De  

 ansvarlige for beskæftigelsesindsatsen i jobcenteret sender  

 beskæftigelsesplanen og resultatrevisionen til det regionale  

 beskæftigelsesråd  

 med det lokale beskæftigelsesråds bemærkninger.
Afsnit IV Andre aktører Kapitel 4 Inddragelse af andre aktører § 28.  

  

 Staten og kommunalbestyrelsen kan overlade det til andre at udføre opgaverne  

 efter lov om en aktiv beskæftigelsesindsats.
Ansvaret for indsatsen påhviler  

 fortsat staten og kommunalbestyrelsen.
 § 29.  

  

 Beskæftigelsesministeren  

 kan fastsætte regler om, hvordan beskæftigelsesindsatsen efter lov om en  

 aktiv  

 beskæftigelsesindsats kan varetages af andre aktører, herunder hvordan  

 personer, der er omfattet af loven, skal have mulighed for at vælge mellem  

 flere aktører.
 Stk. 2.  

  

 Beskæftigelsesministeren kan fastsætte regler om krav til sagsbehandlingen i  

 forhold til den opgave, der udføres, når staten overlader opgaver efter lov  

 om  

 en aktiv beskæftigelsesindsats til andre aktører.
 § 30.  

  

 Beskæftigelsesministeren kan fastsætte fælles landsdækkende krav til udbud og  

 kontrakter med andre aktører om beskæftigelsesindsatsen efter lov om en aktiv  

 beskæftigelsesindsats, lov om aktiv socialpolitik og lov om dagpenge ved  

 sygdom  

 eller fødsel.
 Stk. 2.  



  

 Ministeren  

 for flygtninge, indvandrere og integration kan fastsætte, at de fælles  

 landsdækkende krav til udbud og kontrakter med andre aktører, som  

 beskæftigelsesministeren fastsætter, jf. stk. 1, helt eller delvist skal  

 finde anvendelse i forhold til udbud og kontrakter med andre aktører  

 vedrørende  

 beskæftigelsesindsatsen, som jobcenteret varetager efter integrationsloven.
 § 31.  

  

 Kommunalbestyrelsen  

 skal fastsætte måltal for, hvor stor en del af beskæftigelsesindsatsen efter  

 lov om en aktiv beskæftigelsesindsats, der skal varetages af andre aktører.
 Stk. 2.  

  

 Beskæftigelsesministeren  

 kan fastsætte regler for kommunens opstilling af måltal.
 § 32.  

  

 Kommunalbestyrelsen  

 skal offentliggøre kommunens egne enhedsomkostninger i forbindelse med  

 beskæftigelsesindsatsen efter lov om en aktiv beskæftigelsesindsats med  

 henblik  

 på, at konkurrencevilkår og omkostningsforhold bliver gennemskuelige.
 Stk. 2.  

  

 Beskæftigelsesministeren  

 kan fastsætte regler for kommunens pligter efter stk. 1.
 § 33.  

  

 Beskæftigelsesministeren  

 kan efter indstilling fra direktørerne for Arbejdsdirektoratet og  

 Arbejdsmarkedsstyrelsen fastsætte regler om arbejdsløshedskassernes mulighed  

 for at udføre opgaver efter lov om en aktiv beskæftigelsesindsats.
 § 34.  

  

 Staten og kommunen overlader oplysninger til en anden aktør om en persons  

 beskæftigelsesprofil og forløb, den hidtidige indsats samt øvrige forhold,  

 som  

 er nødvendige for den anden aktørs gennemførelse af den aftalte  

 beskæftigelsesindsats efter lov om en aktiv beskæftigelsesindsats, lov om  

 aktiv  

 socialpolitik og lov om dagpenge ved sygdom eller fødsel.
 Stk. 2.  

  

 Den anden  

 aktør må ikke benytte eller udveksle de modtagne oplysninger til formål ud  

 over  

 det aftalte eller tilføje nye oplysninger, der er begrundet i andre formål.
Afsnit V Kollegiale organer og samspillet med myndighederne  

 om den aktive beskæftigelsesindsats Kapitel 5 Beskæftigelsesrådet Formål § 35.  

  

 Til  

 at rådgive beskæftigelsesministeren i spørgsmål om beskæftigelsespolitikken,  

 jf. §§ 37 og 38, nedsætter beskæftigelsesministeren Beskæftigelsesrådet.
Sammensætning § 36.  

  

 Beskæftigelsesrådet  

 består af  

 en formand og 25 andre  

 medlemmer.
 Stk. 2.  

  

 Beskæftigelsesministeren udpeger, bortset fra formanden, medlemmerne af  

 Beskæftigelsesrådet efter indstilling fra de i rådet repræsenterede  

 organisationer og myndigheder således:
1)  

 	  

 8 fra Dansk  

 Arbejdsgiverforening, 2)  

 	  

 8 fra  

 Landsorganisationen i Danmark, 3)  

 	  

 1 fra  

 Sammenslutningen af Landbrugets Arbejdsgiverforeninger, 4)  

 	  

 1 fra Funktionærernes  

 og Tjenestemændenes Fællesråd, 5)  

 	  

 1 fra Akademikernes  

 Centralorganisation, 6)  

 	  

 1 fra Ledernes  

 Hovedorganisation, 7  

 )  

 	  

 4 fra Kommunernes Landsforening og 8)  

 	  

 1 fra De Samvirkende  

 Invalideorganisationer.
Stk. 3.  

  

 Beskæftigelsesministeren  

 udpeger på samme måde en suppleant for hver af de i rådet repræsenterede  

 organisationer og myndigheder, dog således, at der udpeges to suppleanter for  

 organisationer med flere end tre pladser.
Under et medlems midlertidige  

 forfald  

 indtræder en suppleant i medlemmets sted.
I perioder, hvor en suppleant ikke  

 er  

 indtrådt i et medlems sted, kan suppleanten deltage i rådets møder uden  

 stemmeret.
 Stk. 4.  

  

 Beskæftigelsesministeren  

 udpeger rådets formand og en suppleant for denne efter indstilling fra rådets  

 medlemmer.
 Stk. 5.  

  

 Der  

 tilforordnes rådet tre repræsentanter for Beskæftigelsesministeriet, to  

 repræsentanter for Ministeriet for Flygtninge, Indvandrere og Integration, en  

 repræsentant for Finansministeriet, en repræsentant for Socialministeriet og  

 en  

 repræsentant for Undervisningsministeriet.
Stk. 6.  

  

 Medlemmerne,  

 herunder formanden, suppleanterne samt de tilforordnede udpeges for fire år  

 ad  

 gangen.
Beskæftigelsesrådets funktionsperiode regnes fra den 1. juni året  

 efter  

 det kommunale og regionale valgår.
Finder udpegningen sted i løbet af en  

 periode, gælder den til periodens udløb.
 Stk. 7.  

  

 Rådet  

 fastsætter selv sin forretningsorden.
 Stk. 8.  

  

 Beskæftigelsesministeren  

 drager omsorg for at varetage rådets sekretariatsforretninger.
Opgaver Samspillet på centralt plan § 37.  

  

 Beskæftigelsesrådet  

 medvirker i styringen af beskæftigelsesindsatsen gennem rådgivning af  

 beskæftigelsesministeren og ministeren for flygtninge, indvandrere og  

 integration og afgiver indstilling om:
1)  

 	  

 større  

 beskæftigelsespolitiske udspil, herunder tilrettelæggelse og offentliggørelse  

 af analyser, 2)  

 	  

 forsøgsaktiviteter,  

 projekter og udviklingsprogrammer, 3)  

 	  

 beskæftigelsesministerens  

 kontrakt med de regionale beskæftigelsesråd, jf. § 41, stk. 2,  

 herunder om ministerens udmelding af mål for beskæftigelsesindsatsen, 4)  

 	  

 opfølgning på  

 beskæftigelsesindsatsen og 5)  

 	  

 forslag til love og  

 anden regelfastsættelse på det beskæftigelsespolitiske område.
 Stk. 2.  

  

 Beskæftigelsesrådet  

 afgiver hvert år en beskæftigelsespolitisk redegørelse om udviklingen på  

 arbejdsmarkedet med fokus på resultater og effekter af  

 beskæftigelsesindsatsen.
§ 38.  

  

 Med henblik på en særlig indsats kan der afsættes en mindre del af  

 bevillingen  

 til beskæftigelsesindsatsen til en central pulje.
Beskæftigelsesministeren  

 forestår anvendelsen af den centrale pulje efter indstilling fra  

 Beskæftigelsesrådet.
 Stk. 2.  

  

 Beskæftigelsesministeren kan fastsætte nærmere regler for den centrale puljes  

 anvendelse.
Kapitel 6 De regionale beskæftigelsesråd Formål § 39.  

  

 Beskæftigelsesministeren  

 nedsætter et regionalt beskæftigelsesråd i hver beskæftigelsesregion, jf.  

 § 5, til at overvåge og analysere udviklingen på arbejdsmarkedet og  

 medvirke til at sikre resultater og effekter af beskæftigelsesindsatsen.
Sammensætning § 40.  

  

 Det regionale beskæftigelsesråd består af en formand og 21 andre medlemmer,  

 dog  

 42 i beskæftigelsesregionen for Hovedstaden og Sjælland.
 Stk. 2.  

  

 Beskæftigelsesministeren  

 udpeger, bortset fra formanden, medlemmerne af rådet efter indstilling fra de  

 i  

 rådet repræsenterede organisationer og myndigheder således:
1)  

 	  

 5 fra Dansk  

 Arbejdsgiverforening, dog 10 i beskæftigelsesregionen for Hovedstaden og  

 Sjælland, 2)  

 	  

 5 fra  

 Landsorganisationen i Danmark, dog 10 i beskæftigelsesregionen for  

 Hovedstaden  

 og Sjælland, 3)  

 	  

 1 fra Sammenslutningen  

 af Landbrugets Arbejdsgiverforeninger, dog 2 i beskæftigelsesregionen for  

 Hovedstaden og Sjælland, 4)  

 	  

 1 fra Funktionærernes  

 og Tjenestemændenes Fællesråd, dog 2 i beskæftigelsesregionen for Hovedstaden  

 og Sjælland, 5)  

 	  

 1 fra Akademikernes  

 Centralorganisation, dog 2 i beskæftigelsesregionen for Hovedstaden og  

 Sjælland, 6)  

 	  

 1 fra Ledernes  

 Hovedorganisation, dog 2 i beskæftigelsesregionen for Hovedstaden og  

 Sjælland, 7)  

 	  

 5 fra kommunerne  

 beliggende i beskæftigelsesregionen i forening, dog 10 fra kommunerne  

 beliggende i beskæftigelsesregionen for Hovedstaden og Sjælland i forening, 8)  

 	  

 1 fra De Samvirkende  

 Invalideorganisationer, dog 2 i beskæftigelsesregionen for Hovedstaden og  

 Sjælland og 9)  

 	  

 1 fra regionsrådet,  

 dog 1 fra hver af de to regionsråd i beskæftigelsesregionen for Hovedstaden  

 og  

 Sjælland.
 Stk. 3.  

  

 Samtidig  

 udpeger beskæftigelsesministeren på samme måde en suppleant for hvert medlem.
Stk. 4.  

  

 Medlemmerne  

 og suppleanterne udpeges for fire år ad gangen bortset fra formanden og  

 dennes  

 suppleant.
Det regionale beskæftigelsesråds funktionsperiode regnes fra den  

 1.  

 juni året efter det kommunale og regionale valgår.
Finder udpegningen sted i  

 løbet af en periode, gælder den til periodens udløb.
 Stk. 5.  

  

 Rådets  

 formand og suppleanten for denne udpeges for en to-årig periode af rådets  

 medlemmer.
 Stk. 6.  

  

 Rådet  

 fastsætter selv sin forretningsorden.
 Stk. 7.  

  

 Regionsdirektøren  

 varetager sekretariatsbistanden for det regionale beskæftigelsesråd, jf.  

 § 8, stk. 3.
Opgaver Samspillet på regionalt plan § 41.  

  

 Det regionale beskæftigelsesråd overvåger arbejdsmarkedet og kan iværksætte  

 undersøgelser af beskæftigelsespolitiske problemstillinger.
Rådet overvåger  

 endvidere den statslige og den kommunale beskæftigelsesindsats i jobcentrene  

 og  

 udarbejder årligt en analyserapport om resultater og effekter af indsatsen i  

 jobcentrene.
Stk. 2.  

  

 Det  

 regionale beskæftigelsesråd indgår årligt en kontrakt med  

 beskæftigelsesministeren, der indeholder mål for beskæftigelsesindsatsen samt  

 mål og resultatkrav for beskæftigelsesregionerne og de regionale  

 beskæftigelsesråd.
Hvis kontrakten indeholder mål, der vedrører indsatsen for  

 udlændinge, der er omfattet af integrationsloven, indgår  

 beskæftigelsesministeren kontrakten efter aftale med ministeren for  

 flygtninge,  

 indvandrere og integration.
 Stk. 3.  

  

 Det  

 regionale beskæftigelsesråd drøfter på baggrund af analyserapporten, jf.  

 stk. 1, den regionale beskæftigelsesindsats med de relevante  

 interessenter  

 på beskæftigelsesområdet i regionen, f.eks. på en årlig konference.
 Stk. 4.  

  

 Det  

 regionale beskæftigelsesråd koordinerer uddannelses- og erhvervsvejledningen.
 § 42.  

  

 Det  

 regionale beskæftigelsesråd kan indstille til regionsdirektøren, at denne  

 indgår en aftale efter § 11, stk. 1, hvis beskæftigelsesindsatsen i  

 et jobcenter ikke opfylder lovgivningens krav, eller hvis resultater af  

 indsatsen afviger væsentligt fra resultater i sammenlignelige jobcentre.  

 Rådet  

 kan endvidere indstille til regionsdirektøren, at der gives de ansvarlige for  

 beskæftigelsesindsatsen i et jobcenter pålæg om at benytte andre aktører i  

 indsatsen, hvis der ikke kan opnås enighed om en aftale, eller indsatsen ikke  

 forbedres som aftalt, jf. § 11, stk. 2.
 § 43.  

  

 Det regionale beskæftigelsesråd kan indstille til regionsdirektøren, at denne  

 gennemfører statslige rammeudbud for beskæftigelsesindsatsen over for særlige  

 grupper, jf. § 9.
§ 44.  

  

 Det regionale beskæftigelsesråd kan inden for rammerne af en særlig statslig  

 bevilling iværksætte initiativer, der skal forebygge og afhjælpe mangel på  

 arbejdskraft.
Regionsdirektøren udfører rådets beslutning om anvendelsen af  

 bevillingen og varetager administration og regnskab m.v.
 Stk. 2.  

  

 Beskæftigelsesministeren fastsætter nærmere regler om anvendelsen af midler  

 til  

 at forebygge og afhjælpe mangel på arbejdskraft.
§ 45.  

  

 Det regionale beskæftigelsesråd kan inden for rammerne af en særlig statslig  

 bevilling iværksætte initiativer til at sikre en hurtig og aktiv indsats i  

 forbindelse med større virksomhedslukninger eller større afskedigelser af  

 stor betydning for et lokalområde.
Regionsdirektøren udfører rådets  

 beslutning  

 om anvendelsen af bevillingen og varetager administration og regnskab m.v.
Kapitel 7 De lokale beskæftigelsesråd Formål § 46.  

  

 Kommunalbestyrelsen nedsætter et lokalt beskæftigelsesråd til at rådgive de  

 ansvarlige for beskæftigelsesindsatsen i jobcenteret og til at samordne og  

 udvikle den lokale forebyggende indsats for personer, der har svært ved at  

 klare sig på arbejdsmarkedet.
Sammensætning § 47.  

  

 Det lokale beskæftigelsesråd består af følgende medlemmer, der udpeges af  

 kommunalbestyrelsen:
1)  

 	  

 1 fra  

 kommunalbestyrelsen, 2)  

 	  

 op til 3 efter  

 indstilling fra Dansk Arbejdsgiverforening, 3)  

 	  

 op til 3 efter  

 indstilling fra Landsorganisationen i Danmark, 4)  

 	  

 1 efter indstilling  

 fra Funktionærernes og Tjenestemændenes Fællesråd, 5)  

 	  

 1 efter indstilling  

 fra Akademikernes Centralorganisation, 6)  

 	  

 op til 2 efter  

 indstilling fra De Samvirkende Invalideorganisationer, 7)  

 	  

 1 efter indstilling  

 fra Praktiserende Lægers Organisation i deres egenskab af repræsentanter for  

 erhvervet praktiserende læger, 8)  

 	  

 1 efter indstilling  

 fra det lokale integrationsråd i de kommuner, hvor et sådant er nedsat og 9)  

 	  

 op til 2 fra  

 relevante lokale foreninger efter indstilling fra de øvrige medlemmer af  

 rådet  

 i forening.
 Stk. 2.  

  

 Samtidig  

 udpeger kommunalbestyrelsen på samme måde en suppleant for hvert medlem.
Stk. 3.  

  

 Medlemmerne  

 og suppleanterne udpeges for fire år ad gangen, bortset fra formanden og  

 dennes  

 suppleant.
Det lokale beskæftigelsesråds funktionsperiode regnes fra den 1.  

 juni året efter det kommunale og regionale valgår.
Finder udpegningen sted i  

 løbet af en periode, gælder den til periodens udløb.
 Stk. 4.  

  

 Rådets  

 formand og suppleanten for denne udpeges for en to-årig periode af rådets  

 medlemmer.
 Stk. 5.  

  

 Rådet  

 fastsætter selv sin forretningsorden.
 Stk. 6.  

  

 De  

 ansvarlige for beskæftigelsesindsatsen i jobcenteret varetager i fællesskab  

 sekretariatsbistanden for det lokale beskæftigelsesråd.
Opgaver § 48.  

  

 Det lokale beskæftigelsesråd overvåger resultater og effekter af  

 beskæftigelsesindsatsen i jobcenteret og rådgiver de ansvarlige for  

 beskæftigelsesindsatsen om tiltag til forbedring af indsatsen.
 Stk. 2.  

  

 Det lokale  

 beskæftigelsesråd inddrages i udarbejdelsen af beskæftigelsesplanen, jf.  

 § 25, og kan indstille til de ansvarlige for beskæftigelsesindsatsen i  

 jobcenteret, at der sker ændringer i planen.
 Stk. 3.  

  

 Det lokale  

 beskæftigelsesråd kan på baggrund af resultatrevisionen, jf. § 26,  

 indstille til de ansvarlige for beskæftigelsesindsatsen i jobcenteret, at der  

 sker ændringer i indsatsen.
 Stk. 4.  

  

 Det lokale  

 beskæftigelsesråd kan indstille til det regionale beskæftigelsesråd, at  

 beskæftigelsesregionen tager beskæftigelsesrettede initiativer, jf.  

 §§ 8-12.
 § 49.  

  

 Staten afsætter årligt en bevilling til de lokale beskæftigelsesråd til  

 fremme  

 af særlige virksomhedsrettede lokale initiativer, herunder tværkommunale  

 aktiviteter og initiativer, der sker i samarbejde med organisationer, der har  

 relation og kendskab til lokale forhold.
Stk. 2.  

  

 De lokale  

 beskæftigelsesråd udarbejder inden for de overordnede rammer i  

 beskæftigelsesplanen, jf. § 25, en plan for hvilke initiativer, der  

 påtænkes gennemført i det kommende år med henblik på at styrke den  

 virksomhedsrettede indsats.
Planen sendes til høring hos de ansvarlige for  

 beskæftigelsesindsatsen i jobcenteret.
 Stk. 3.  

  

 Er der  

 uenighed mellem rådet  

 og de  

 ansvarlige for beskæftigelsesindsatsen i jobcenteret om, hvorvidt anvendelsen  

 af midlerne ligger inden for de overordnede rammer i beskæftigelsesplanen,  

 kan  

 midlerne ikke anvendes.
 Stk. 4.  

  

 De  

 ansvarlige for beskæftigelsesindsatsen i jobcenteret udfører rådets  

 beslutning om anvendelse af midlerne.  

 Administration, regnskab m.v. varetages af kommunen.
 Stk. 5.  

  

 Beskæftigelsesministeren fastsætter regler om fordeling, udbetaling,  

 administration, regnskabsaflæggelse, revision, tilsyn m.v., herunder  

 fordeling  

 af uforbrugte midler til de lokale beskæftigelsesråd.
§ 50.  

  

 Midlerne efter § 49 anvendes til 1)  

 	  

 efter lokale forhold  

 at udvikle og underbygge virksomhedernes medvirken i virksomhedsrettede  

 tilbud, 2)  

 	  

 efter lokale forhold  

 at udvikle nye tilbud og nye jobtyper til personer med begrænsninger i  

 arbejdsevnen, eller som i øvrigt har svært ved at få fodfæste på  

 arbejdsmarkedet, 3)  

 	  

 opkvalificering og  

 efteruddannelse af medarbejdere som led i aktiviteter eller initiativer efter  

 § 49 eller 4)  

 	  

 evaluering og  

 formidling som led i aktiviteter eller initiativer efter § 49.
Finansiering § 51.  

  

 Kommunen betaler udgifterne ved de lokale beskæftigelsesråds virksomhed, jf.  

 dog § 47, stk. 6.
 § 52.  

  

 Kommunalbestyrelsen  

 kan beslutte, at medlemmerne af de lokale beskæftigelsesråd får diæter,  

 erstatning for dokumenteret tabt arbejdsfortjeneste og udgiftsgodtgørelse  

 efter  

 reglerne i § 16 a i lov om kommunernes styrelse, jf. dog stk. 3.
 Stk. 2.  

  

 En  

 beslutning efter stk. 1 skal omfatte alle medlemmer af rådet.
 Stk. 3.  

  

 Repræsentanten for Praktiserende Lægers Organisation, jf. § 47,  

 stk. 1, nr. 7, honoreres efter taksten for socialmedicinsk samarbejde  

 efter landsoverenskomsten mellem Sygesikringens Forhandlingsudvalg og  

 Praktiserende Lægers Organisation.
Afsnit VI Beskæftigelsesankenævn Kapitel 8 Beskæftigelsesankenævn § 53.  

  

 Beskæftigelsesankenævnet behandler klager over afgørelser truffet af kommunen  

 og staten i det omfang, det er fastsat ved lov.
§ 54.  

  

 I  

 hver region nedsættes et beskæftigelsesankenævn.
Direktøren for  

 statsforvaltningen er formand for nævnet.
Regionsdirektøren eller dennes  

 stedfortræder er fast medlem af nævnet.
Stk. 2.  

  

 Beskæftigelsesankenævnet  

 består i øvrigt af seks medlemmer.
Beskæftigelsesministeren udpeger  

 medlemmerne  

 og stedfortrædere for hvert medlem således:
1)  

 	  

 1 efter indstilling  

 fra kommunerne i regionen i forening, 2)  

 	  

 2 efter indstilling  

 fra Dansk Arbejdsgiverforening, 3)  

 	  

 1 efter indstilling  

 fra Landsorganisationen i Danmark, 4)  

 	  

 1 efter indstilling  

 fra Funktionærernes og Tjenestemændenes Fællesråd og Akademikernes  

 Centralorganisation i forening og 5)  

 	  

 1 efter indstilling  

 fra De Samvirkende Invalideorganisationer.
Stk. 3.  

  

 Beskæftigelsesankenævnets funktionsperiode regnes fra den 1. juni året efter  

 det kommunale og regionale valgår.
Beskæftigelsesankenævnets medlemmer  

 udpeges  

 for fire år ad gangen.
 Stk. 4.  

  

 Medlemmer  

 af Ankestyrelsen kan ikke være medlemmer af beskæftigelsesankenævnet.
 Stk. 5.  

  

 Beskæftigelsesministeren fastsætter efter aftale med indenrigs- og  

 sundhedsministeren antallet af medlemmer, der er nødvendige med henblik på at  

 oprette flere nævn inden for samme region.
Stk. 6.  

  

 Statsforvaltningen  

 yder sekretariatsbistand til nævnet.
Formanden kan overlade sine beføjelser  

 efter denne lov til medarbejdere i sekretariatet.
§ 55.  

  

 Afgørelse i de enkelte sager træffes ved almindeligt flertal.
Hvis stemmerne  

 står lige, er formandens stemme afgørende.
Sagerne behandles efter reglerne i  

 kapitel 10 i lov om retssikkerhed og administration på det sociale område.
 Stk. 2.  

  

 Beskæftigelsesministeren kan fastsætte en forretningsorden for  

 beskæftigelsesankenævnet.
§ 56.  

  

 Beskæftigelsesankenævnets afgørelser kan ikke indbringes for anden  

 administrativ myndighed.
Ankestyrelsen kan dog på baggrund af en klage optage  

 en sag til behandling, når Ankestyrelsen skønner, at sagen har principiel  

 eller  

 generel betydning, jf. § 50 a og § 63, stk. 2, i lov om  

 retssikkerhed og administration på det sociale område.
 § 57.  

  

 Kapitel  

 11 om koordinering af praksis i lov om retssikkerhed og administration på det  

 sociale område finder anvendelse for beskæftigelsesankenævnet.
Afsnit VII Generelle bestemmelser Kapitel 9 Kvote for ansættelse med løntilskud efter kapitel 12  

 i lov om en aktiv beskæftigelsesindsats § 58.  

  

 Inden  

 for eget forvaltningsområde eller i anden offentlig eller offentligt støttet  

 institution har kommunerne, regionerne og staten pligt til at fremskaffe en  

 given kvote for ansættelse med løntilskud efter kapitel 12 i lov om en aktiv  

 beskæftigelsesindsats til ledige dagpengemodtagere.
Kvoten fastsættes én gang  

 årligt af beskæftigelsesministeren efter indstilling fra Beskæftigelsesrådet.
 Stk. 2.  

  

 Beskæftigelsesministeren  

 kan fastsætte regler om kommunernes, regionernes og statens tilvejebringelse  

 af  

 offentlige arbejdspladser med løntilskud til ledige dagpengemodtagere.
Kapitel 10 Jobnet § 59.  

  

 Offentlige arbejdsgivere skal indlægge alle ledige stillinger i Jobnet, jf.  

 § 62.
 Stk. 2.  

  

 Beskæftigelsesministeren  

 kan fastsætte retningslinier for, hvordan ledige stillinger lægges ind i  

 Jobnet.
 Stk. 3.  

  

 De  

 ansvarlige for beskæftigelsesindsatsen i jobcenteret skal sikre, at alle  

 stillingsopslag, der tilgår jobcenteret, indlægges i Jobnet.
Kapitel 11 Fælles datagrundlag, IT-systemer og registre § 60.  

  

 Beskæftigelsesministeren  

 etablerer et fælles IT-baseret datagrundlag til brug for forvaltningen af lov  

 om en aktiv beskæftigelsesindsats, lov om arbejdsløshedsforsikring m.v., lov  

 om  

 dagpenge ved sygdom eller fødsel, lov om aktiv socialpolitik og den øvrige  

 arbejdsmarkedsrettede lovgivning.
 Stk. 2  

. Oplysninger i  

 det fælles datagrundlag kan bruges i forbindelse med fastlæggelse og  

 opgørelse  

 af borgernes rettigheder og pligter efter lovgivningen samt til  

 tilrettelæggelse af en effektiv indsats over for de forskellige målgrupper,  

 understøtning af sagsbehandling, herunder af arbejdsevnevurderinger,  

 visitation, tilsyn samt til opgørelse af indsatsen, herunder af resultater og  

 effekter.
 § 61.  

  

 Beskæftigelsesministeren etablerer et landsdækkende IT-baseret målesystem,  

 Jobindsats.dk, til måling af resultater og effekter, samt til opgørelse af  

 opfyldelse af lovgivningens krav til beskæftigelsesindsatsen.
 § 62.  

  

 Beskæftigelsesministeren  

 etablerer og driver et landsdækkende selvbetjeningssystem, Jobnet, som en  

 fælles indgang til selvbetjeningsfaciliteter for borgere og virksomheder.
 § 63.  

  

 Beskæftigelsesministeren  

 kan oprette og drive andre IT-systemer, herunder fælles IT-systemer, til  

 behandling af oplysninger om personer og virksomheder vedrørende  

 beskæftigelsesindsatsen.
 Stk. 2.  

  

 Beskæftigelsesministeren kan fastsætte regler for indhentning og behandling  

 af  

 oplysninger til brug for IT-systemerne.
Kapitel 12 Indberetning, udveksling, videregivelse og samkøring § 64.  

  

 Offentlige myndigheder, arbejdsløshedskasser og andre aktører, der medvirker  

 i  

 forvaltningen af arbejdsmarkedsrettede ordninger, har pligt til at indberette  

 oplysninger til det fælles IT-baserede datagrundlag, jf. § 60, om  

 virksomheder og om en persons beskæftigelsesprofil, forløb, modtagne ydelser  

 samt andre data om beskæftigelsesindsatsen.
 § 65.  

  

 Til  

 brug for varetagelse af beskæftigelsesindsatsen efter lovgivningen, jf.  

 § 1, den koordinerede indsats over for borgeren, opdateringen af  

 IT-systemer, som anvendes i beskæftigelsesindsatsen, herunder systemer til  

 den  

 landsdækkende formidling, samt opgørelsen af forbrug af offentlige  

 forsørgelsesydelser kan der udveksles relevante oplysninger mellem følgende  

 ministerier med tilhørende styrelser m.fl.: Beskæftigelsesministeriet,  

 Ministeriet for Flygtninge, Indvandrere og Integration, Ministeriet for  

 Familie- og Forbrugeranliggender, Socialministeriet, Ministeriet for  

 Videnskab,  

 Teknologi og Udvikling og Undervisningsministeriet samt  

 uddannelsesinstitutioner, kommuner, arbejdsløshedskasser, Told og Skat, Det  

 Centrale Personregister, Det Centrale Virksomhedsregister og andre  

 myndigheder,  

 der medvirker i forvaltningen af arbejdsmarkedsrettede ordninger.
 § 66.  

  

 Som  

 led i formidlingssamarbejdet mellem EU/EØS-medlemslande kan staten videregive  

 oplysninger om danske arbejdsgiveres ønsker om arbejdskraft (jobordrer) med  

 angivelse af arbejdsgiverens navn og adresse samt arbejdets karakter m.v. via  

 edb til disse landes arbejdsmarkedsmyndigheder.
 § 67.  

  

 For at sikre, at de IT-systemer, der  

 anvendes i beskæftigelsesindsatsen, udgør et sammenhængende system, kan  

 beskæftigelsesministeren pålægge offentlige myndigheder, arbejdsløshedskasser  

 og andre aktører i beskæftigelsesindsatsen at bruge fælles offentlige  

 IT-standarder, at etablere elektronisk kommunikation mellem systemerne eller  

 at  

 anvende fælles IT-services.
 § 68.  

  

 Beskæftigelsesministeren kan fastsætte nærmere regler om den i §§ 64, 65  

 og 66 nævnte indberetning og udveksling af data og den i § 67 nævnte  

 anvendelse af fælles standarder og IT-services, herunder om, hvordan  

 offentlige  

 myndigheder, arbejdsløshedskasser og andre aktører skal levere oplysninger  

 til  

 Beskæftigelsesministeriets IT-systemer om virksomheder og personer, som er  

 omfattet af lov om en aktiv beskæftigelsesindsats, lov om  

 arbejdsløshedsforsikring m.v., lov om dagpenge ved sygdom eller fødsel, lov  

 om  

 aktiv socialpolitik og den øvrige arbejdsmarkedsrettede lovgivning.
§ 69.  

  

 Kommunen, regionen,  

 beskæftigelsesankenævnene og de sociale nævn har pligt til at 1)  

 	  

 tilvejebringe og  

 indsende statistiske oplysninger m.v., som beskæftigelsesministeren anmoder  

 om, 2)  

 	  

 give  

 Beskæftigelsesministeriet oplysninger om kommunens beslutninger og  

 forventninger  

 vedrørende udviklingen på det beskæftigelsesmæssige område, som kommunen har  

 ansvaret for, herunder om de mål, den har sat for udviklingen, og 3)  

 	  

 medvirke til  

 temaplanlægning i kommunepaneler samt til at skaffe uddybende oplysninger om  

 udviklingen på særlige områder.
 Stk. 2.  

  

 Beskæftigelsesministeren kan fastsætte regler om omfanget af oplysningerne,  

 jf.  

 stk. 1, og om, hvordan de skal ajourføres og indsendes.
Samkøring i kontroløjemed § 70.  

  

 Data i Beskæftigelsesministeriets IT-systemer kan samkøres med data i  

 kommunernes, andre myndigheders og arbejdsløshedskassernes IT-systemer, hvor  

 dette er nødvendigt for at kontrollere, om der sker fejl eller misbrug i  

 forbindelse med udbetaling af ydelser.
Kapitel 13 Finansiering af opgaver § 71.  

  

 Staten afholder de løbende udgifter til opgaverne efter §§ 5 - 12.
 § 72.  

  

 De  

 statslige bevillinger fordeles på følgende måde:
 1)  

 	  

 En bevilling til  

 driften af statens opgaver efter §§ 5 - 12.
 2)  

 	  

 En bevilling til den  

 statslige beskæftigelsesindsats efter lov om en aktiv beskæftigelsesindsats.
 3)  

 	  

 En særskilt bevilling  

 til indsatsen i forbindelse med større virksomhedslukninger.
 4)  

 	  

 En særskilt bevilling  

 til at forebygge og afhjælpe manglen på arbejdskraft.
Stk. 2.  

  

 Beskæftigelsesministeren fastsætter nærmere retningslinier for fordeling og  

 anvendelse af bevillingerne.
En mindre del af bevillingstildelingen kan gøres  

 resultatafhængig.
 Stk. 3.  

  

 Beskæftigelsesministeren fastsætter nærmere regler for regnskab, revision,  

 tilsyn m.v. for statslige tilskud, der ydes til kommunerne fra de i  

 stk. 1  

 nævnte bevillinger.
Kapitel 14 Ikrafttrædelses- og overgangsbestemmelser § 73.  

  

 Loven træder i kraft den 1. januar 2007, dog træder § 5 i kraft den 1.  

 juni 2006.
 Stk. 2.  

  

 Lov nr. 416 af 10. juni 2003 om  

 ansvaret for og styringen af den aktive beskæftigelsesindsats ophæves.
 § 74.  

  

 Beskæftigelsesministeren kan i perioden fra den 1. juli 2005 til den 1.  

 januar  

 2007 fravige reglerne i §§ 7  9 i lov nr. 416 af 10. juni 2003 om  

 ansvaret for og styringen af den aktive beskæftigelsesindsats med senere  

 ændringer  

 og overlade ansvaret for ledelse, organisering og drift af  

 arbejdsformidlingen  

 på regionalt plan til Arbejdsmarkedsstyrelsen.
 Stk. 2.  

  

 Beskæftigelsesministeren kan fra den 1. juli 2005 ansætte regionsdirektører,  

 jf. § 5, stk. 2, 2. pkt.
 Stk. 3.  

  

 For  

 indsatsåret 2007 udarbejder Arbejdsmarkedsstyrelsen forslag til budget for  

 beskæftigelsesindsatsen og træffer bestemmelse om anvendelse af bevillingen  

 til  

 beskæftigelsesindsatsen samt dimensionerer og prioriterer de  

 arbejdsmarkedspolitiske redskaber og ordinære aktiviteter.
 § 75.  

  

 Funktionsperioden for Beskæftigelsesrådets formand, medlemmer, suppleanter  

 samt  

 tilforordnede, jf. § 30 i lov nr. 416 af 10. juni 2003 om ansvaret for  

 og  

 styringen af den aktive beskæftigelsesindsats med senere ændringer, forlænges  

 til den 1. januar 2007.
Stk. 2.  

  

 Beskæftigelsesrådet skal i 2006 varetage de opgaver, der vedrører  

 beskæftigelsesindsatsen i 2006, jf. den gældende lov.
For indsatsåret 2007  

 skal  

 Beskæftigelsesrådet i 2006 rådgive ministeren om de beskæftigelsespolitiske  

 mål  

 for den samlede indsats.
 Stk. 3.  

  

 Medlemmer  

 af det nye Beskæftigelsesråd, jf. § 36, suppleanter og tilforordnede  

 udpeges første gang med virkning fra den 1. januar 2007, og udpegningen  

 gælder  

 indtil periodens udløb.
 § 76.  

  

 Funktionsperioden for de regionale arbejdsmarkedsråds formand, medlemmer,  

 suppleanter samt tilforordnede, jf. § 34 i lov nr. 416 af 10. juni 2003  

 om  

 ansvaret for og styringen af den aktive beskæftigelsesindsats med senere  

 ændringer, forlænges til den 1. januar 2007.
 Stk. 2.  

  

 I 2006  

 varetager de regionale arbejdsmarkedsråd alene opgaver, der vedrører perioden  

 indtil 1. januar 2007.
§ 77.  

  

 Beskæftigelsesministeren kan fra den 1. juni 2006 nedsætte regionale  

 beskæftigelsesråd, jf. § 40, med henblik på at planlægge og forberede  

 opgaverne efter kapitel 6 i denne lov.
Regionsdirektøren varetager  

 sekretariatsbistanden for rådet.
 Stk. 2.  

  

 For så vidt  

 angår de medlemmer af beskæftigelsesrådene, der skal udpeges af kommunerne  

 beliggende i beskæftigelsesregionen i fællesskab, jf. § 40, stk. 2,  

 nr. 7, er det i kommuner, der sammenlægges, sammenlægningsudvalget for de nye  

 kommuner, jf. lov om revision af den kommunale inddeling, der deltager i  

 indstillingen.
 Stk. 3.  

  

 De  

 medlemmer, der skal udpeges af regionsrådet, jf. § 40, stk. 2, nr.  

 9,  

 indstilles af forberedelsesudvalget for den pågældende region, i  

 beskæftigelsesregionen for Hovedstaden og Sjælland indstilles dog 1 medlem af  

 forberedelsesudvalget for Region Hovedstaden og 1 medlem af  

 forberedelsesudvalget for Region Sjælland, jf. lov om regioner og om  

 nedlæggelse  

 af amtskommunerne, Hovedstadens Udviklingsråd og Hovedstadens  

 Sygehusfællesskab.
 § 78.  

  

 Kommunalbestyrelsen eller sammenlægningsudvalget for kommuner, der indgår i  

 en  

 sammenlægning, jf. lov om revision af den kommunale inddeling, kan fra den 1.  

 januar 2006 nedsætte et lokalt beskæftigelsesråd, jf. § 47, der træder i  

 stedet for koordinationsudvalget oprettet efter § 37 i lov nr. 416 af  

 10.  

 juni 2003 om ansvaret for og styringen af den aktive beskæftigelsesindsats  

 med  

 senere ændringer.
 Stk. 2.  

  

 Det lokale  

 beskæftigelsesråd overtager koordinationsudvalgets opgaver og midler.
 § 79.  

  

 Medlemmerne af beskæftigelsesankenævnene udpeges første gang pr. 1. januar  

 2007, og udpegningen gælder indtil periodens udløb, jf. § 54,  

 stk. 3.
 § 80.  

  

 Beskæftigelsesindsatsen for personer, der ved lovens ikrafttræden modtager  

 kontanthjælp eller starthjælp efter lov om aktiv socialpolitik ikke alene på  

 grund af ledighed, jf. lov om en aktiv beskæftigelsesindsats § 2, nr. 3,  

 overgår i perioden fra 1. januar 2007 til og med 31. december 2008 til en  

 særskilt del af kommunens forvaltning, jf. § 14, stk. 1, når  

 kommunen  

 vurderer, at de pågældende ikke længere er omfattet af den nævnte målgruppe.  

 Kommunalbestyrelsen beslutter, hvornår i 2008 beskæftigelsesindsatsen for de  

 i  

 1. pkt. nævnte personer, der fortsat er omfattet af den nævnte målgruppe,  

 overgår til den særskilte del af kommunens forvaltning.
 Stk. 2.  

  

 Staten og  

 kommunalbestyrelsen kan aftale, at beskæftigelsesindsatsen for de i  

 stk. 1  

 nævnte personer, kan overgå til en særskilt del af kommunens forvaltning i  

 2007.
 § 81.  

  

 Kommunalbestyrelserne overtager med virkning fra den 1. januar 2007 de  

 amtskommunale revalideringstilbud, forløb og projekter, jf. § 22,  

 stk. 2  3, og § 23, 2. pkt., i lov nr. 416 af 10. juni 2003  

 om  

 ansvaret for og styringen af den aktive beskæftigelsesindsats med senere  

 ændringer.
Stk. 2.  

  

 Kommunalbestyrelsen  

 udarbejder i 2006 og de efterfølgende tre år en årlig redegørelse til  

 beskæftigelsesregionen om kommunens behov for og forventede brug af de  

 revalideringstilbud, som amtskommunen hidtil har drevet.
For kommuner, der  

 indgår i en sammenlægning, jf. lov om revision af den kommunale inddeling,  

 udarbejder sammenlægningsudvalget redegørelsen i 2006. Det lokale  

 beskæftigelsesråd inddrages i forbindelse med udarbejdelsen af redegørelsen.
 Stk. 3.  

  

 Beskæftigelsesministeren  

 kan fastsætte nærmere regler om den årlige redegørelse.
 § 82.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger I.
Indledning Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Fem nye regioner får  

 ansvaret for sundhedsvæsenet samt regionale udviklingsopgaver og får ansvaret  

 for at løse visse driftsopgaver for kommunerne.
 Reformen indebærer, at amtskommunerne, Hovedstadens  

 Sygehusfællesskab og Hovedstadens Udviklingsråd nedlægges, at der sker en ny  

 fordeling af de opgaver, der løses i den offentlige sektor, mellem kommuner,  

 regioner og statslige myndigheder, og at antallet af skatteudskrivende  

 niveauer  

 reduceres fra tre til to.
 Det foreliggende lovforslag udmønter den del af aftalen,  

 der vedrører beskæftigelsesområdet.
 Lovforslaget skal ses i sammenhæng med det samtidigt  

 fremsatte forslag til lov om ændring af lov om en aktiv beskæftigelsesindsats  

 med flere love (Konsekvensrettelser som følge af kommunalreformen).  

 Lovforslaget skal endvidere ses i sammenhæng med andre ministeriers  

 lovforslag,  

 der fremsættes i forbindelse med gennemførelsen af kommunalreformen.
 Med lovforslaget ophæves den gældende lov nr. 416 af 10.  

 juni 2003 om ansvaret for og styringen af den aktive beskæftigelsesindsats  

 med  

 senere ændringer.
På beskæftigelsesområdet skaber kommunalreformen rammerne  

 for en professionalisering af indsatsen.
Nye og større kommuner vil samtidig  

 have større faglig og økonomisk bæredygtighed til at kunne løfte  

 beskæftigelsesindsatsen.
Den fremtidige indsats vil blive varetaget i et sammentænkt  

 arbejdsmarkedssystem med fokus på en sammenhængende indsats på tværs af  

 målgrupper og tæt på brugerne: Virksomheder, uddannelsessøgende, beskæftigede  

 og ledige.
Dette sker for at imødegå fremtidens udfordringer i  

 beskæftigelsespolitikken, der kræver, at arbejdskraftpotentialet skal  

 udnyttes  

 bedre.
Der er f.eks. et stort arbejdskraftpotentiale i at nedbringe  

 korttidsledigheden for ledige, der modtager arbejdsløshedsdagpenge, og  

 arbejdsmarkedsparate kontanthjælpsmodtagere.
Jobcentre Det fremtidige beskæftigelsessystem indrettes med lokale  

 jobcentre, så borgere og virksomheder får én indgang til  

 beskæftigelsesindsatsen.
I jobcenteret sættes der fokus på job og  

 beskæftigelse, uanset om den enkelte er tæt på arbejdsmarkedet eller har  

 behov  

 for et længere forløb med jobrettede tilbud.
Udgangspunktet for indsatsen er  

 altid arbejdsmarkedet og den enkeltes ressourcer uanset, om borgeren får  

 ydelser fra staten eller kommunen.
Staten og kommunalbestyrelsen har ansvaret for den samlede  

 beskæftigelsesindsats.
De ansvarlige for beskæftigelsesindsatsen i  

 jobcenteret  

 er således kommunalbestyrelsen for så vidt angår kommunale målgrupper og  

 staten  

 for så vidt angår statslige målgrupper.
For virksomhederne vil den nye struktur betyde en mere  

 sammenhængende indsats.
Kommunen og staten vil i jobcenteret samarbejde om og  

 koordinere den virksomhedsrettede indsats, og der vil derfor blive tale om en  

 mere målrettet og effektiv servicering og indsats over for virksomhederne.
 Med lokale jobcentre kommer beskæftigelsesindsatsen således  

 tæt på den enkelte borger og virksomhed.
Staten vil fortsat have ansvaret for  

 beskæftigelsesindsatsen for ledige, der modtager arbejdsløshedsdagpenge, og  

 kommunerne for de øvrige målgrupper  men der sættes nu fokus på en  

 sammenhængende beskæftigelsesindsats uanset, om borgeren modtager  

 arbejdsløshedsdagpenge fra staten eller ydelser fra kommunen.
Også den  

 beskæftigelsesrettede del af indsatsen efter integrationsloven bliver  

 varetaget  

 i jobcentrene.
Der skal etableres et jobcenter i alle kommuner.
I  

 kommuner, der er omfattet af lov om forpligtende kommunale samarbejder, skal  

 der dog kun etableres et jobcenter i den kommune, der er bemyndiget til at  

 varetage udøvelsen af beskæftigelsesindsatsen for de øvrige kommuner i  

 samarbejdet.
Kommunerne skal som led i etableringen af jobcentre sikre,  

 at en særskilt del af kommunens forvaltning alene varetager  

 beskæftigelsesindsatsen.
Hermed sikres, at beskæftigelsesindsatsen altid er i  

 fokus uanset, om borgeren også har behov for sociale tilbud.
I jobcenteret skal der være fokus på at bistå borgeren med  

 hurtigt at finde arbejde eller at give tilbud, der kan hjælpe borgeren  

 tilbage  

 til arbejdsmarkedet.
Beslutninger vedrørende borgerens økonomiske forhold og  

 forsørgelse tages derfor ikke i jobcenteret, men i en anden del af den  

 kommunale forvaltning henholdsvis arbejdsløshedskassen.
En national beskæftigelsespolitik Beskæftigelsespolitikken spiller en afgørende rolle for den  

 samfundsøkonomiske udvikling og sikring af fremtidens velfærd.
Det er derfor  

 vigtigt, at beskæftigelsespolitikken fastsættes og styres på nationalt plan  

 af  

 regering og Folketinget.
I det nye beskæftigelsessystem kan der fortsat føres  

 en national beskæftigelsespolitik.
I den forbindelse vil ministeren hvert år  

 udmelde et begrænset antal mål på indsatsområder, hvor der i det kommende år  

 er  

 behov for at løfte resultaterne af indsatsen.
Målene er retningsgivende for  

 jobcentrenes planlægning af indsatsen.
For det enkelte jobcenter vil der være  

 mulighed for at udmønte og tilrettelægge indsatsen i forhold til lokale  

 behov.
I det nye system vil der være fokus på resultater og  

 effekter af beskæftigelsesindsatsen.
Det gælder både nationalt, regionalt og  

 lokalt.
Et væsentligt redskab i styringen af beskæftigelsesindsatsen er det  

 landsdækkende målesystem, Jobindsats.dk, som indeholder centrale data om  

 arbejdsmarkedsforhold, målgrupper og indsats, og som kan måle resultater og  

 effekter af indsatsen.
Data i målesystemet anvendes både i forbindelse med  

 ministerens udmelding af mål og i tilrettelæggelsen af  

 beskæftigelsespolitikken  

 på regionalt og lokalt niveau.
Fire beskæftigelsesregioner Der oprettes fire nye beskæftigelsesregioner.
De fire  

 beskæftigelsesregioner får til opgave at overvåge udviklingen på  

 arbejdsmarkedet og følge op på jobcentrenes beskæftigelsesindsats samt  

 resultater og effekter heraf.
Beskæftigelsesregionerne får endvidere en række  

 tværgående opgaver.
B  

 eskæftigelsesregionerne kan  

 iværksætte initiativer, hvis resultaterne af beskæftigelsesindsatsen  

 udebliver  

 på det lokale niveau.
Samspillet mellem beskæftigelsesregionen og det lokale  

 niveau bygger på dialog om mål og resultater.
Arbejdsmarkedets  

 parter Arbejdsmarkedets parter får indflydelse på  

 beskæftigelsesindsatsen på alle niveauer  både det centrale, regionale  

 og  

 lokale niveau.
 På det centrale niveau er parterne repræsenteret i  

 Beskæftigelsesrådet, der  som i dag  skal rådgive  

 beskæftigelsesministeren.  

 Beskæftigelsesrådet skal tillige rådgive integrationsministeren om  

 beskæftigelsesindsatsen i forhold til personer omfattet af integrationsloven.  

 Blandt opgaverne for rådet er at afgive indstilling om forslag til love og  

 regler på det beskæftigelsespolitiske område, rådgive om  

 beskæftigelsespolitiske udspil og forsøgsaktiviteter samt rådgive om de  

 beskæftigelsespolitiske mål, der indgår i kontrakten mellem  

 beskæftigelsesministeren og de regionale beskæftigelsesråd.
På det regionale niveau er parterne repræsenteret i  

 regionale beskæftigelsesråd.
Rådene indgår i en kontraktproces med ministeren  

 om fastlæggelse af mål for beskæftigelsesindsatsen, ligesom rådene overvåger  

 udviklingen på arbejdsmarkedet og følger op på resultater og effekter af  

 indsatsen for alle målgrupper i de lokale jobcentre.
Rådene kan indstille til  

 beskæftigelsesregionen, at regionsdirektøren indgår en aftale med et lokalt  

 jobcenter, hvis resultater udebliver på det lokale niveau.
Rådet kan desuden  

 indstille, at regionen indstiller til ministeren, at et jobcenter, der ikke  

 overholder lovgivningens krav til beskæftigelsesindsatsen eller har  

 utilfredsstillende resultater, får pålæg om at benytte andre aktører i  

 beskæftigelsesindsatsen.
Det regionale beskæftigelsesråd skal derudover løse en  

 række tværgående opgaver.
Rådet skal medvirke til at identificere særlige  

 målgrupper,  

 som skal omfattes af statslige rammeudbud, og skal prioritere en statslig  

 bevilling til bekæmpelse af flaskehalse og iværksætte initiativer i  

 forbindelse  

 med større virksomhedslukninger.
 På det lokale niveau er arbejdsmarkedets parter  

 repræsenteret i lokale beskæftigelsesråd, der er tilknyttet hvert jobcenter.  

 De  

 lokale beskæftigelsesråds opgave er at overvåge resultater og effekter af  

 jobcenterets beskæftigelsesindsats og at rådgive om tiltag til forbedringer  

 af  

 den kommunale og statslige indsats, samt at samordne og udvikle den lokale  

 forebyggende indsats for personer, der har svært ved at klare sig på  

 arbejdsmarkedet.
Ny klageinstans Det fremgår af aftalen, at borgernes klageadgang i den nye  

 struktur skal sikres.
Med den nye sammenhængende indsats, hvor kommunale og  

 statslige målgrupper får én indgang til beskæftigelsesindsatsen, oprettes et  

 fælles beskæftigelsesrettet klagesystem, der sikrer borgernes klageadgang og  

 er  

 ens for alle borgere i jobcenteret uanset, om de får ydelser fra staten eller  

 kommunen.  

 Der oprettes i hver af de fem regioner et nyt beskæftigelsesankenævn.  

 Opdelingen af ankenævnene følger de regionale grænser og ikke  

 beskæftigelsesregionernes grænser, da de får sekretariat i  

 statsforvaltningerne.
Beskæftigelsesankenævnet skal behandle klager over  

 afgørelser om tilbud m.v., der er truffet af myndighederne i jobcenteret, og  

 klager over kommunens afgørelser om beskæftigelsesrettede ydelser.  

 Beskæftigelsesankenævnets afgørelser kan behandles af Ankestyrelsen, hvis  

 styrelsen vurderer, at afgørelserne har principiel eller generel betydning.
Øvrige konsekvenser af reformen Som en del af aftalen skal der gennemføres en række  

 tilpasninger af den finansielle revision vedrørende den statslige refusion  

 til  

 kommunerne, så den tilpasses styringen i det fremtidige beskæftigelsessystem.
Den finansielle revision vedrørende statens refusion til  

 kommunerne reguleres i lov om retssikkerhed og administration på det sociale  

 område.
Beskæftigelsesministeren er allerede i lov om retssikkerhed og  

 administration på det sociale område bemyndiget til at fastsætte rammer og  

 retningslinier for den finansielle revision på beskæftigelsesområdet  

 vedrørende  

 den statslige refusion til kommunerne.
Der kan i retningslinierne fastsættes  

 særlige årlige fokusområder for den finansielle revision, herunder omfanget  

 af  

 stikprøver af sager, f.eks. personsager, projektsager og sager om andre  

 aktører  

 samt lignende revisionstemaer på området afhængigt af omfanget af kommunens  

 refusioner på de pågældende områder, hyppighed af revisionsbesøg i den  

 løbende  

 revision m.v.
For så vidt angår revalideringsindsatsen bistår  

 amtskommunerne efter de gældende regler kommunerne i deres  

 revalideringsindsats  

 ved at sørge for tilbud til personer med begrænsninger i arbejdsevnen, der  

 ikke  

 kan revalideres ved hjælp af kommunale tilbud.
Denne indsats overføres til  

 kommunerne, der således får ansvaret for hele revalideringsindsatsen.
Med reformen gennemføres en helt ny måde at organisere  

 beskæftigelsesindsatsen på.
Derfor gennemføres i perioden fra 2007 til 2010  

 en  

 løbende evaluering af det nye beskæftigelsessystem.
Formålet med evalueringen  

 er bl.a. at dokumentere erfaringer og effekter fra de forskellige typer  

 jobcentre, at sikre effektiv udnyttelse af ressourcer, kompetencer, metoder  

 og  

 redskaber samt styrke fokus på resultater og effekter.
 Arbejdsløshedskasserne bevarer deres nuværende opgaver i  

 form af udbetaling af dagpenge m.v. og rådighedsvurdering samt rådgivning,  

 vejledning og service overfor medlemmerne.
II.
Centrale elementer i lovforslaget Lovforslaget indeholder følgende centrale elementer:
1.  

 	  

 Fælles jobcentre  

 overalt i landet 2.  

 	  

 Beskæftigelsesregionerne 3.  

 	  

 Arbejdsmarkedets  

 parters indflydelse på beskæftigelsesindsatsen 4.  

 	  

 Samspillet mellem  

 myndighederne og de kollegiale organer om fastlæggelsen af de  

 beskæftigelsespolitiske mål 5.  

 	  

 Fokus på resultater  

 og sikring af styringsgrundlaget 6.  

 	  

 Nyt klagesystem 7.  

 	  

 Overførsel af  

 ansatte mellem stat og kommune Ad 1. Fælles jobcentre overalt i landet Kommunalreformen medfører, at arbejdsformidlingen og kommunerne  

 alle steder i landet flytter sammen i nye fælles jobcentre og indgår et  

 forpligtende samarbejde om beskæftigelsesindsatsen.
Alle borgere og  

 virksomheder med behov for hjælp og service får med etableringen af jobcentre  

 én indgang til beskæftigelsessystemet.
Der bliver herved tale om en  

 sammenhængende indsats over for borgere og virksomheder.
 I de fælles jobcentre vil der blive bygget på det bedste  

 fra arbejdsformidlingen og kommunerne og dermed skabt bedre resultater af  

 indsatsen.
Med henblik på at udnytte kommunens og statens kompetencer  

 bedst muligt i indsatsen for borgere og virksomheder, kan ansatte i  

 jobcentrene  

 udføre myndighedsopgaver på vegne af såvel staten som kommunen i forbindelse  

 med beskæftigelsesindsatsen.
Organiseringen af arbejdet i jobcenteret skal  

 således sikre, at kommunalt og statsligt ansatte kan løse opgaver på tværs af  

 de to systemer.
I jobcenteret fokuseres der på den enkelte lediges ressourcer  

 og behov med henblik på at finde den hurtigste vej direkte i job   

 uanset  

 hvilke ydelser den enkelte modtager.
Opgaver i jobcenteret Jobcenteret har  under hensyn til nedenstående  

 opgavefordeling for ledige, der modtager arbejdsløshedsdagpenge   

 følgende  

 overordnede opgaver, der følger af lovene på beskæftigelsesområdet:
 ·  


  

 Vejleder og rådgiver virksomheder,  

 ledige, uddannelsessøgende og beskæftigede om job og uddannelsesmuligheder.
 ·  


  

 Støtte til jobsøgning, herunder  

 selvbetjeningsværktøjer.
 ·  


  

 Virksomhedskontakt, herunder  

 formidling af arbejdskraft, støtte til rekruttering, opdyrkning af støttede  

 job, viden om efterspørgsel efter arbejdskraft med bestemte kvalifikationer.
 ·  


  

 Visitation, revisitation og  

 kontaktforløb.
 ·  


  

 Udarbejder jobplaner og giver  

 aktive tilbud, herunder afklarings- og opkvalificeringstilbud,  

 virksomhedspraktik og løntilskudspladser.
 ·  


  

 Visitation til revalidering.
 ·  


  

 Løntilskud til personer med varig  

 nedsat arbejdsevne (fleksjob og skånejob).
 ·  


  

 Opfølgning på sygedagpengesager og  

 indsats for arbejdsfastholdelse.
 ·  


  

 Den beskæftigelsesrettede del af  

 integrationsindsatsen for udlændinge omfattet af integrationsloven, herunder  

 udarbejdelse af en individuel kontrakt, tilbud som led i  

 introduktionsprogrammet og kobling til danskundervisning.
 ·  


  

 Tilvejebringer tilbud, herunder  

 ved gennemførelse af udbudsforretninger og følger op på indsats og  

 resultater.
 ·  


  

 Fokus på at de ledige reelt står  

 til rådighed.
 ·  


  

 Information og rådgivning om samt  

 administration af reglerne i lov om kompensation til handicappede i erhverv  

 m.v.
Den virksomhedsrettede indsats i jobcentrene For at sikre resultater i beskæftigelsesindsatsen er det  

 afgørende, at virksomhederne oplever kontakten med det offentlige som  

 professionel og let tilgængelig.
Et forpligtende samarbejde om  

 beskæftigelsesindsatsen mellem stat og kommune i fælles jobcentre overalt i  

 landet vil give nye muligheder for at professionalisere virksomhedskontakten.
Staten og kommunens kompetencer i forhold til  

 virksomhedsservicen skal udnyttes til en fælles og målrettet indsats for den  

 enkelte virksomhed.
Samarbejdet mellem stat og kommune vil således omfatte en  

 koordination af det enkelte jobcenters virksomhedskontakt.
Fremover vil virksomhederne få én indgang til det  

 offentlige beskæftigelsessystem i form af de lokale jobcentre.
Virksomhederne  

 skal kunne henvende sig ét sted, hvad enten de har behov for hjælp til at  

 rekruttere arbejdskraft, vil ansætte en person med løntilskud eller til  

 udbredelse af det rummelige arbejdsmarked m.v.
Virksomhederne kan frit vælge, hvilket jobcenter de  

 henvender sig til, hvis de har behov for arbejdskraft til ordinær ansættelse  

 eller ansættelse med løntilskud.
I forhold til opfølgning på  

 sygedagpengesager  

 og indsats for arbejdsfastholdelse vil virksomhederne som i dag skulle  

 kontakte  

 jobcenteret i den ansattes bopælskommune.
Det danske arbejdsmarked er meget fleksibelt med høj faglig  

 og geografisk mobilitet.
Langt hovedparten af jobomsætningen i Danmark  

 fungerer  

 smidigt og effektivt, hvor virksomheder og den enkelte medarbejder selv  

 finder  

 hinanden helt uden det offentlige beskæftigelsessystems medvirken.
Jobcentrene udgør et landsdækkende offentligt  

 servicesystem, der skal sikre størst mulig gennemsigtighed på jobmarkedet og  

 understøtte rekruttering, jobsøgning og formidling af arbejdskraft på tværs  

 af  

 faggrænser og kommunegrænser.
De digitale redskaber, herunder Jobnet, er et  

 centralt element i denne tværgående rekruttering og formidling.
Hvis virksomhederne ikke selv kan finde kvalificeret  

 arbejdskraft, kan de altid henvende sig i et jobcenter.
Alle jobcentre kan  

 formidle arbejdskraft til virksomhederne, uanset hvor i landet virksomheden  

 er  

 beliggende, og uanset hvor de ledige bor.
Og virksomhederne kan frit vælge,  

 hvilket jobcenter de vil have service fra.
Jobcentrene vil have stærke incitamenter til at yde  

 virksomhederne den bedst mulige service og bistå med rekruttering og  

 formidling  

 af kvalificeret arbejdskraft.
God virksomhedsservice og et godt tillidsfuldt  

 samarbejde er en central forudsætning for, at jobcenteret kan løse sine  

 opgaver  

 og sikre, at ledige får job og færrest mulige hænger fast i langtidsledighed.  

 Jobcenteret vil derfor have stærke incitamenter til at formidle den bedste  

 arbejdskraft til virksomhederne, uanset om virksomheden ligger indenfor eller  

 udenfor kommunen, og uanset om de ledige, der formidles, er borgere i  

 kommunen  

 eller ej.
Hermed sikres formidling og rekruttering på tværs af kommune- og  

 regionsgrænser.
Indsatsen for borgere i jobcenteret: Fokus på  

 beskæftigelse Alle borgere med behov for service og hjælp fra det  

 offentlige beskæftigelsessystem henvender sig i et lokalt jobcenter.
 Myndighederne i jobcenteret har ansvaret for hele den  

 beskæftigelsesrettede indsats for alle borgere  fra borgeren henvender  

 sig i  

 jobcenteret og til borgeren kommer i beskæftigelse, på anden måde bliver  

 selvforsørgede eller trækker sig tilbage fra arbejdsmarkedet.
I jobcenteret er der fokus på beskæftigelse.
Målet for  

 jobcenterets indsats er at understøtte, at den enkelte borger kommer hurtigst  

 muligt direkte i job.
Indsatsen skal tage udgangspunkt i den enkeltes  

 ressourcer og i, hvor tæt den enkelte er på arbejdsmarkedet.
Alle visiteres  

 efter samme metoder, hvor den enkeltes behov for hjælp til at komme i job  

 identificeres.
På dette grundlag tilrettelægges indsatsen.
Samarbejdet mellem stat og kommune i jobcentrene skal  

 understøtte, at ressourcerne i beskæftigelsesindsatsen målrettes i forhold  

 til  

 dem, som har behov for hjælp.
De, som kan klare sig selv, skal i højere grad  

 forpligtes herpå.
Det gælder alle ledige uanset, om de modtager ydelser fra  

 staten eller kommunen.
Samtidig skal ressourcerne i højere grad bruges til at  

 hjælpe  

 de svageste til at genvinde fodfæste på arbejdsmarkedet.
For både stærke og  

 svage ledige er det afgørende, at der er et beskæftigelsesperspektiv i  

 indsatsen.
Jobcenterets fokus på beskæftigelse og jobmuligheder skal  

 understøtte, at de stærkeste ledige ansvarliggøres for selv at finde et job.  

 Jobcenteret skal understøtte den enkeltes jobsøgning, herunder ved brug af  

 selvbetjeningsværktøjer, og synliggøre relevante jobåbninger over for den  

 enkelte.
Korte opfølgningssamtaler som led i kontaktforløbet eller den  

 individuelle kontrakt skal målrettes den enkeltes jobsøgning.
 Jobcenterets fokus på beskæftigelse vil også gælde borgere,  

 der udover at mangle et arbejde kan have sociale og helbredsmæssige  

 problemer.  

 Udgangspunktet for jobcenterets indsats er, at beskæftigelsesmæssige og  

 sociale  

 problemer skal kunne løses parallelt, og ikke at alle sociale problemer skal  

 være løst, før man kan begynde med en beskæftigelsesrettet indsats.
I jobcenteret skal der løbende foretages opfølgning og  

 visitation med henblik på at konstatere, om borgeren kommer tættere på  

 arbejdsmarkedet, og om indsatsen afspejler behovet hos borgeren.
De  

 ansvarlige  

 for beskæftigelsesindsatsen i jobcenteret skal som led i kontaktforløbet  

 eller  

 den individuelle kontrakt mindst hver tredje måned foretage en visitation af  

 alle målgrupper for indsatsen.
Ansvaret for og pligten til at følge op gælder  

 også i de perioder, hvor borgeren får tilbud efter lov om social service i  

 kommunens socialforvaltning, eller er i tilbud hos anden aktør, på  

 uddannelsesinstitution  

 m.v.
Herved sikres en sammenhængende indsats, hvor beskæftigelsesindsatsen  

 kombineres med anden indsats som f.eks. økonomisk støtte til hjælpemidler og  

 behandlingstilbud efter lov om social service m.v.
I de tilfælde, hvor borgeren har behov for en kombineret  

 social- og beskæftigelsesrettet indsats, skal borgeren fra jobcenteret  

 henvises  

 til en indsats i den relevante kommunale forvaltning.
I sådanne sager vil  

 ansvaret for den beskæftigelsesrettede indsats fortsat ligge i jobcenteret,  

 mens f.eks. socialforvaltningen har ansvaret for den sociale indsats efter  

 lov  

 om social service m.v.
Parallelt med en social indsats kan jobcenteret  

 igangsætte et beskæftigelsesrettet tilbud som f.eks. virksomhedspraktik eller  

 ansættelse med løntilskud.
Kommunen har således fortsat pligt til at foretage  

 en helhedsvurdering efter retssikkerhedsloven.
 Borgerne kan frit vælge, hvilket jobcenter de ønsker  

 service fra, når de skal registreres som arbejdssøgende eller har behov for  

 rådgivning og vejledning om job- og uddannelsesmuligheder,  

 karriereplanlægning  

 eller vil benytte selvbetjeningsredskaber.
 Borgere, som skal møde på jobcenteret som led i et  

 personligt kontaktforløb eller den individuelle kontrakt eller skal visiteres  

 til aktive tilbud, skal henvende sig i jobcenteret i bopælskommunen, jf. dog  

 den nedenfor anførte opgavefordeling for ledige, der modtager  

 arbejdsløshedsdagpenge.
Kommunale opgaver i jobcenteret Kommunen skal i jobcenteret varetage alle de opgaver, som  

 kommunen har ansvaret for efter lov om en aktiv beskæftigelsesindsats samt  

 beskæftigelsesindsatsen efter lov om aktiv socialpolitik, lov om dagpenge ved  

 sygdom eller fødsel og lov om integration af udlændinge i Danmark over for  

 kommunens egne borgere.
For at sikre at fokus i jobcenteret er rettet på  

 beskæftigelsesindsatsen, skal vurderingen af, om en borger har ret til en  

 forsørgelsesydelse og udmålingen af ydelsen ikke ske i jobcenteret, men  

 adskilt  

 fra beskæftigelsesindsatsen.
Vurderingen af, om borgeren skal visiteres til  

 revalidering, et fleksjob eller indstilles til påbegyndelse af sag om  

 førtidspension, ligger i jobcenteret.
 Al indsamling af viden, som handler om borgerens muligheder  

 på arbejdsmarkedet, finder sted i jobcenteret via visitationen, kontaktforløb  

 og afgivelse af tilbud m.v.
På baggrund af jobcenterets viden om den enkelte persons  

 beskæftigelsespotentiale kan jobcenteret indstille til den relevante del af  

 den  

 kommunale forvaltning om en kontant- eller starthjælpsmodtagers rådighed og  

 om  

 iværksættelse af en sanktion.
Indstillingen foretages ud fra en samlet  

 vurdering af kontant- eller starthjælpsmodtagerens muligheder på  

 arbejdsmarkedet, herunder hvorvidt borgeren udnytter sine arbejdsmuligheder  

 og  

 tager imod de tilbud, som jobcenteret giver.
Jobcenterets vurdering bygger også på viden om forhold, der  

 efter rådighedsreglerne for kontant- og starthjælpsmodtagere betyder, at den  

 pågældende ikke skal udnytte sine arbejdsmuligheder, f.eks. sygdom eller  

 manglende børnepasningsmuligheder.
Jobcenteret skal således ikke afgive en  

 indstilling, hvis det har viden om forhold, som betyder, at der ikke skal  

 iværksættes en sanktion.
Når jobcenteret har foretaget en indstilling, er  

 sagen  

 fuldt belyst i forhold til de dele af afgørelsen, som handler om kontant- og  

 starthjælpsmodtageres muligheder på arbejdsmarkedet eller karakteren af de  

 tilbud, der er givet i jobcenteret.
Samme vurdering foretages i forhold til  

 udlændinge, der modtager introduktionsydelse efter integrationsloven.
På baggrund af indstillingen fra jobcenteret træffer en  

 anden del af den kommunale forvaltning afgørelsen om konsekvenserne for den  

 pågældendes kontant- eller starthjælp eller introduktionsydelse og udmønter  

 en  

 sanktion.
I forbindelse med udmøntningen af sanktionen har den kommunale  

 forvaltning pligt til at vurdere, om borgeren og dennes eventuelle ægtefælle  

 ikke på anden måde har mulighed for at forsørge sig selv og sine,  

 og om der  

 derfor alligevel skal udbetales hjælp evt. med tilbagebetalingspligt.
Jobcenteret har ansvaret for, at alle muligheder for at  

 blive selvforsørgende ved beskæftigelse  herunder beskæftigelse i  

 fleksjob   

 er afprøvet, før der kan påbegyndes en sag om førtidspension.
Afprøvningen  

 omfatter alle aktiverings-, revaliderings-, og behandlingsmæssige samt øvrige  

 foranstaltninger.
Når jobcenteret finder det dokumenteret, at arbejdsevnen er  

 varigt nedsat, at alle relevante muligheder for forbedring er afprøvet, og at  

 arbejdsevnen end ikke muliggør beskæftigelse i et fleksjob, indstiller  

 jobcenteret til den del af den kommunale forvaltning, der har kompetencen til  

 at træffe afgørelse om påbegyndelse af sag om førtidspension, at en sådan sag  

 påbegyndes.
Når jobcenteret har afgivet en indstilling, skal sagen anses for  

 afklaret i forhold til borgernes arbejdsevne og mulighed for at forbedre  

 denne.  

 For at sikre, at jobcenterets indstilling sker på et korrekt grundlag, skal  

 jobcenteret have viden om praksis vedrørende arbejdsevnens betydning for  

 tilkendelse af førtidspension.
 I sager, der overgår til behandling efter reglerne om  

 førtidspension, fordi borgeren anmoder herom (jf. § 17, stk. 1, 2.  

 pkt., i lov om social pension), kan den del af den kommunale forvaltning, som  

 træffer afgørelse om førtidspension, anmode jobcenteret om at vurdere  

 arbejdsevnen på det foreliggende dokumentationsgrundlag.
I sager efter lov om højeste, mellemste, forhøjet  

 almindelig og almindelig førtidspension m.v., hvor en borger anmoder om  

 forhøjelse af en tidligere tilkendt førtidspension, foretager jobcenteret en  

 vurdering af borgerens erhvervsevne og undersøger mulighederne for at  

 forbedre  

 erhvervsevnen.
Når borgerens erhvervsevne er afklaret, foretager jobcenteret  

 en  

 indstilling herom til den del af den kommunale forvaltning, der træffer  

 afgørelse om førtidspension.
Jobcenterets vurdering af borgerens erhvervsevne  

 lægges til grund.
 I sager, hvor der skal gives afslag på førtidspension, kan  

 den del af den kommunale forvaltning, som træffer afgørelse om  

 førtidspension,  

 anmode jobcenteret om at angive, i hvilke konkrete arbejdsfunktioner den  

 pågældende vil kunne blive selvforsørgende - enten umiddelbart eller ved en  

 nærmere angivet indsats.
Beskyttet beskæftigelse er en kommunal opgave.
Der vil være  

 et behov for at styrke kommunernes kompetencer til at organisere og formidle  

 beskyttet beskæftigelse for personer med betydelig nedsat fysisk eller  

 psykisk  

 funktionsevne og personer med særlige sociale problemer.
 Jobcentrene vil fremover blive den lokale myndighed, der  

 har den bredeste viden om arbejdsmarkedet og de forskellige grupper på  

 arbejdsmarkedet.
 Jobcenteret kan i det omfang, der er et lokalt behov  

 herfor, bidrage med information og viden om vilkårene på det ordinære  

 arbejdsmarked, således at kommunen kan organisere og indrette den beskyttede  

 beskæftigelse så lig det ordinære arbejdsmarked som muligt.
 Med lov om vejledning af valg af erhverv og uddannelse i  

 Undervisningsministeriets regi er der bl.a. etableret en ny og tværsektoriel  

 uddannelses- og erhvervsvejledning for de unge om overgang fra folkeskole til  

 ungdomsuddannelse og fra ungdomsuddannelse til videregående uddannelse eller  

 erhverv (Ungdommens Uddannelsesvejledning). Lovforslaget giver mulighed for,  

 at  

 kommunen kan vælge at lægge opgaven i jobcenteret, så opgaven kan samtænkes  

 med  

 beskæftigelsesindsatsen.
Statslige opgaver i jobcenteret Statens opgaver over for ledige, der modtager  

 arbejdsløshedsdagpenge, vil for at sikre faglig bæredygtighed blive  

 organiseret  

 på følgende måde:
 (A) Jobcentre, hvor staten alene varetager de  

 generelle serviceopgaver.
Staten og kommunerne samarbejder i disse jobcentre om  

 beskæftigelsesindsatsen for nyledige og ledige i starten af et  

 ledighedsforløb.  

 Fokus skal være på jobsøgning både for ledige, der modtager  

 arbejdsløshedsdagpenge og for de kommunale målgrupper, f.eks.  

 kontanthjælpsmodtagere, der alene har ledighed som problem.
Hvis der er behov  

 for en særlig indsats over for en ledig, der modtager arbejdsløshedsdagpenge,  

 med bopæl i kommunen, vil borgeren blive henvist til et jobcenter, der  

 varetager særlige opgaver.
 (B) Jobcentre med særlige opgaver.
I jobcentre med særlige opgaver varetager staten både de generelle  

 serviceopgaver og de særlige opgaver over for ledige, der modtager  

 arbejdsløshedsdagpenge, og som bor i kommunen.
Derudover varetager staten de  

 særlige opgaver i indsatsen over for ledige, der henvises fra jobcentre i  

 andre  

 kommuner, når der er behov for en særlig indsats.
I disse jobcentre  

 samarbejder  

 staten og kommunerne om en bred vifte af opgaver, der dækker hele  

 beskæftigelsesindsatsen.
 (C) Jobcentre, hvor beskæftigelsesministeren har  

 delegeret den statslige beskæftigelsesindsats i et jobcenter til en  

 kommunalbestyrelse.
Her vil kommunen varetage såvel de generelle serviceopgaver  

 som de særlige opgaver over for ledige, der modtager arbejdsløshedsdagpenge,  

 herunder også myndighedsopgaverne.
Staten vil fortsat have ansvaret for  

 indsatsen, og der vil blive indgået en kontrakt mellem staten og kommunen,  

 der  

 bl.a. vil indeholde bestemmelser om rammerne for indsatsen, økonomi og  

 finansiering af indsatsen, krav til dokumentation og opfølgning på indsatsen,  

 sanktioner og indgreb, herunder vilkår for kontraktens opsigelse,  

 kontraktperiodens længde m.v.
Kontrakten skal sikre, at der er økonomiske  

 incitamenter til en målrettet og effektiv indsats for ledige, der modtager  

 arbejdsløshedsdagpenge.
Statens opgaver i et jobcenter, hvor staten alene  

 varetager generelle serviceopgaver (A) I et jobcenter A er statens opgave som minimum at varetage  

 de generelle serviceopgaver over for virksomheder og arbejds- og  

 uddannelsessøgende, herunder generel information og vejledning, registrering  

 af  

 arbejdssøgende og etablering af kontakt mellem virksomheder og jobsøgende.  

 Staten varetager endvidere inden for de første 6 måneders ledighed generelle  

 serviceopgaver over for ledige, der modtager arbejdsløshedsdagpenge.  

 Generelle  

 serviceopgaver vil her sige opgaver, der understøtter en aktiv jobsøgning i  

 starten af ledighedsforløbet, herunder information og vejledning i forhold  

 til  

 jobsøgning, at understøtte, at ledige indlægger CV i Jobnet og at afholde  

 CV-samtaler.
Generelle serviceopgaver omfatter endvidere det individuelle  

 kontaktforløb  

 i op til de første 6 måneder, medmindre der er behov for en særlig indsats  

 tidligere.
Derudover omfatter generelle serviceopgaver i de første 6 måneder  

 udarbejdelse af jobplaner med henblik på at understøtte den lediges  

 jobsøgning  

 og visitation til anden aktør.
Er der inden for de første 6 måneders sammenlagt ledighed  

 behov for at igangsætte en tidlig indsats, visiteres den ledige til et  

 jobcenter, der varetager særlige opgaver.
Indsatsen varetages herefter i  

 dette  

 jobcenter.
Der kan endvidere i de første 6 måneder visiteres til anden aktør  

 for så vidt angår jobsøgning og kontaktforløb.
I særlige tilfælde kan  

 jobcenteret efter aftale med B-centeret henvise ledige til anden aktør til  

 forløb, hvori der indgår jobplan og andre tilbud.
Som hovedregel skal en  

 ledig,  

 der har behov for en særlig indsats tidligere end efter 6 måneders ledighed,  

 henvises til et B-center med henblik på visitation til anden aktør.
Med  

 bestemmelsen skabes der mulighed for, at ledige ikke nødvendigvis skal via  

 B-centeret for at kunne blive henvist til anden aktør.
Samtidig skabes  

 mulighed  

 for en mere smidig anvendelse af andre aktører i A-centeret.
 En ledig, der har modtaget arbejdsløshedsdagpenge i op til  

 sammenlagt 6 måneder, visiteres herefter til et jobcenter med særlige  

 opgaver.
De nævnte opgaver varetager staten som minimum i jobcenter  

 A.
I lyset af de nye større kommuner vil der kunne være behov for en mere  

 fleksibel arbejdstilrettelæggelse mellem A og B jobcentre.
Det kan derfor  

 aftales mellem staten og kommunen, at jobcenter A også varetager enkelte af  

 de  

 opgaver, der ellers varetages i et jobcenter B.
Det kan f.eks. være  

 tilfældet,  

 hvis jobcenter A ligger i en større kommune.
Den ændrede  

 arbejdstilrettelæggelse skal aftales mellem staten og kommunalbestyrelsen.
Statens opgaver i jobcenter med særlige opgaver  

 over for ledige, der modtager arbejdsløshedsdagpenge (B) Staten varetager i disse centre hele indsatsen for ledige,  

 der modtager arbejdsløshedsdagpenge, og som har bopæl i kommunen, det vil  

 sige  

 både generelle serviceopgaver og særlige opgaver.
Særlige opgaver omfatter tilbud tidligt i ledighedsforløbet  

 for at undgå langtidsledighed, tilbud om virksomhedspraktik, tilbud om  

 ansættelse med løntilskud og andre tilbud efter lov om en aktiv  

 beskæftigelsesindsats.
De særlige opgaver kan også udføres af andre aktører.
 Staten varetager endvidere i jobcenter B indsatsen for  

 ledige, der modtager arbejdsløshedsdagpenge, og som henvises fra et  

 jobcenter,  

 der alene varetager generelle serviceopgaver for personer, der modtager  

 arbejdsløshedsdagpenge (type A). Henvisning fra et andet jobcenter sker, når  

 de  

 ledige har behov for en særlig indsats på grund af mere komplekse problemer,  

 f.eks. risiko for langtidsledighed og behov for jobplaner, der indeholder  

 andre  

 tilbud end understøtning af jobsøgning.
Opgaver i jobcenter, hvor staten har delegeret  

 indsatsen til en kommune (C) Med de større og fagligt mere bæredygtige kommuner vil  

 staten fremover kunne delegere den statslige beskæftigelsesindsats til en  

 kommune, således at kommunen varetager beskæftigelsesindsatsen for både de  

 kommunale målgrupper og ledige, der modtager arbejdsløshedsdagpenge.
I jobcenteret løses altså samme opgaver, som løses i  

 fællesskab mellem stat og kommune i jobcentre B.
Forskellen er, at staten  

 udøver sit myndighedsansvar for ledige, der modtager arbejdsløshedsdagpenge,  

 via kommunen.
Etablering af jobcentre Overalt i landet etableres jobcentre, hvor staten og  

 kommunen samarbejder om beskæftigelsesindsatsen.
Ansvaret for indsatsen er  

 fortsat delt mellem staten og kommunerne som efter de hidtil gældende regler.  

 Det vil sige, at ansvaret for og udgifterne ved indsatsen som hidtil påhviler  

 staten for så vidt angår de ledige, der modtager arbejdsløshedsdagpenge, og  

 kommunen for så vidt angår øvrige målgrupper.
Jobcentrene skal anvende fælles  

 logo, standarder og metoder.
Staten bidrager til dækning af udgifterne ved  

 driften af jobcentrene.
Jobcenter B placeres ca. 40 stedet i landet, og der sikres  

 en hensigtsmæssig geografisk fordeling af jobcentrene.
Der etableres i  

 størrelsesordenen 10 C-jobcentre, der som udgangspunkt udvælges blandt  

 B-jobcentrene.
Beskæftigelsesministeren udmelder rammer og proces for  

 etablering af jobcentre B og C.
Ministeren beslutter på baggrund af udmeldte  

 rammer samt efter en interessetilkendegivelse fra kommunerne, hvor de  

 forskellige typer jobcentre placeres.
Som led i udmøntningen af  

 kommunalreformen beslutter beskæftigelsesministeren i enighed med  

 forligspartierne, i hvilke kommuner jobcentre C placeres.
Beskæftigelsesplan og resultatrevision De ansvarlige for beskæftigelsesindsatsen i jobcentrene  

 skal årligt udarbejde beskæftigelsesplaner for indsatsen i jobcenteret, såvel  

 for den samlede indsats, som for den kommunale og statslige indsats hver for  

 sig.
De lokale beskæftigelsesråd skal inddrages i forbindelse med  

 udarbejdelsen  

 af planen, der skal indgå i budgetarbejdet for det kommende år.
De ansvarlige for beskæftigelsesindsatsen i jobcenteret  

 skal endvidere årligt udarbejde en resultatrevision, der skal vise resultater  

 og effekter af såvel den samlede indsats, som den kommunale og statslige  

 indsats hver for sig.
Resultatrevisionen skal ligesom beskæftigelsesplanen  

 indgå i arbejdet med budgetlægningen for det kommende år.
 Der henvises i øvrigt til bemærkninger nedenfor under  

 afsnit II, ad 3.3, 4 og 5.
Ledelsesforholdene i de forskellige jobcentre Ledelsesforholdene i jobcentrene afspejler dels, at der er  

 delt politisk og økonomisk ansvar for beskæftigelsesindsatsen mellem stat og  

 kommune og dels, at ledelsesstrukturen skal understøtte samarbejdet mellem  

 stat  

 og kommune på tværs af målgrupper.
I jobcentrene vil der både være statslig og kommunal  

 ledelse.
Medarbejderne kan løse opgaver på tværs af målgrupper.
Det betyder,  

 at  

 en medarbejder uanset ansættelsesforhold kan varetage opgaver over for såvel  

 de  

 kommunale som de statslige målgrupper.
I de jobcentre (type C), hvor den statslige indsats er  

 blevet delegeret til kommunen, vil jobcenteret være kommunalt ledet.
Med  

 etablering af jobcenter C følger det personale i staten, der er knyttet til  

 varetagelsen af de hidtidige statslige beskæftigelsesopgaver, med opgaverne  

 over til kommunen.
Det indebærer, at vedkommende kommune fremover er  

 ansættelsesmyndighed for de ansatte, der følger med deres opgaver.
Det gælder  

 dog ikke statslige tjenestemænd.
Der fastsættes i forbindelse hermed særlige  

 regler, der regulerer dette personales rettigheder og pligter i forbindelse  

 med  

 overførelsen, jf. §§ 21-23. Der henvises herom til bemærkningerne afsnit  

 II, ad 7.
Specialistviden i jobcentrene Jobcentrene skal som udgangspunkt selv kunne løse alle  

 opgaver for både ledige, jobsøgere samt personer, der er i beskæftigelse, og  

 som kan have behov for hjælp efter love, som jobcenteret administrerer.
For at kunne løse opgaverne kan jobcentrene i en række  

 situationer have behov for at kunne trække på specialistviden.
Dette kan  

 f.eks.  

 gælde den specialiserede revalideringsindsats.
Det er beskæftigelsesregionerne, der skal sikre, at  

 specialistviden stilles til rådighed for jobcentrene i form af  

 specialistfunktioner.
Opgaverne i de nye specialistfunktioner vil være at  

 rådgive og vejlede medarbejderne i jobcentrene om indsatsen på bestemte  

 områder.
Herudover kan opgaverne bestå i opkvalificering af jobcentrene inden  

 for særlige indsatsområder eller i at tage tværgående initiativer for at  

 styrke  

 indsatsen i regionen.
På den måde er etableringen af specialfunktionen med  

 til  

 at understøtte og sikre, at der i jobcentrene altid kan ydes den bedste og  

 mest  

 målrettede jobindsats.
Specialistfunktionerne kan oprettes på tværs af  

 beskæftigelsesregionerne, hvis dette er hensigtsmæssigt.
Det kan f.eks. være  

 i  

 forhold til små målgrupper.
Regionsdirektøren indgår aftaler med institutioner, andre  

 aktører eller de ansvarlige for beskæftigelsesindsatsen i et jobcenter om at  

 stille specialistviden til rådighed for jobcentrene.
Det er således ikke på  

 forhånd fastlagt, hvorledes specialistviden skal tilrettelægges.
Beslutning om oprettelsen af specialfunktioner sker efter  

 inddragelse af det regionale beskæftigelsesråd og godkendelse af ministeren.  

 Ministerens godkendelse vil evt. kunne ske i forbindelse med de årlige  

 kontraktindgåelser med de regionale beskæftigelsesråd om  

 beskæftigelsesregionernes og rådenes opgaver.
I den forbindelse aftales  

 ligeledes finansieringen.
Indenfor en række indsatsområder vil der allerede fra  

 reformens ikrafttræden blive etableret specialfunktioner.
Det drejer sig om  

 specialfunktioner i forhold til: Handicap, det etniske, international  

 jobformidling og kønsligestillingsområdet.
Her vil der inden for hver  

 beskæftigelsesregion blive etableret specialfunktioner, som  

 beskæftigelsesregionens jobcentre kan trække på.
Midlerne til disse enheder  

 er  

 på forhånd afsat.
 Særligt for personer med handicap gælder, at jobcentrene  

 udover ovenstående specialistviden vil kunne trække på den viden, der  

 etableres  

 i en ny national videns- og specialrådgivningsorganisation (VISO).
Jobcentrene får således mulighed for at kunne trække på  

 viden og ekspertise fra en række specialfunktioner både i og udenfor  

 beskæftigelsessystemet.
Hermed skal det sikres, at alle altid tilbydes den  

 bedste og mest målrettede jobindsats.
Ad 2. Beskæftigelsesregionerne Aftalen indebærer, at der etableres fire nye regionale  

 enheder  beskæftigelsesregionerne  der har til opgave at overvåge  

 og  

 analysere udviklingen på arbejdsmarkedet, at overvåge resultater og effekter  

 af  

 beskæftigelsesindsatsen i jobcentrene samt at reagere, hvis resultaterne  

 udebliver.
Regionerne løser endvidere en række tværgående opgaver i  

 beskæftigelsesindsatsen.
I hver beskæftigelsesregion ansætter  

 beskæftigelsesministeren  

 en regionsdirektør.
 Beskæftigelsesregionernes overvågning af udviklingen på  

 arbejdsmarkedet foregår på baggrund af en national overvågningsstrategi.
 Beskæftigelsesregionerne har som led i overvågningen af  

 beskæftigelsesindsatsen ansvaret for at tilvejebringe dokumentation for  

 resultater og effekter af beskæftigelsesindsatsen i jobcentrene, herunder  

 dokumentation for eventuelle resultatproblemer i enkelte jobcentre.
Overvågningen af resultater og effekter af  

 beskæftigelsesindsatsen sker på baggrund af oplysninger i et  

 ledelsesinformationssystem.
Ledelsesinformationssystemet etableres med  

 udgangspunkt i Jobindsats.dk og de årlige resultatrevisioner og  

 beskæftigelsesplaner, der udarbejdes i jobcentrene af de ansvarlige for  

 beskæftigelsesindsatsen.
Overvågningen kan endvidere ske på baggrund af andre  

 registerbaserede oplysninger, oplysninger fra Arbejdsdirektoratets tilsyn med  

 kommunernes praksis på rådigheds- og visitationsområdet, Ankestyrelsens  

 praksiskoordinering m.m.
 Beskæftigelsesregionerne kan som led i overvågningen også  

 gennemføre selvstændige analyseaktiviteter.
Med større kommuner og nye fælles jobcentre, hvor stat og  

 kommune samarbejder om beskæftigelsesindsatsen, skabes en høj faglighed, hvor  

 statens og kommunens kompetencer på beskæftigelsesområdet udnyttes bedst  

 muligt.
Beskæftigelsesregionerne overvåger resultater og effekter af den  

 lokale  

 beskæftigelsesindsats og har mulighed for at reagere, hvis enkelte jobcentre  

 har alvorlige resultatproblemer.
Der er tale om alvorlige resultatproblemer,  

 hvis lovgivningens krav til beskæftigelsesindsatsen ikke opfyldes, eller  

 resultater af indsatsen afviger væsentligt fra resultater i sammenlignelige  

 jobcentre.
Beskæftigelsesregionerne skal indgå i en dialog med de  

 ansvarlige for beskæftigelsesindsatsen, hvis der er alvorlige  

 resultatproblemer  

 i et jobcenter.
Beskæftigelsesregionen skal herunder vurdere, om der er behov  

 for at indgå en aftale om forbedring af indsatsen.
Hvis det vurderes, at der  

 allerede er taget de nødvendige initiativer til at forbedre indsatsen, vil  

 der  

 ikke være behov for en aftale, men alene at følge udviklingen tæt.
Hvis det  

 vurderes, at der ikke tages de nødvendige initiativer, skal der indgås en  

 aftale.
Dette kan ske ved, at der indgås en skriftlig aftale mellem de  

 ansvarlige for beskæftigelsesindsatsen i jobcenteret og  

 beskæftigelsesregionen  

 om, hvordan og hvornår indsatsen kan forbedres.
Beskæftigelsesregionerne kan  

 som led i aftalen tilbyde at finansiere konsulentbistand, der kan medvirke  

 til  

 at forbedre indsatsen i et jobcenter.
I situationer, hvor det ikke er muligt at opnå en aftale,  

 eller hvor resultaterne ikke forbedres som aftalt, kan  

 beskæftigelsesregionerne  

 indstille til beskæftigelsesministeren, at de ansvarlige for indsatsen  

 pålægges  

 at benytte andre aktører i de dele af indsatsen, hvor resultaterne udebliver.  

 Et pålæg vil således komme på tale, hvis det ovennævnte forløb ikke har ført  

 til forbedringer af resultaterne.
Er der tale om pålæg om at benytte andre  

 aktører i integrationsindsatsen, gives pålægget efter aftale med  

 integrationsministeren.
 De regionale beskæftigelsesråd skal altid inddrages i  

 beslutningen om at reagere over for et jobcenter.
 Fokus på resultater og effekter af indsatsen betyder, at  

 jobcentre, der har gode resultater, får store frihedsgrader til at udføre  

 beskæftigelsesindsatsen, mens jobcentre med mindre gode resultater vil opleve  

 en tættere opfølgning på indsatsen fra beskæftigelsesregionerne, som vil  

 kunne  

 stille analyser og konsulentbistand til rådighed for jobcentre med behov  

 herfor.
 Beskæftigelsesregionerne får endvidere til opgave at  

 medvirke til løsningen af tværgående beskæftigelsespolitiske problemer med  

 det  

 formål at sikre gennemførelse af den nationale beskæftigelsespolitik:
·  


  

 Beskæftigelsesregionerne  

 gennemfører efter inddragelse af de regionale beskæftigelsesråd og med  

 beskæftigelsesministerens godkendelse rammeudbud af indsatsen for afgrænsede  

 målgrupper.
Jobcentrene er forpligtede til at bruge disse rammeudbud.
Er der  

 tale om rammeudbud, der vedrører integrationsindsatsen, sker ministerens  

 godkendelse efter aftale med integrationsministeren.
De statslige  

 rammeudbud gennemføres for at sikre resultater og effekter af indsatsen for  

 målgrupper, som er spredt på tværs af jobcentre, og som har særlige problemer  

 i  

 forhold til arbejdsmarkedet og derfor kræver en specialiseret indsats.
Det  

 kan  

 være ledige akademikere, faggrupper med få ledige i de enkelte jobcentre  

 eller  

 personer med handicap.
Beskæftigelsesregionernes rammeudbud kan være  

 regionale  

 eller landsdækkende.
Fastsættelsen af behovet for rammeudbud sker i et  

 samspil  

 med de regionale beskæftigelsesråd, f.eks. i den årlige kontrakt mellem  

 ministeren og rådene.
Ved landsdækkende udbud inddrages alle fire regionale  

 beskæftigelsesråd via den årlige kontrakt mellem ministeren og rådene og  

 udbuddene  

 gennemføres efterfølgende i et aftalt samarbejde med de fire  

 regionsdirektører.
De ansvarlige for  

 beskæftigelsesindsatsen i jobcentrene er forpligtet til at indgå aftaler med  

 de  

 aktører, der er omfattet af et rammeudbud, med henblik på at gennemføre  

 indsatsen for personer, der tilhører den berørte målgruppe.
De ansvarlige for  

 beskæftigelsesindsatsen afholder selv udgifterne hertil.
Jobcentrene skal så  

 vidt muligt inden for rammeaftalen kunne vælge mellem forskellige aktører til  

 at gennemføre indsatsen.
I særlige tilfælde kan et jobcenter blive fritaget  

 fra  

 at være omfattet af et statsligt rammeudbud.
 ·  


  

 Beskæftigelsesregionerne  

 administrerer efter det regionale beskæftigelsesråds beslutninger den  

 statslige  

 bevilling til at forebygge og afhjælpe mangel på arbejdskraft (flaskehalse).
 ·  


  

 Beskæftigelsesregionerne  

 administrerer efter det regionale beskæftigelsesråds beslutninger den  

 statslige  

 bevilling til en aktiv indsats ved større virksomhedslukninger eller større  

 afskedigelser.
 ·  


  

 Endelig skal  

 beskæftigelsesregionerne efter inddragelse af de regionale beskæftigelsesråd  

 sikre, at de ansvarlige for beskæftigelsesindsatsen i jobcentrene har adgang  

 til den nødvendige specialistviden.
 Beskæftigelsesregionerne udfører alle opgaver i et tæt  

 samspil med de regionale beskæftigelsesråd, og regionsdirektøren varetager  

 det  

 regionale råds sekretariatsforretninger.
Beskæftigelsesregionerne vil ikke få ansvaret for driften  

 af beskæftigelsesindsatsen over for ledige, der modtager  

 arbejdsløshedsdagpenge, sådan som AF-regionerne har det efter de gældende  

 regler.
Driften af statens beskæftigelsesindsats i jobcentre varetages på  

 landsplan af Arbejdsmarkedsstyrelsen, der kan varetage opgaven ved at oprette  

 enheder og ansætte et antal beskæftigelseschefer med ansvar for driften i  

 jobcentre  

 inden for et område.
Ad 3. Arbejdsmarkedets parters indflydelse på  

 beskæftigelsesindsatsen 1. Beskæftigelsesrådet På det centrale niveau er parterne repræsenteret i  

 Beskæftigelsesrådet.
Beskæftigelsesrådet rådgiver beskæftigelsesministeren om  

 beskæftigelsespolitikken, herunder om love og regler, og om kontrakten mellem  

 ministeren og de regionale beskæftigelsesråd, herunder om udmelding af  

 fremadrettede mål for beskæftigelsesindsatsen m.v.
Rådet skal som noget nyt også rådgive integrationsministeren  

 om beskæftigelsesindsatsen efter integrationsloven.
De beskæftigelsesrettede  

 opgaver efter integrationsloven omfatter tilbud om introduktionsprogram,  

 f.eks.  

 udarbejdelse af den individuelle kontrakt, henvisning til danskuddannelse og  

 aktive tilbud.
 Rådet skal som følge af parternes nye rolle med udvidet  

 fokus på resultater og effekter af indsatsen ikke længere rådgive om  

 beskæftigelsesministerens udmeldinger af bevillinger, mål og resultatkrav for  

 driften af den statslige beskæftigelsesindsats.
 Beskæftigelsesrådet består af 1 formand og 25 medlemmer,  

 heraf 8 medlemmer fra LO, 8 fra DA, 4 fra KL og et medlem fra henholdsvis  

 SALA,  

 FTF, AC, Ledernes Hovedorganisation og DSI.
 Beskæftigelsesrådets opgaver:
 ·  


  

 Rådgiver ministeren om kontrakten  

 mellem ministeren og de regionale beskæftigelsesråd, herunder om udmelding af  

 fremadrettede mål for beskæftigelsesindsatsen og om mål og resultatkrav for  

 beskæftigessesregionerne og de regionale beskæftigelsesråd, f.eks. om  

 statslige  

 rammeudbud for særlige målgrupper om sikring af specialistviden og om  

 rammerne  

 for indsatsen for at forebygge og afhjælpe mangel på arbejdskraft.
 ·  


  

 Afgiver årligt en  

 beskæftigelsespolitisk redegørelse om udviklingen på arbejdsmarkedet med  

 fokus  

 på resultater og effekter af hele beskæftigelsesindsatsen.
 ·  


  

 Rådgiver og afgiver indstilling om  

 forslag til love og regler på det beskæftigelsespolitiske område, herunder  

 også  

 den beskæftigelsesrettede del af integrationsindsatsen.
 ·  


  

 Rådgiver ministeren om  

 beskæftigelsespolitiske udspil, eksempelvis tilrettelæggelse og  

 offentliggørelse af analyser og debatoplæg.
 ·  


  

 Rådgiver ministeren om  

 forsøgsaktiviteter, projekter og udviklingsprogrammer.
 ·  


  

 Opfølgning på  

 beskæftigelsesindsatsen.
 Ved opfølgningen på beskæftigelsesindsatsen forholder  

 Beskæftigelsesrådet sig til resultaterne og effekterne af indsatsen med  

 udgangspunkt i Jobindsats.dk, ledelsesinformationssystemet, analyserapporter  

 samt eventuelle særlige analyser.
2. Det regionale beskæftigelsesråd På det regionale niveau er arbejdsmarkedets parter  

 repræsenteret i regionale beskæftigelsesråd, der er knyttet til hver  

 beskæftigelsesregion.
De regionale beskæftigelsesråd afløser de nuværende  

 regionale arbejdsmarkedsråd.
Som følge af etableringen af fire  

 beskæftigelsesregioner vil der fremover være fire regionale  

 beskæftigelsesråd.
Det regionale beskæftigelsesråd består af 1 formand og 21  

 andre medlemmer, dog 42 i beskæftigelsesregionen for Hovedstaden og Sjælland.  

 Der udpeges 5 medlemmer fra LO, 5 fra DA, 5 fra kommunerne i regionen i  

 fællesskab og et medlem fra henholdsvis SALA, FTF, AC, Ledernes  

 Hovedorganisation, DSI samt en repræsentant for regionsrådet.
Det regionale  

 beskæftigelsesråd for Hovedstaden og Sjælland består af 10 medlemmer fra LO,  

 10  

 fra DA, 10 fra kommunerne i regionen i fællesskab og to medlemmer fra  

 henholdsvis SALA, FTF, AC, Ledernes Hovedorganisation og DSI samt 1  

 repræsentant fra hver af de 2 regionsråd.
 Efter de gældende regler er det en del af de regionale  

 arbejdsmarkedsråds opgaver at træffe bestemmelse om anvendelse af bevillingen  

 til beskæftigelsesindsatsen, ligesom de dimensionerer og prioriterer de  

 arbejdsmarkedspolitiske redskaber og medvirker ved dimensioneringen og  

 prioriteringen af arbejdsformidlingens ordinære aktiviteter.
 Hvor arbejdsmarkedsrådene hidtil har haft fokus på  

 tilrettelæggelse af arbejdsformidlingens indsats over for ledige, der  

 modtager  

 arbejdsløshedsdagpenge, får de nye regionale beskæftigelsesråd en central  

 rolle  

 i styringen og overvågningen af såvel den statslige som den kommunale  

 beskæftigelsesindsats, og medvirker derved til at sikre resultater og  

 effekter  

 af hele beskæftigelsesindsatsen.
Det regionale beskæftigelsesråds opgaver Fastsættelse af mål for beskæftigelsesindsatsen De regionale beskæftigelsesråd medvirker som led i  

 kontrakten med ministeren til at fastlægge fremadrettede mål for  

 beskæftigelsesindsatsen i regionen.
Der henvises til bemærkningerne ovenfor  

 om  

 en national beskæftigelsespolitik og nedenfor ad 4 om samspillet mellem  

 myndighederne og de kollegiale organer om fastlæggelsen af de  

 beskæftigelsespolitiske mål.
 Rådene medvirker endvidere til at fastlægge mål og  

 resultatkrav for beskæftigelsesregionerne og de regionale beskæftigelsesråd,  

 herunder f.eks. om statslige rammebud, sikring af specialistviden og rammerne  

 for indsatsen for at forebygge og afhjælpe mangel på arbejdskraft.
Overvågning af arbejdsmarkedet Det regionale beskæftigelsesråd overvåger udviklingen på  

 det regionale arbejdsmarked.
Det regionale råd sikrer, at der sker en løbende  

 overvågning af udbud og efterspørgsel efter arbejdskraft i regionen samt en  

 belysning af udviklingen i strukturerne på arbejdsmarkedet på kort og på  

 langt  

 sigt.
 På baggrund af overvågningsarbejdet bidrager rådet med  

 viden om, hvor de fremtidige job kan findes, hvor der er jobåbninger og på  

 hvilke områder, der er aktuelle og potentielle flaskehalsproblemer m.v.  

 Derudover kan det regionale råd selv iværksætte analyseaktiviteter.
Til brug for de regionale beskæftigelsesråds overvågning af  

 arbejdsmarkedet udvikles  

en nationalovervågningsstrategi.
Den  

 nationale overvågningsstrategi omfatter følgende:
·  


  

 Rammer for indholdet i regionernes  

 overvågningsindsats ·  


  

 Udvikling af landsdækkende  

 standardiserede metoder og redskaber, som skal anvendes i forbindelse med  

 indsamling af data om og analyse af udviklingen på arbejdsmarkedet ·  


  

 Rammer for karakteren af og  

 indholdet i formidlingen af informationer om udviklingen på arbejdsmarkedet  

 på  

 både centralt, regionalt og lokalt niveau.
Hensigten med den nationale overvågningsstrategi er at  

 sikre, at indholdet i overvågningsindsatsen er kvalificeret og  

 veldokumenteret,  

 så informationer om udviklingen på arbejdsmarkedet er sammenlignelige.
Det  

 skal  

 sikres, at formidlingen af arbejdsmarkedsinformation tilpasses myndighedernes  

 og andre brugeres behov på lokalt, regionalt og nationalt niveau.
Det regionale beskæftigelsesråd skal sikre, at  

 standardiseret viden om arbejdsmarkedet gøres tilgængelig og anvendelig for  

 myndighederne i de lokale jobcentre, andre aktører, arbejdsløshedskasser  

 m.v.,  

 således at overvågnings- og analysearbejdet understøtter den  

 beskæftigelsesrettede indsats blandt alle relevante interessenter i regionen.  

 Viden om udviklingen på arbejdsmarkedet skal både understøtte jobcentrenes  

 beslutnings- og planlægningsprocesser og medarbejdernes konkrete indsats for  

 borgere og virksomheder.
Endvidere skal den regionale viden om  

 arbejdsmarkedet  

 indgå i den landsdækkende overvågning af arbejdsmarkedsudviklingen og  

 understøtte prioriteringen og gennemførelsen af den nationale  

 beskæftigelsespolitik.
 Det regionale beskæftigelsesråds overvågning af  

 arbejdsmarkedet skal sikre, at beskæftigelsesindsatsen alle steder funderes  

 på  

 solid og veldokumenteret viden om udviklingen på det regionale arbejdsmarked,  

 så den samlede indsats kan målrettes mest muligt mod at få ledige hurtigt i  

 job  

 og sikre virksomhederne den kvalificerede arbejdskraft, som efterspørges både  

 på kortere og længere sigt.
Sikring af resultater og effekter De regionale beskæftigelsesråd medvirker til at sikre  

 resultater og effekter af både den kommunale og den statslige  

 beskæftigelsesindsats  

 ved i et samspil med beskæftigelsesregionerne at overvåge indsatsen og  

 indstille til beskæftigelsesregionerne, at der reageres, hvis resultaterne  

 udebliver, jf. ad 2 og ad 5.
Løsning af tværgående beskæftigelsespolitiske  

 problemstillinger Det regionale beskæftigelsesråd kan indstille til  

 regionsdirektøren, at denne gennemfører statslige rammeudbud for  

 beskæftigelsesindsatsen over for målgrupper, som har særlige problemer, og  

 som  

 er spredt på tværs af jobcentre og kræver en specialiseret indsats.
Det  

 regionale råd inddrages altid, inden regionsdirektøren med ministerens  

 godkendelse gennemfører et sådant udbud.
 Omstillingshastigheden på det danske arbejdsmarked og  

 kravene fra den internationale konkurrence skaber vedvarende risiko for  

 flaskehalsproblemer i situationer, hvor der er ubalance mellem de lediges  

 kvalifikationer og de konkrete kvalifikationer, som virksomhederne  

 efterspørger.
De regionale beskæftigelsesråd skal derfor prioritere  

 anvendelsen af en statslig bevilling med henblik på at forebygge og afhjælpe  

 flaskehalsproblemer på det regionale arbejdsmarked.
Bevillingen skal anvendes  

 til at skabe øget fleksibilitet og mobilitet på arbejdsmarkedet, således at  

 arbejdskraft flytter fra branche- og kvalifikationsområder, der er i  

 tilbagegang, til de brancher og kvalifikationsområder, som er i vækst.
Beskæftigelsesrådene får endvidere ansvaret for at løse  

 problemstillinger, der følger af større afskedigelser eller  

 virksomhedslukninger.
Rådene vil inden for en særskilt statslig bevilling  

 kunne  

 iværksætte initiativer, der sikrer en hurtig indsats bl.a. ved, at der  

 etableres indsatskontorer på de berørte virksomheder og ved anvendelse af  

 redskaber for beskæftigede i lov om en aktiv beskæftigelsesindsats.
 Andre aktører vil kunne inddrages i flaskehalsindsatsen og  

 i indsatsen ved større afskedigelser eller virksomhedslukninger.
Endelig medvirker de regionale beskæftigelsesråd til at  

 sikre, at de ansvarlige for beskæftigelsesindsatsen i jobcentre har adgang  

 til  

 den nødvendige specialistviden.
Rådene koordinerer endvidere som hidtil  

 uddannelses- og erhvervsvejledningen.
Samspillet med vækstfora og den regionale  

 udviklingsplan I det regionale beskæftigelsesråd er der en repræsentant  

 for regionsrådet.
Som det fremgår af det samtidigt fremsatte forslag til lov  

 om  

 ændring af lov om planlægning, skal regionsrådet udarbejde en regional  

 udviklingsplan, som skal være et redskab til at fremme regionernes vækst og  

 bæredygtige udvikling.
Udviklingsplanen udtrykker regionsrådets vision for  

 den  

 samlede fremtidige udvikling af regionen på tværs af sektorområder, herunder  

 erhvervs- og beskæftigelsesområdet.
Den regionale udviklingsplan binder planer og strategier på  

 de forskellige sektorområder sammen og tegner et fælles billede for  

 regionernes  

 samlede udvikling.
F.eks. udarbejder vækstforaene regionale  

 erhvervsudviklingsstrategier, og de regionale beskæftigelsesråd overvåger  

 arbejdsmarkedet og udarbejder analyser, ligesom de løser tværgående  

 beskæftigelsespolitiske problemstillinger, herunder i forbindelse med  

 flaskehalse.
Regionsrådets udviklingsplan skal på erhvervsområdet baseres på  

 vækstforaenes erhvervsudviklingsstrategi, mens den på beskæftigelsesområdet  

 skal baseres på de regionale beskæftigelsesråds analyser og tværgående  

 beskæftigelsesindsats.
I forbindelse med udarbejdelsen af regionale  

 erhvervsudviklingsstrategier bør vækstforaene inddrage de regionale  

 beskæftigelsesråds analyser og tværgående beskæftigelsesindsats, herunder  

 informationer fra målesystemet Jobindsats.dk.
På tilsvarende vis bør de  

 regionale beskæftigelsesråd inddrage vækstforaenes  

 erhvervsudviklingsstrategier  

 i tilrettelæggelsen af den regionale beskæftigelsesindsats.
 Med henblik på at styrke sammenhængen og koordinationen  

 mellem de regionale beskæftigelsesråd og vækstfora har de regionale vækstfora  

 og de regionale beskæftigelsesråd mulighed for gensidigt at udpege en  

 observatør.
Øvrige opgaver De regionale beskæftigelsesråd overtager opgaver, som de  

 regionale arbejdsmarkedsråd har efter en række love.
De opgaver, som  

 arbejdsmarkedsrådene har i dag som klageinstans, vil blive overtaget af de  

 nye  

 beskæftigelsesankenævn, jf. bemærkningerne til afsnit II, ad 6, og det  

 samtidigt fremsatte forslag til lov om ændring af lov om en aktiv  

 beskæftigelsesindsats med flere love.
Oversigt over det regionale beskæftigelsesråds  

 opgaver ·  


  

 Det regionale beskæftigelsesråds  

 opgaver efter denne og andre love:
 ·  


  

 Overvåger og bidrager med viden om  

 den regionale arbejdsmarkedssituation  

(jf.den nationale overvågningsstrategi)  

, herunder gennem iværksættelse af  

 undersøgelser af arbejdsmarkedspolitiske problemstillinger og kan derigennem  

 rådgive jobcentrene om beskæftigelsesindsatsen.
 ·  


  

 Sikrer, at viden om  

 arbejdsmarkedet gøres tilgængelig og anvendelig for de lokale jobcentre og  

 understøtter beskæftigelsesindsatsen for alle interessenter i regionen.
 ·  


  

 Indgår årligt en kontrakt med  

 ministeren om mål og resultatkrav for den statslige beskæftigelsesregion og  

 det  

 regionale beskæftigelsesråd.
 ·  


  

 Medvirker som led i  

 kontraktprocessen med ministeren til at fastlægge fremadrettede mål for  

 beskæftigelsesindsatsen  

 i regionen.
·  


  

 Overvåger og følger op på  

 resultater og effekter af indsatsen for alle målgrupper i de lokale  

 jobcentre,  

 udarbejder en årlig analyserapport samt drøfter den regionale  

 beskæftigelsesindsats med de relevante interessenter på beskæftigelsesområdet  

 i  

 regionen, f.eks. på en årlig konference.
Det regionale beskæftigelsesråd kan  

 derigennem rådgive jobcentrene om beskæftigelsesindsatsen.
·  


  

 Indstiller, at der reageres, hvis  

 resultaterne udebliver på det lokale niveau.
Rådet kan indstille, at  

 regionsdirektøren tager kontakt til et jobcenter med henblik på at indgå en  

 aftale om forbedring af indsatsen.
Ved alvorlige resultatproblemer kan rådet  

 indstille, at regionsdirektøren indstiller til ministeren, at et jobcenter  

 får  

 pålæg om at benytte andre aktører i de dele af indsatsen, hvor resultaterne  

 udebliver.
·  


  

 Rådgiver ministeren om, hvor der  

 er behov for statslige rammeudbud af indsatsen for særlige målgrupper, f.eks.  

 i  

 forbindelse med kontrakten med ministeren.
Kan indstille til  

 regionsdirektøren,  

 at der med ministerens godkendelse gennemføres statslige rammeudbud af  

 indsatsen for særlige målgrupper.
 ·  


  

 Prioriterer  

på baggrund af overvågning af  

 udviklingen påarbejdsmarkedet, jf. den nationale overvågningsstrategi,  



  

 anvendelsen  

 af en særskilt statslig bevilling til at afhjælpe og forebygge mangel på  

 arbejdskraft (flaskehalsindsatsen).
·  

 	  

 Sikre sammenhæng og koordination med de  

 regionale vækstfora, ·  


  

 Modtager underretninger om  

 varsling af større afskedigelser efter varslingsloven.
 ·  


  

 Udmønter en særskilt statslig  

 bevilling til en hurtig og aktiv indsats for at afhjælpe problemer i  

 forbindelse med større afskedigelser eller virksomhedslukninger af stor  

 betydning for et lokalområde.
 ·  


  

 Medvirker til at sikre, at  

 jobcentrene regionalt eller på landsplan har adgang til specialistviden om  

 særlige indsatsområder.
 ·  


  

 Koordinerer uddannelses- og  

 erhvervsvejledningen.
 ·  


  

 Fastsætter retningslinjer for  

 fravigelsen af pligt til tilbud for personer på 58 og 59 år, som vil kunne  

 opfylde betingelsen for at gå på efterløn, jf. lov om en aktiv  

 beskæftigelsesindsats.
 ·  


  

 Træffer afgørelse om, hvorvidt  

 betingelsen om merbeskæftigelse er opfyldt ved ansættelse med løntilskud hos  

 private arbejdsgivere, der ikke er omfattet af en kollektiv overenskomst, jf.  

 lov om en aktiv beskæftigelsesindsats.
 ·  


  

 Godkender  

 arbejdsfordelingsordninger i forbindelse med virksomheder, som i en periode  

 har  

 nedsat produktion, jf. lov om arbejdsløshedsforsikring m.v.
 ·  


  

 Afholder regelmæssigt og mindst en  

 gang om året møde med DSI og offentlige arbejdsgivere om handicappedes  

 arbejdsmarkedspolitiske situation og udarbejder årligt en beretning  

 vedrørende  

 administrationen af lov om kompensation til handicappede i erhverv m.v.
 ·  


  

 Afgiver udtalelse til  

 Udlændingestyrelsen i sager om meddelelse af opholdstilladelse på grundlag af  

 beskæftigelse til tredjelandsstatsborgere og statsborgere i de nye  

 østeuropæiske EU-lande.
 ·  


  

 Afgiver efter praksis udtalelse  

 til Kriminalforsorgen om etablering af pladser til samfundstjeneste.
3. De lokale beskæftigelsesråd På det lokale niveau er arbejdsmarkedets parter  

 repræsenteret i et lokalt beskæftigelsesråd, der er tilknyttet hvert  

 jobcenter.  

 Det lokale beskæftigelsesråd har to hovedopgaver.
For det første skal rådet videreføre de opgaver, som i dag  

 varetages af koordinationsudvalgene.
Koordinationsudvalgene har bl.a. til  

 opgave, f.eks. via partnerskaber, at samordne og udvikle den lokale  

 forebyggende kommunale indsats for personer, der har svært ved at klare sig  

 på  

 arbejdsmarkedet.
Formålet er at øge beskæftigelsesmulighederne for borgere,  

 der  

 er i fare for at miste tilknytningen til arbejdsmarkedet, eller borgere, der  

 ikke eller kun vanskeligt kan opnå beskæftigelse på almindelige vilkår.
 For det andet skal rådet overvåge resultater og effekter af  

 jobcenterets beskæftigelsesindsats og rådgive om tiltag til forbedringer af  

 beskæftigelsesindsatsen.
Det lokalebeskæftigelsesråd  

 består af et medlem fra kommunalbestyrelsen, op til tremedlemmer fra  

 henholdsvis  

  

 DA og LO, op til to medlemmer fra DSI, et  

 medlem fra FTF, AC, PLO og det lokale integrationsråd  

samt op til to repræsentanter fra  

 relevante lokaleforeninger med beskæftigelsesmæssig relevans.
De ansvarlige  

 forbeskæftigelsesindsatsen i j  

  

 obcenteret varetager sekretariatsfunktionen  

 for det lokale beskæftigelsesråd.
Efter de gældende regler kan kommuner i fællesskab oprette  

 koordinationsudvalg, der er fælles for flere kommuner.
Denne bestemmelse  

 videreføres ikke, da opgaverne i den nye struktur ændres væsentligt, og da  

 der  

 som følge af den nye kommunestruktur bliver tale om væsentligt større  

 kommuner.
 Til forskel fra koordinationsudvalget er staten (tidligere  

 den regionale arbejdsformidling) ikke medlem af det lokale beskæftigelsesråd.
De lokale beskæftigelsesråd udarbejder hvert år en plan  

 for, hvordan den virksomhedsrettede indsats kan understøttes lokalt, så  

 beskæftigelsesindsatsen i størst muligt omfang bliver virksomhedsrettet og  

 virksomhedsnær.
Planen indeholder f.eks. initiativer for, hvordan de  

 involverede via partnerskab søger at åbne nye veje ind i virksomhederne for  

 de svageste  

 grupper på arbejdsmarkedet.
Der er tale om en udmøntning af den særskilte  

 statslige bevilling, som koordinationsudvalgene udmønter i dag.
De ansvarlige  

 for beskæftigelsesindsatsen i jobcenteret afgiver bemærkninger til planen.  

 Hermed sikres, at såvel arbejdsmarkedets parter og myndighederne i  

 jobcenteret  

 er inddraget i indsatsen for at få de svage grupper tættere på  

 arbejdsmarkedet.
De lokale beskæftigelsesråd vil til brug for overvågning og  

 rådgivning af jobcenteret have en række redskaber til rådighed som f.eks.  

 analyserapporten udarbejdet af de regionale beskæftigelsesråd.
Herudover vil  

 de  

 lokale råd kunne bruge data fra det landsdækkende målesystem Jobindsats.dk.
 De lokale beskæftigelsesråd rådgiver de ansvarlige for  

 beskæftigelsesindsatsen i jobcenteret om tilrettelæggelse af  

 beskæftigelsesindsatsen via følgende opgaver:
   

 	  

 Resultatrevisionen  

 fra det lokale jobcenter sendes til høring i det lokale beskæftigelsesråd,  

 som  

 på baggrund af denne og analyserapporten kan indstille til henholdsvis staten  

 og kommunalbestyrelsen om den fremtidige tilrettelæggelse og prioritering af  

 den lokale beskæftigelsesindsats.
  

 	  

 De lokale  

 beskæftigelsesråd inddrages i udarbejdelsen af jobcenterets  

 beskæftigelsesplan,  

 f.eks. ved, at planen fremlægges til drøftelse på et fælles seminar.
Planen  

 rummer forslag til mål, prioritering og budget for beskæftigelsesindsatsen,  

 dels for den samlede indsats i jobcenteret og dels for henholdsvis den  

 statslige og kommunale del af indsatsen.
Planen sendes inden politisk  

 behandling til en afsluttende høring hos det lokale beskæftigelsesråd.
Rådet  

 kan indstille, at der sker ændringer i planen.
   

 	  

 De lokale  

 beskæftigelsesråd udarbejder hvert år en plan for, hvordan den  

 virksomhedsrettede indsats kan understøttes lokalt, jf. ovenfor.
   

 	  

 I situationer, hvor  

 det lokale beskæftigelsesråd finder, at der er alvorlige resultatproblemer i  

 det lokale jobcenters indsats, kan det lokale beskæftigelsesråd indstille til  

 det regionale beskæftigelsesråd, at der sættes særlig fokus på bestemte  

 områder.
   

 	  

 Det lokale  

 beskæftigelsesråd kan i øvrigt indstille til det regionale beskæftigelsesråd,  

 at beskæftigelsesregionen tager beskæftigelsesrettede initiativer.
Ad 4. Samspillet mellem myndighederne og de  

 kollegiale organer om fastlæggelsen af de beskæftigelsespolitiske mål Arbejdsmarkedets parters viden om arbejdsmarkedet og om  

 beskæftigelsespolitiske problemstillinger skal nyttiggøres mest muligt i det  

 nye beskæftigelsessystem.
Beskæftigelsesrådet rådgiver således ministeren om  

 beskæftigelsespolitikken, og de regionale beskæftigelsesråd har en central  

 rolle i styringen af den regionale beskæftigelsesindsats med henblik på at  

 sikre resultater og effekter.
De lokale beskæftigelsesråd rådgiver de lokale  

 jobcentre.
Som led i den nationale og regionale fremadrettede styring  

 af beskæftigelsesindsatsen vil ministeren hvert år udmelde et begrænset antal  

 beskæftigelsespolitiske mål på indsatsområder, hvor der i det kommende år er  

 behov for et særligt fokus for at løfte resultaterne af indsatsen.  

 Indsatsområder for integrationsindsatsen vil blive meldt ud efter aftale med  

 integrationsministeren.
Der henvises i øvrigt til de indledende bemærkninger  

 ovenfor om en national beskæftigelsespolitik.
 Fastlæggelsen af målene sker som led i den årlige  

 kontraktproces mellem ministeren og de regionale beskæftigelsesråd på  

 baggrund  

 af analyser med fokus på resultater og effekter, jf. bemærkningerne nedenfor  

 afsnit II, ad 5.
 De vigtigste elementer i samspillet mellem myndighederne og  

 de kollegiale organer kan være:
·  


  

 De regionale beskæftigelsesråd  

 udarbejder en analyserapport om resultater og effekter af de lokale  

 jobcentres  

 beskæftigelsesindsats samt om de udfordringer og problemstillinger, der bør  

 sættes fokus på i det kommende års beskæftigelsesindsats i regionen.
I  

 analyserapporten fremhæves potentialer for forbedring af  

 beskæftigelsesindsatsen  lokalt og regionalt.
I analyserapporten  

 afgiver rådet  

 anbefalinger om, hvilke indsatsområder der bør sættes fokus på.  

 Analyserapporten indgår i statens og kommunens udarbejdelse af en plan for  

 det  

 kommende års beskæftigelsesindsats, dvs. både den statslige og kommunale  

 indsats i jobcenteret, herunder indsatsen for personer på kanten af  

 arbejdsmarkedet.
Analyserapporten  

 sendes til ministeren, kommunalbestyrelserne, Beskæftigelsesrådet, de lokale  

 beskæftigelsesråd og de regionale vækstfora.
Med analyserapporten rådgiver de  

 regionale beskæftigelsesråd ministeren om fastlæggelsen af de fremadrettede  

 mål  

 for beskæftigelsesindsatsen.
·  


  

 På baggrund af analyserapporten og  

 de regionale beskæftigelsesråds anbefalinger og angivelse af udfordringer og  

 indsatsområder, der bør sættes fokus på i regionens beskæftigelsesindsats,  

 udmelder ministeren efter indstilling fra Beskæftigelsesrådet mål for det  

 kommende års beskæftigelsesindsats.
De udmeldte mål indgår i de lokale  

 jobcentres udarbejdelse af en plan for det kommende års  

 beskæftigelsesindsats.  

 De udmeldte mål kan omfatte landsdækkende mål eller regionsspecifikke mål for  

 indsatsen.
·  


  

 De regionale beskæftigelsesråd  

 drøfter  f.eks. på en årlig konference  den regionale  

 beskæftigelsesindsats  

 med de relevante interessenter på beskæftigelsesområdet i regionen, herunder  

 medlemmer af kommunalbestyrelserne, ledelsen fra de lokale jobcentre, de  

 lokale  

 beskæftigelsesråd, arbejdsløshedskasser, regionale vækstfora m.v.
F.eks.  

 drøftes:
   

 	  

 Resultater og  

 effekter af indsatsen i regionen og forbedringspotentialer  

 (analyserapporten).
   

 	  

 Ministerens  

 udmelding af mål for beskæftigelsesindsatsen i det kommende år.
   

 	  

 De regionale  

 beskæftigelsesråds plan for de særlige overvågningstiltag,  

 analyseaktiviteter,  

 evalueringer af indsatsen m.v., som rådet vil gennemføre i det kommende år.
 ·  


  

 Ministeren indgår efter  

 indstilling fra Beskæftigelsesrådet en kontrakt med de regionale  

 beskæftigelsesråd om den statslige beskæftigelsesregions mål og resultatkrav.  

 I  

 kontrakten indgår endvidere ministerens udmeldte mål for det kommende års  

 beskæftigelsesindsats.
 Ministerens mål for det kommende år vil omfatte bestemte  

 indsatsområder, hvor der er behov for styrket fokus og resultatforbedringer i  

 beskæftigelsesindsatsen på landsplan eller regionalt.
 Det kan f.eks. være, at resultaterne af indsatsen for  

 kortidsledige generelt i hele landet er på et lavt niveau, hvor nye ledige  

 har  

 alt for lange ledighedsperioder, inden de igen opnår beskæftigelse.  

 Ministeren  

 kan efter drøftelse med Beskæftigelsesrådet og som led i kontrakten med de  

 regionale beskæftigelsesråd f.eks. udmelde, at indsatsen bør forbedres for de  

 korttidsledige, således at den gennemsnitlige ledighedsperiode for nyledige  

 reduceres på landsplan.
Ovenstående indebærer, at ministerens udmeldte mål for  

 beskæftigelsesindsatsen lægges til grund, når de ansvarlige for  

 beskæftigelsesindsatsen i jobcenteret tilrettelægger beskæftigelsesindsatsen.  

 De ansvarlige for beskæftigelsesindsatsen i de lokale jobcentre må således i  

 planlægningen af det kommende års indsats tage højde for ministerens udmeldte  

 mål.
Det gælder både den statslige og kommunale del af jobcenterets indsats.
 Såvel staten som kommunalbestyrelsen har en tilskyndelse  

 til at prioritere de fastsatte mål for at skabe bedre resultater i  

 beskæftigelsesindsatsen og sikre sammenhæng mellem indsatsen for forsikrede  

 ledige og kommunale målgrupper i jobcenteret.
De jobcentre, som har gode resultater på et indsatsområde,  

 hvor ministeren har udmeldt mål, behøver ikke at sætte særlig fokus på de  

 pågældende mål i planlægningen af det kommende års indsats.
Dette er en følge  

 af det generelle princip om, at jobcentre med gode resultater og effekter af  

 indsatsen har store frihedsgrader til at udføre og tilrettelægge  

 beskæftigelsesindsatsen.
Ad 5. Fokus på resultater og sikring af  

 styringsgrundlaget Landsdækkende målesystem (Jobindsats.dk) For at styrke styrings- og beslutningsgrundlaget i  

 beskæftigelsesindsatsen og sikre maksimal fokus på resultater og effekter på  

 beskæftigelsesområdet etableres der et landsdækkende målesystem  

 (Jobindsats.dk), som vil indeholde centrale data om arbejdsmarkedsforhold,  

 målgrupper og indsats samt måle resultater og effekter af  

 beskæftigelsesindsatsen.
 Målesystemet skal medvirke til at:
·  


  

 bibringe lokale, regionale og  

 centrale myndigheder og råd m.v. viden  


  

 om det lokale, regionale og  

 landsdækkende arbejdsmarked, målgrupperne for indsatsen og effekterne af  

 tiltagene for derved at styrke styrings- og beslutningsgrundlaget  

 hos dem, der tilrettelægger  

 beskæftigelsesindsatsen, ·  


  

 sikre fuld gennemsigtighed  

 i styringsgrundlaget, således at det er  

 klart for alle beslutningstagere på lokalt, regionalt og statsligt niveau,  

 hvilke resultater, der præsteres, ·  


  

 skabe grundlag for udarbejdelse af  

 beskæftigelsesplan og resultatrevision af beskæftigelsesindsatsen, ·  


  

 skabe grundlag for etableringen af  

 et sammenhængende ledelsesinformationssystem, så viden kan nyttiggøres på  

 nationalt, regionalt og lokalt niveau, ·  


  

 skabe grundlag for at gennemføre  

 analyser og evalueringer af beskæftigelsesindsatsen som led i  

 politikudviklingen af beskæftigelsesindsatsen.
Målesystemet vil via internettet være frit tilgængeligt for  

 offentligheden og alle interessenter på beskæftigelsesområdet.
Data i  

 målesystemet opdateres løbende og gøres så aktuelle som muligt.
 Ansvaret for udvikling og drift af målesystemet forankres  

 hos Arbejdsmarkedsstyrelsen.
Beskæftigelsesplan og resultatrevision Med lovforslaget pålægges de ansvarlige for  

 beskæftigelsesindsatsen i jobcentrene at udarbejde en årlig  

 beskæftigelsesplan  

 for det kommende års indsats i centeret.
Planen skal omfatte dels den samlede  

 indsats, dels indsatsen fordelt på staten og kommunen.
 Derudover skal de ansvarlige for beskæftigelsesindsatsen i  

 jobcentrene udarbejde en resultatrevision af beskæftigelsesindsatsen efter en  

 fælles skabelon, bl.a. baseret på data i det landsdækkende målesystem.  

 Resultatrevisionen skal vise både den samlede indsats og den kommunale og den  

 statslige indsats.
Centrale elementer i resultatrevisionen er en sammenligning  

 af jobcentrenes resultater og effekter af beskæftigelsesindsatsen gennem det  

 sidste år samt en vurdering af de besparelser, der kan opnås ved en mere  

 effektiv beskæftigelsesindsats.
I forlængelse heraf skal resultatrevisionen  

 anvise områder, hvor der er behov for en mere effektiv beskæftigelsesindsats.
Udarbejdelse af resultatrevisionen sker med udgangspunkt i  

 de målinger og data, der er tilgængelige i det landsdækkende målesystem  

 Jobindsats.dk.
For at sikre, at jobcentrenes resultatrevision kan anvendes  

 som  

 basisdata i et landsdækkende standardiseret informationssystem, udarbejdes en  

 skabelon for resultatrevisionens form og indhold.
 Ligesom beskæftigelsesplanen skal resultatrevisionen indgå  

 i kommunalbestyrelsens og statens planlægning og budgettering af  

 beskæftigelsesindsatsen for det kommende år.
 Jobcentrenes resultatrevision anvendes såvel af det  

 regionale som det centrale niveau til opfølgning på den samlede indsats.  

 Jobcentrenes resultatrevision er således grundelementet i et landsdækkende  

 ledelsesinformationssystem, der anvendes såvel lokalt som regionalt og  

 centralt.
 Der henvises til de almindelige bemærkninger afsnit II, ad  

 3 og 4.
IT-understøtningen For at understøtte reformens hovedelementer skal IT-området  

 indrettes med henblik på at understøtte:
 ·  


  

 At den fremtidige  

 beskæftigelsesindsats skal ske i et sammentænkt beskæftigelsessystem med  

 fokus  

 på en sammenhængende indsats på tværs af målgrupper og tæt på brugerne:  

 Virksomheder, beskæftigede og ledige.
 ·  


  

 At det fremtidige  

 beskæftigelsessystem varetages i lokale jobcentre, hvor staten og kommunerne  

 samarbejder om indsatsen.
 ·  


  

 At det for alle målgrupper skal  

 være muligt at kombinere sociale, helbredsmæssige og beskæftigelsesrettede  

 tilbud, tilpasset den enkeltes behov.
Med lovforslaget sker der en forenkling og tydeliggørelse  

 af reglerne om IT-understøtning, så de bliver mere dækkende i relation til  

 etablering af en moderne digital forvaltning i beskæftigelsesindsatsen.  

 Udgangspunktet er, at statens, kommunernes og arbejdsløshedskassernes  

 systemer  

 skal kunne fungere som et sammenhængende system, så brugerne, de ledige, de  

 beskæftigede og virksomhederne, f.eks. ikke skal medvirke ved registrering af  

 samme oplysninger flere steder.
Som følge af, at der i det nye  

 beskæftigelsessystem er to myndigheder, der arbejder sammen om indsatsen, vil  

 der fortsat være både statslige og kommunale IT-systemer i forbindelse med  

 varetagelsen af beskæftigelsesindsatsen, men der sikres størst mulig  

 integration mellem IT-systemerne.
 I forbindelse hermed er der fastsat bestemmelser om  

 3 fælles IT-systemer:
·  


  

 Det fælles IT-baserede  

 datagrundlag ·  


  

 Jobnet ·  


  

 Målesystemet: Jobindsats.dk.
Det fælles IT-baserede datagrundlag omfatter nøgledata om  

 personer og virksomheder.
Det fælles datagrundlag er et centralt element i  

 IT-understøtningen af beskæftigelsesindsatsen.
Bestemmelser om det fælles  

 datagrundlag findes allerede i den gældende lovgivning.
Datagrundlaget  

 anvendes  

 i dag i IT-systemet Arbejdsmarkedsportalen til f.eks. opgørelse af offentlige  

 forsørgelsesydelser til brug for rettidig indkaldelse af ledige til  

 kontaktsamtaler og møder om tilbud.
Bestemmelsen om Jobnet sikrer, at der er én fælles indgang  

 til selvbetjeningsfaciliteter for borgere og virksomheder.
Jobnet omfatter i  

 dag en CV-bank, hvor alle jobsøgere kan lægge deres CV samt en jobbank til  

 annoncering af ledige job.
Jobnet planlægges udbygget med yderligere  

 selvbetjeningsfaciliteter.
Selvbetjeningsfaciliteter er landsdækkende  

 systemer,  

 hvor virksomheder og borgere ved brug af internetadgang kan samarbejde med  

 myndigheder på beskæftigelsesområdet ved brug af internetadgang.
Som  

 eksempler  

 kan nævnes faciliteter, hvor den ledige kan registreres som jobsøgende og  

 faciliteter, hvor den ledige elektronisk indsender ønsker om opkvalificering  

 m.v.
På sigt udbygges Jobnet med faciliteter, der gør det muligt for borgeren  

 at hente de data, der er registreret om den pågældende.
Udbygning vil ske i  

 overensstemmelse med den strategi, som regeringen og de kommunale parter har  

 fastlagt for, hvordan borgerne via internettet får adgang til egne  

 oplysninger  

 i forvaltningen.
Målesystemet er et styringsredskab, hvis hovedsigte er at  

 tilvejebringe grundlaget for sammenligning af indsatsen på tværs af jobcentre  

 samt at synliggøre de økonomiske konsekvenser af de enkelte jobcentres  

 prioriteringer,  

 indsats og resultater.
Systemet anvendes desuden til opgørelse af, om de  

 lediges rettigheder og pligter i beskæftigelsesindsatsen er opfyldt.  

 Målesystemet vil være tilgængeligt for offentligheden og vil derfor ikke give  

 mulighed for opslag i persondata.
Systemet udformes med henblik på  

 understøtning af resultatrevisionen af beskæftigelsesindsatsen, jf. forslaget  

 til § 26. Beskæftigelsesministeriet vil høre Ministeriet for Flygtninge,  

 Indvandrere og Integration i forbindelse med udformningen af systemet.
IT-understøtningen kræver et tæt samarbejde mellem staten,  

 kommunerne og arbejdsløshedskasserne.
Udgangspunktet for dette samarbejde vil  

 være udarbejdelse af en fælles IT-strategi for beskæftigelsesindsatsen.
Den  

 fælles IT-strategi vil blive baseret på de principper for en effektiv  

 offentlig  

 IT-understøtning, som staten og kommunerne har udarbejdet som led i det  

 fælles  

 initiativ, Digital Forvaltning, der er forankret i Finansministeriet og  

 Ministeriet for Videnskab, Teknologi og Udvikling.
I forbindelse med fastlæggelse af den fælles IT-strategi  

 udarbejdes en sikkerhedsmodel omfattende bl.a. en politik for tildeling af  

 brugerrettigheder til beskæftigelsesrelaterede persondata.
Modellen baseres  

 på  

 forskellige typer af rettigheder afstemt med de behov for data, som  

 forvaltningen af lovgivningen giver anledning til samt den nærmere  

 fastlæggelse  

 af dataansvaret i jobcentrene.
Arbejdet vil i vidt omfang bestå i en  

 udmøntning  

 af ·  


  

 kravene i persondatalovens  

 § 5 om at behandling af persondata skal ske i overensstemmelse med god  

 databehandlingsskik ·  


  

 krav om at indsamling af  

 persondata skal ske til udtrykkeligt angivne formål ·  


  

 bestemmelserne om datasikkerhed i  

 persondatalovens § 41, stk. 3, som bl.a. er udmøntet i  

 sikkerhedsbekendtgørelsens § 11 om adgangskontrol m.v.
Arbejdet skal bl.a. sikre, at adgangsrettighederne tildeles  

 ud fra geografiske, tidsmæssige og opgavemæssige hensyn.
Der henvises desuden  

 til igangværende arbejde om udvikling af en fællesstatslig standard for  

 IT-sikkerhedsprocesser ved IT- og Telestyrelsen, som alle statslige  

 myndigheder  

 skal følge senest 2007.
 Der vil i overensstemmelse med persondatalovens § 57  

 blive indhentet en udtalelse fra Datatilsynet i forbindelse med udfærdigelse  

 af  

 retsforskrifter i medfør af bemyndigelsesbestemmelser, for så vidt det drejer  

 sig om behandling af persondata.
Ad 6. Nyt klagesystem Gældende regler Efter de gældende regler indbringes kommunens afgørelser om  

 både tilbud og ydelser efter lov om en aktiv beskæftigelsesindsats, lov om  

 aktiv socialpolitik, lov om dagpenge ved sygdom eller fødsel samt  

 integrationsloven for det sociale nævn, som har sekretariat i statsamtet.  

 Statsamtmanden er formand, og LO, DA, DSI og kommuneforeningen indstiller  

 hver  

 et medlem, som udpeges af socialministeren.
Medlemmerne er læge medlemmer og  

 ikke partsrepræsentanter.
Ankestyrelsen kan optage en sag til behandling,  

 hvis  

 styrelsen skønner, at sagen er principiel eller generel.
De sociale nævn træffer afgørelser i klager over  

 kommunernes afgørelser og Ankestyrelsen i klager over nævnenes afgørelser.  

 Såvel borgeren som kommunen kan klage over nævnets afgørelse.
Bedømmelsen  

 omfatter både afgørelser om ydelserne og disses størrelse og tilbud efter  

 lovgivningen.
Bedømmelsen omfatter tillige lovfortolkning, og ankeinstanserne  

 kan fuldt ud efterprøve de skønsmæssige afgørelser.
Ankeinstanserne kan  

 endvidere behandle klager over sagsbehandlingen, dvs. om de  

 forvaltningsretlige  

 regler er overholdt.
 De sociale nævn og Ankestyrelsen har pligt til at  

 koordinere kommunernes praksis på landsplan.
Arbejdsformidlingens afgørelser efter lov om en aktiv  

 beskæftigelsesindsats om jobplaner og tilbud m.v. til ledige, der modtager  

 arbejdsløshedsdagpenge, og som gives ud fra den enkeltes ønsker og  

 forudsætninger samt arbejdsmarkedets behov, indbringes for de regionale  

 arbejdsmarkedsråd.
Herudover behandler rådene klager over  

 arbejdsformidlingens  

 afgørelser om, at beskæftigelsesindsatsen for en person skal varetages af  

 andre  

 end arbejdsformidlingen (henvisning til anden aktør) samt afgørelser om  

 konkurrenceforvridning.
Disse afgørelser kan ikke indbringes for anden  

 administrativ myndighed.
Klager over arbejdsformidlingens sagsbehandling og  

 lovfortolkningsspørgsmål indbringes for Arbejdsmarkedsstyrelsen.
 Arbejdsformidlingensafgørelser efter lov om  

 kompensation til handicappede i erhverv m.v. indbringesefter de gældende  

 regler for Arbejdsmarkedets Ankenævn.
 Arbejdsløshedskassernes afgørelser om ydelser efter lov om  

 arbejdsløshedsforsikring m.v. samt afgørelser efter lov om en aktiv  

 beskæftigelsesindsats om befordringsgodtgørelse kan indbringes for  

 Arbejdsdirektoratet og efterfølgende for Arbejdsmarkedets Ankenævn.
Et nyt beskæftigelsesankenævn Det foreslås, at der oprettes fem nye  

 beskæftigelsesankenævn i de fem regioner med sekretariat i de regionale  

 statsforvaltninger.
 Beskæftigelsesankenævnet behandler alle klager over  

 afgørelser om tilbud m.v. truffet af de to myndigheder i jobcenteret samt  

 klager over afgørelser truffet af kommunen om ydelser efter lov om aktiv  

 socialpolitik med undtagelse af kapitel 10 og 10 a, lov om en aktiv  

 beskæftigelsesindsats, lov om dagpenge ved sygdom eller fødsel, ydelser efter  

 integrationsloven med undtagelse af hjælp efter §§ 35-39, lov om  

 delpension samt tilkendelse og frakendelse af førtidspension og  

 invaliditetsydelse efter kapitel 3 og §§ 42 og 44 i lov om social  

 pension  

 og §§ 13-15, 21, 24, 44 og 54, stk. 3 og 4, i lov om højeste,  

 mellemste, forhøjet almindelig og almindelig førtidspension m.v.  

 Beskæftigelsesnævnet behandler endvidere klager over afgørelser truffet i  

 henhold  

 til lov om kompensation til handicappede i erhverv m.v.
 Med forslaget etableres der et enkelt og gennemskueligt  

 klagesystem, der er ens for alle borgere i jobcenteret, uanset om der er tale  

 om en statslig eller kommunal indsats.
Med forslaget afskaffes den gældende todelte klageadgang,  

 hvor kommunens afgørelser om tilbud og ydelser til kommunale målgrupper  

 indbringes for det sociale nævn, og arbejdsformidlingens afgørelser om tilbud  

 m.v. til statslige målgrupper indbringes for enten de regionale  

 arbejdsmarkedsråd  

 eller Arbejdsmarkedsstyrelsen.
Også her får borgerne således én indgang til  

 systemet.
 Der ændres ikke på klagesystemet for  

 arbejdsløshedskassernes afgørelser.
Sammensætning og partsrepræsentation Direktøren for statsforvaltningen er formand for  

 beskæftigelsesankenævnet.
Derudover er regionsdirektøren for  

 beskæftigelsesregionen fast medlem af nævnet.
Beskæftigelsesministeren  

 udpeger  

 endvidere et medlem efter indstilling fra henholdsvis LO, FTF og AC i  

 forening,  

 DSI, kommunerne i regionen i forening og to efter indstilling fra DA.
Der bliver således i alt 8 medlemmer af nævnet.
Ved  

 stemmelighed er formandens stemme afgørende.
Klageadgang til Ankestyrelsen Ankestyrelsens primære opgaver ligger allerede i dag på  

 Beskæftigelsesministeriets område, idet sagerne efter  

 Beskæftigelsesministeriets lovgivning udgør ca. 75 pct. af det samlede antal  

 sager i Ankestyrelsen.
Det foreslås derfor, at beskæftigelsesankenævnets  

 afgørelser kan tages op til behandling i Ankestyrelsen, hvis styrelsen  

 skønner,  

 at afgørelserne har principiel eller generel betydning.
Det foreslås, at der i Ankestyrelsen oprettes et nyt  

 beskæftigelsesudvalg, hvor KL, DA, LO og DSI er repræsenteret.
Udvalget  

 behandler udelukkende sager efter den beskæftigelsesmæssige lovgivning.  

 Reglerne om beskæftigelsesudvalget fastsættes i lov om retssikkerhed og  

 administration på det sociale område, jf. det samtidigt fremsatte forslag til  

 lov om ændring af lov om retssikkerhed og administration på det sociale  

 område  

 og andre love.
 Med forslaget udvides såvel pligten på regionalt som på  

 statsligt plan til at koordinere praksis for beskæftigelsesindsatsen.
Ad 7. Overførsel af ansatte mellem stat og kommune I forbindelse med, at beskæftigelsesministeren bemyndiger  

 en kommunalbestyrelse til at varetage udøvelsen af statens  

 beskæftigelsesindsats i et jobcenter, følger personalet med opgaven.
Det indebærer, at den pågældende kommune fremover bliver  

 ansættelsesmyndighed for de statsligt ansatte, der hidtil har været  

 beskæftiget  

 med den indsats, der delegeres til kommunen.
Der gælder dog særlige regler  

 for  

 så vidt angår tjenestemænd, jf. nedenfor.
Kommunen overtager ikke kun det statslige personale, der  

 udelukkende eller helt overvejende er beskæftiget med den del af den  

 statslige  

 beskæftigelsesindsats, der nu skal varetages af kommunen.
Kommunen overtager  

 også en forholdsmæssig del af det statslige personale, der varetager  

 generelle  

 funktioner.
 Der fastsættes i forbindelse hermed særlige regler, der  

 regulerer personalets rettigheder og pligter i forbindelse med, at en del af  

 den statslige beskæftigelsesindsats nu skal varetages af kommunen.
 Overenskomstansatte m.v.
 Efter gældende ret vil visse overenskomstansatte og andet  

 ikke-tjenestemandsansat personale ved en overførsel til en anden myndighed  

 som  

 følge af opgaveflytninger være omfattet af reglerne i  

 virksomhedsoverdragelsesloven (lovbekendtgørelse nr. 710 af 20. august 2002  

 om  

 lønmodtageres retsstilling ved virksomhedsoverdragelse).
Virksomhedsoverdragelsesloven indebærer på den ene side, at  

 personalet som udgangspunkt har pligt til at tåle et arbejdsgiverskifte og  

 således ikke kan betragte arbejdsgiverskiftet som en opsigelse, forudsat at  

 der  

 ikke i forbindelse med overførslen sker andre væsentlige ændringer i  

 ansættelsesvilkårene for de enkelte ansatte.
På den anden side indebærer  

 virksomhedsoverdragelsesloven, at personalet som udgangspunkt har ret til  

 fortsat ansættelse på de hidtidige vilkår.
 Virksomhedsoverdragelsesloven finder imidlertid ikke  

 anvendelse ved overførsel af administrative funktioner mellem offentlige  

 myndigheder, jf. virksomhedsoverdragelseslovens § 1, stk. 2.
 Ved en overførsel af opgaver, herunder delegation fra en  

 offentlig myndighed til en anden, finder virksomhedsoverdragelsesloven  

 således  

 ikke efter gældende ret anvendelse for ansatte, der er beskæftiget med  

 myndighedsopgaver, men vil finde anvendelse for andre grupper af ansatte,  

 herunder ansatte der beskæftiger sig med driftsopgaver.
 Med henblik på at sikre et ensartet retsgrundlag for alle  

 overenskomstansatte og andre ikke-tjenestemandsansatte fastsættes det derfor,  

 at virksomhedsoverdragelsesloven finder tilsvarende anvendelse for de  

 overenskomstansatte og ansatte med individuel aftale, der ikke efter de  

 gældende regler er omfattet af virksomhedsoverdragelsesloven.
 Herved sikres alle overenskomstansatte og ansatte med  

 individuel aftale, som overgår fra statslig ansættelse til ansættelse i en  

 kommune, ensartede rettigheder i forbindelse med overførslen, herunder bl.a.  

 at  

 de pågældendes ansættelsesvilkår videreføres uændret.
 Lovforslaget præciserer på den anden side, at de  

 overenskomstansatte og ansatte med individuel aftale som udgangspunkt er  

 forpligtet til efter opgaveflytningen at opfylde arbejdsaftalen ved  

 ansættelse  

 i kommunen.
 Efter en samlet afvejning af de rettigheder og pligter, som  

 følger af virksomhedsoverdragelsesloven, vurderes lovforslaget at medføre en  

 forbedret retsstilling for de overenskomstansatte og ansatte med individuel  

 aftale, som efter de gældende regler ikke er omfattet af  

 virksomhedsoverdragelsesloven.
Tjenestemænd Overførslen af opgaver fra staten til en  

 kommunalbestyrelsen sker i forbindelse med, at beskæftigelsesministeren  

 bemyndiger en kommunalbestyrelse til at varetage statens  

 beskæftigelsesindsats,  

 jf. § 20, stk. 1. Da denne bemyndigelse på et senere tidspunkt kan  

 trækkes tilbage, jf. § 20, stk. 6, vurderes det ikke at være  

 hensigtsmæssigt at etablere en mulighed for, at statsansatte tjenestemænd  

 tilbydes ansættelse som kommunale tjenestemænd i den kommune, hvortil den  

 statslige beskæftigelsesindsats delegeres.
Tjenestemanden bliver udlånt fra staten til den kommune,  

 hvortil opgaven delegeres for at varetage opgaver, der overføres efter  

 § 20. Staten udbetaler løn m.v., ligesom den afholder udgiften til  

 pension  

 til den pågældende.
Kommunen vil samtidig skulle refundere staten  

 tjenestemandens løn, pension m.v.
III.
De økonomiske og administrative konsekvenser  

 for det offentlige Den nye organisering af beskæftigelsesindsatsen som følge  

 af lovforslaget vil medføre økonomiske og administrative konsekvenser for det  

 offentlige.
 De foreliggende økonomiske konsekvenser af lovforslaget er  

 forbundet med en vis usikkerhed, bl.a. som følge af, at den endelige  

 kommunestruktur ikke kendes ved lovforslagets udarbejdelse.
 Det forventes, at reformen af beskæftigelsesindsatsen på en  

 række områder vil give mulighed for væsentlige synergi- og stordriftsfordele  

 i  

 forhold til den tidligere struktur og organisering af  

 beskæftigelsesindsatsen.
 Der er ved vurderingen af de økonomiske og administrative  

 konsekvenser for det offentlige taget udgangspunkt i forudsætningen om, at  

 der  

 ikke ændres på indholdet i kommunernes og statens opgaver i  

 beskæftigelsesindsatsen udover kommunernes overtagelse af amternes hidtidige  

 indsats på revalideringsområdet.
 De økonomiske konsekvenser af lovforslaget vedrører således  

 primært engangs- og implementeringsudgifter i forbindelse med gennemførelsen  

 af  

 reformen, idet der vil være offentlige udgifter forbundet med etableringen af  

 de nye fælles jobcentre og statslige beskæftigelsesregioner.
 Derudover vil der være udgifter forbundet med den nye  

 resultatrevision i stat og kommunerne samt med den skærpende finansielle  

 revision i kommunerne.
 Flytningen af den specialiserede revalideringsindsats fra  

 amterne til kommune og stat medfører en omlægning af amternes udgifter til  

 henholdsvis kommune og stat.
 Desuden vil det ændrede ankesystem på beskæftigelsesområdet  

 med oprettelse af beskæftigelsesankenævn betyde en tilpasning af ressourcerne  

 i  

 forbindelse hermed.
 Samlet set vurderes det, at de langsigtede besparelser som  

 følge af de forventede synergi- og stordriftsfordele opvejer de kommunale  

 udgifter ved implementering af reformen.
 De statslige udgifter forbundet med implementeringen af  

 kommunalreformen på beskæftigelsesområdet vil blive søgt indprioriteret inden  

 for Beskæftigelsesministeriets samlede ramme.
 De statslige udgifter til implementering af reformen i 2005  

 efter lovens vedtagelse vil blive afholdt over de relevante konti på  

 finansloven, herunder § 17.45.01.
Beskæftigelsesministeriet udsendte lovforslaget i  

 DUT-høring den 9. november 2004. Udgangspunktet for drøftelserne af de  

 økonomiske konsekvenser med de kommunale parter har blandt andet været  

 udgiftsniveauerne i regnskaberne for 2003, som er det seneste afsluttede  

 regnskabsår.
Formålet med drøftelserne har været at kvalificere skønnene over  

 de økonomiske konsekvenser, herunder især at nå en teknisk afklaring af de  

 enkelte lovforslags udgiftsopgørelser på de kommunale og amtskommunale  

 driftskonti, bortset fra administration (hovedkonto 6).
Etablering af jobcentre Der skal etableres fælles jobcentre mellem kommuner og stat  

 i samtlige kommuner.
I en mindre del af jobcentrene vil staten udøve sit  

 myndighedsansvar via kommunen med statslig finansiering.
Det er forudsat, at den fortsatte drift af  

 beskæftigelsesindsatsen varetages og finansieres uændret af henholdsvis  

 staten  

 og kommunen.
Der er således ikke foretaget beregninger vedrørende den  

 fortsatte  

 drift af beskæftigelsesindsatsen, der som udgangspunkt vil modsvare de  

 nuværende driftsudgifter.
 Det skønnes på nuværende tidspunkt, at der vil skulle  

 etableres op mod ca. 100 jobcentre i landet svarende til det endelige antal  

 kommuner, hvoraf de ca. 40 jobcentre vil have særlige opgaver for de  

 forsikrede  

 ledige og dermed have en større statslig opgavevaretagelse.
 Der vil i forhold til placering af jobcentre blive taget  

 hensyn til de eksisterende fysiske rammer og således søgt genanvendt de  

 eksisterende lokaliteter gældende for både stat og kommune.
Etableringen af jobcentre m.v. forventes at medføre  

 engangsudgifter til flytning m.v. for kommunerne.
De endelige udgifter vil  

 afhænge af kommunestrukturen samt placeringen af de enkelte jobcentre.
Det er  

 derfor ikke muligt på nuværende tidspunkt at kvantificere engangsudgifterne i  

 forbindelse med etablering af jobcentre m.v.
Etablering af nye statslige beskæftigelsesregioner Der etableres fire nye statslige beskæftigelsesregioner,  

 som til dels afløser de nuværende AF-regioner.
Der vil i forhold til  

 etablering  

 af disse blive taget hensyn til de eksisterende fysiske rammer og således  

 søgt  

 genanvendt eksisterende lokaliteter.
Etableringen m.v. forventes at medføre  

 engangsudgifter for staten.
Beskæftigelsesplan/resultatrevision/skærpet  

 finansiel revision Der skal som følge af kommunalreformen indføres en årlig  

 beskæftigelsesplan og en årlig resultatrevision af kommunernes indsats,  

 hvilket  

 indebærer ny dokumentation af indsats og resultater for den enkelte kommune.
 Der skal ligeledes som følge af reformen ske en tilpasning  

 af den finansielle revision, hvilket også vil betyde begrænsede merudgifter  

 for  

 kommunerne.
Beskæftigelsesankenævn Der vil i forbindelse med etablering af de nye  

 beskæftigelsesankenævn skulle overføres sager og ressourcer fra  

 Beskæftigelsesministeriet til Indenrigs- og Sundhedsministeriet.
Der er  

 mellem  

 de to parter indgået aftale om overførsel af ressourcer.
 Der vil med etableringen af beskæftigelsesankenævnene komme  

 nye opgaver for Ankestyrelsen, og Beskæftigelsesministeriet vil optage  

 nærmere  

 drøftelser med Socialministeriet herom.
Omlægning af den specialiserede revalideringsindsats Der skal ske en omlægning af udgifterne til den  

 specialiserede revalideringsindsats som følge af amternes nedlæggelse.
De  

 amtskommunale revalideringsinstitutioner vil blive overført til kommunerne i  

 overensstemmelse med reglerne i forslag til lov om visse proceduremæssige  

 spørgsmål i forbindelse med kommunalreformen, som er fremsat samtidig med  

 dette  

 lovforslag.
 Kommunerne skal i en overgangsperiode på fire år udarbejde  

 en årlig redegørelse for at styrke grundlaget for de regionale  

 beskæftigelsesråds  

 særlige overvågning af udviklingen i den specialiserede revalideringsindsats.  

 Udarbejdelsen af redegørelserne vil medføre begrænsede merudgifter for  

 kommunerne i overgangsperioden.
 De økonomiske konsekvenser af omlægningen af den  

 specialiserede revalideringsindsats fremgår af de almindelige bemærkninger  

 afsnit III til forslag til lov om ændring af lov om en aktiv  

 beskæftigelsesindsats med flere love.
Amternes øvrige opgaver Nedlæggelsen af de eksisterende amtskommuner vil desuden  

 medføre en fordeling af amtskommunernes nuværende udgifter til personer ansat  

 med løntilskud samt indtægter i form af tilskud til personer ansat i  

 servicejob.
Amtskommunernes samlede udgifter og indtægter hertil vil blive  

 fordelt mellem de fremtidige offentlige arbejdsgivere henholdsvis staten,  

 regionerne og kommunerne.
Det er Beskæftigelsesministeriets vurdering, at der i  

 forbindelse med lovforslaget overføres 24 mio. kr. fra den amtskommunale  

 sektor.
Heraf overføres 9 mio. kr. til primærkommunerne, 10 mio. kr. til  

 regionerne og 5 mio. kr. til staten.
De anførte beløb er baseret på  

 udgiftsopgørelserne på hovedkonto 5 i regnskab 2003 opregnet til 2005-pris-  

 og  

 lønniveau og 2007-opgaveniveau.
 Hertil kommer korrektioner som følge af fordeling af  

 væksten i den amtskommunale sektor fra regnskab 2003-2006, fordelingen af de  

 amtskommunale administrationsudgifter (hovedkonto 6) og anlægsudgifter på  

 sektorer.
Mio. kr. 05pl 2007 2008 2009 2010 Amter -24 -25 -27 -29 Kommuner 9 10 11 11 Regioner 10 11 12 13 Stat 5 4 4 5 Synergieffekt ved beskæftigelsesreformen Det fremgår af indenrigs- og sundhedsministerens samtidigt  

 fremsatte forslag til lov om forpligtende kommunale samarbejder, at der på  

 Beskæftigelsesministeriets område skal indgås forpligtende kommunalt  

 samarbejde  

 mellem kommuner med et befolkningsgrundlag på mindre end 20.000 indbyggere.  

 Det  

 forpligtende samarbejde skal have et samlet befolkningsgrundlag på mindst  

 30.000 indbyggere.
 Samlingen af kommunernes beskæftigelsesindsats i større  

 forvaltningsenheder indebærer betydelige og permanente  

 effektiviseringsgevinster, som vurderes at opveje kommunernes engangsudgifter  

 til flytning m.v.
 Desuden vil de større forvaltningsenheder mindske udgifter  

 til køb af ekstern revision.
IV.
De økonomiske og administrative konsekvenser  

 for erhvervslivet m.v.
For virksomhederne vil den nye struktur betyde en  

 sammenhængende beskæftigelsesindsats.
Kommunen og staten vil i jobcenteret  

 samarbejde og koordinere den virksomhedsrettede indsats, og der vil derfor  

 blive tale om en mere målrettet og effektiv servicering og indsats over for  

 virksomhederne.
 Lovforslaget har ikke økonomiske konsekvenser for  

 erhvervslivet.
Lovforslaget har været forelagt Erhvervs- og  

 Selskabsstyrelsens Center for Kvalitet og Erhvervsregulering for en vurdering  

 af de administrative konsekvenser.
Lovforslaget indeholder ikke ændringer af  

 virksomhedernes administrative pligter, og Centret anbefaler derfor, at  

 lovforslaget ikke forelægges et virksomhedspanel.
V.
De miljømæssige konsekvenser Forslaget har ingen miljømæssige konsekvenser.
VI.
Administrative konsekvenser for borgerne Forslaget betyder, at alle borgere får én indgang til  

 beskæftigelsessystemet, uanset om borgeren er forsikret eller ikke-forsikret  

 ledig.
Alle borgere skal henvende sig ét sted  i et jobcenter   

 når der er  

 behov for en beskæftigelsesrettet indsats fra staten eller kommunen.
Forslaget betyder endvidere en forenkling for borgerne,  

 idet der oprettes et nyt beskæftigelsesankenævn, der skal behandle alle  

 klager  

 over beskæftigelsesmæssige afgørelser truffet af kommunen og staten.
Hidtil  

 har  

 klager været behandlet af henholdsvis de sociale nævn, de regionale  

 arbejdsmarkedsråd, Arbejdsmarkedets Ankenævn og Arbejdsmarkedsstyrelsen  

 afhængigt af indholdet i klagen.
VII.
Ligestillingsmæssige konsekvenser Forslaget har ingen ligestillingsmæssige konsekvenser.
VIII.
Konsekvenser for den frivillige indsats Forslaget har ingen konsekvenser for den frivillige  

 indsats.
IX.
Forholdet til EU-retten Forslaget indeholder ikke EU-retlige aspekter.
X.
Hørte myndigheder og organisationer Forslaget har været sendt til  

 høring i:
Finansministeriet Indenrigs- og Sundhedsministeriet Justitsministeriet Miljøministeriet Ministeriet for Familie- og  

 Forbrugeranliggender Ministeriet for Flygtninge,  

 Indvandrere og Integration Ministeriet for Videnskab,  

 Teknologi og Udvikling Socialministeriet Trafikministeriet Undervisningsministeriet Økonomi- og Erhvervsministeriet Beskæftigelsesrådet Kommunernes Landsforening Københavns Kommune Frederiksberg Kommune Amtsrådsforeningen Dansk Arbejdsgiverforening Landsorganisationen i Danmark Sammenslutningen af Landbrugets  

 Arbejdsgiverforeninger Funktionærernes og Tjenestemændenes  

 Fællesråd Akademikernes Centralorganisation Ledernes Hovedorganisation De Samvirkende  

 Invalideorganisationer Ankestyrelsen Det Centrale Handicapråd Center for Ligebehandling af  

 Handicappede Rådet for Frivilligt Socialt  

 Arbejde Praktiserende Lægers Organisation Centralorganisationernes Fælles  

 Udvalg Det Kommunale Kartel Kommunale Tjenestemænd og  

 Overenskomstansatte Statsansattes Kartel Stats- og kommunalt Ansattes  

 Forhandlingsfællesskab Datatilsynet Rigsrevisionen Foreningen af Socialchefer i  

 Danmark Kristelig Arbejdsgiverforening Kristelig Fagbevægelse Jobrådgivernes Brancheforening Rådet for Etniske Minoriteter Dansk Flygtningehjælp Foreningen af Ledere ved  

 Danskuddannelser Sundhedskartellet XI.
Sammenfattende skema Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner 2007: Amterne:
 24 mio. kr.
 2008: Amterne:
 25 mio. kr.
 2009: Amterne:
 27 mio. kr.
 2010: Amterne:
 29 mio. kr.
 2007: Kommunerne:
 9 mio. kr.
 2007: Regionerne:
 10 mio. kr.
 2007: Staten:
 5 mio. kr.
 2008: Kommunerne: 10 mio. kr.
 2008: Regionerne:
 11 mio. kr.
 2008: Staten:
 4 mio. kr.
 2009: Kommunerne: 11 mio. kr.
 2009: Regionerne:
 12 mio. kr.
 2009: Staten:
 4 mio. kr.
 2010: Kommunerne: 11 mio. kr.
 2010: Regionerne:
 13 mio. kr.
 2010: Staten:
 5 mio. kr.
Administrative konsekvenser for stat, amter og kommuner Beskæftigelsesindsatsen samles i jobcentre, der er  

 fælles for stat og kommune Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet En mere målrettet og effektiv servicering og indsats  

 over for virksomhederne Ingen Miljømæssige konsekvenser Ingen Ingen Administrative konsekvenser for borgerne Alle borgere får én indgang til beskæftigelsessystemet Ingen Ligestillingsmæssige konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til kapitel 1 Til § 1 Bestemmelsen afgrænser lovens område.
 Loven fastlægger  som den hidtil gældende lov nr. 416 af  

 10. juni 2003 med senere ændringer  ansvaret for og styringen af  

 beskæftigelsesindsatsen efter lov om en aktiv beskæftigelsesindsats og lov om  

 aktiv socialpolitik.
 Herudover fastlægger loven også ansvaret for og styringen  

 af beskæftigelsesindsatsen efter lov om dagpenge ved sygdom eller fødsel, lov  

 om kompensation til handicappede i erhverv m.v. og lov om integration af  

 udlændinge i Danmark, da beskæftigelsesindsatsen efter disse love fremover  

 skal  

 varetages i jobcentrene, jf. lovforslagets §§ 6, stk. 2, og 13.
Til § 2 Det foreslås i  

  

 stk. 1,  

  

 at staten og kommunen har ansvaret for beskæftigelsesindsatsen.
Efter den gældende lov har amtskommunerne ansvaret for en  

 del af revalideringsindsatsen.
Dette ansvar overgår som følge af  

 kommunalreformen til kommunerne, idet de amtskommunale revalideringstilbud,  

 forløb og projekter i § 22, stk. 2 og 3, og § 23, 2. pkt., i  

 lov  

 nr. 416 af 10. juni 2003 om ansvaret for og styringen af den aktive  

 beskæftigelsesindsats vil blive overtaget af kommunalbestyrelserne.
Bestemmelsen svarer med de ændringer, der følger af nye  

 benævnelser af partsorganerne, til hidtil gældende regler.
Der oprettes dog  

 lokale beskæftigelsesråd i stedet for koordinationsudvalg, og rådet knyttes  

 til  

 et lokalt jobcenter og ikke til en kommunalbestyrelse.
Til § 3 Der er tale om en ny bestemmelse, der pålægger staten og  

 kommunen at varetage beskæftigelsesindsatsen i jobcentre.
De ansvarlige for  

 beskæftigelsesindsatsen i jobcenteret er således kommunalbestyrelsen for så  

 vidt angår kommunale målgrupper og staten for så vidt angår statslige  

 målgrupper.
 Der henvises til de almindelige bemærkninger, afsnit I og  

 II, ad 1, samt bemærkningerne til kapitel 3.
Til § 4 Bestemmelsen svarer til den gældende bestemmelse i  

 § 4, hvorefter beskæftigelsesministeren har hjemmel til at fravige denne  

 lov til at iværksætte forsøgs- og udviklingsinitiativer inden for  

 beskæftigelsesindsatsen.
Til kapitel 2 Til § 5 Som nævnt i de almindelige bemærkninger medfører  

 kommunalreformen en grundlæggende ændring af den statslige organisering af  

 beskæftigelsesindsatsen.
Det er en del af aftalen om kommunalreformen, at der  

 oprettes fire nye statslige beskæftigelsesregioner.
Tre af regionerne følger  

 den nye generelle regionsstruktur, jf.
Indenrigs- og Sundhedsministeriets  

 samtidigt fremsatte forslag til lov om regioner, mens den fjerde  

 beskæftigelsesregion omfatter Region Hovedstaden og Region Sjælland.
Beskæftigelsesregionerne er tillagt særlige opgaver med  

 overvågning og analyse af udviklingen på arbejdsmarkedet og opgaver med  

 henblik  

 på at sikre resultater og effekter af såvel den kommunale som den statslige  

 beskæftigelsesindsats i jobcentre.
Der henvises til de almindelige  

 bemærkninger  

 afsnit II, ad 2, samt bemærkningerne til §§ 8-12.  

 Beskæftigelsesministeren  

 ansætter regionsdirektøren, ligesom ministeren efter de gældende regler  

 ansætter regionschefen for Arbejdsformidlingen.
Arbejdsmarkedsstyrelsen  

 ansætter personalet i regionskontoret efter indstilling fra  

 regionsdirektøren.
Til § 6 Bestemmelsen fastlægger, hvilke opgaver der påhviler  

 staten.
Bestemmelsen i  

  

 stk. 1  

  

 omhandler opgaven med at overvåge og analysere udviklingen på arbejdsmarkedet  

 og overvåge og følge op på statens og kommunens beskæftigelsesindsats med  

 henblik på at sikre effekterne af den samlede beskæftigelsesindsats for alle  

 målgrupper.
Opgaven vil organisatorisk blive lagt i fire nye statslige  

 beskæftigelsesregioner.
Der henvises til de almindelige bemærkninger, afsnit  

 II, ad 2, samt bemærkningerne til §§ 5 og 8-12.
Bestemmelsen i  

  

 stk. 2  

  

 omhandler statens opgaver i jobcentrene og angiver de love, der fastlægger  

 den  

 beskæftigelsesindsats, som staten skal varetage over for borgere og  

 virksomheder i jobcentre.
Statens opgaver er nærmere beskrevet i de nævnte  

 love.
Der er ikke med kommunalreformen sket ændringer af statens opgaver  

 efter  

 de nævnte love.
Til § 7 Med bestemmelsen fastlægges organiseringen af de statslige  

 opgaver.
Kommunalreformen medfører grundlæggende ændringer af den  

 statslige organisering af beskæftigelsesindsatsen.
Arbejdsmarkedsstyrelsen  

 har  

 som hidtil den daglige ledelse på landsplan af den statslige  

 beskæftigelsesindsats og vil også lede beskæftigelsesregionerne på landsplan.
Arbejdsmarkedsstyrelsen vil forestå driften af den  

 statslige beskæftigelsesindsats over for borgere og virksomheder i jobcentre  

 efter lov om en aktiv beskæftigelsesindsats og lov om kompensation til  

 handicappede i erhverv m.v.
Det foreslås i  

  

 stk. 2,  

  

 at Arbejdsmarkedsstyrelsen kan oprette et antal enheder, der overordnet leder  

 den statslige indsats i jobcentrene inden for et geografisk område.
Herunder  

 vil Arbejdsmarkedsstyrelsen kunne ansætte et antal beskæftigelseschefer med  

 ansvar for driften, herunder regnskabsaflæggelse, ansættelseskompetence,  

 tilsyn  

 m.v.
Til § 8 Bestemmelsen fastlægger de nye beskæftigelsesregioners  

 opgaver med overvågning af udviklingen på arbejdsmarkedet og af jobcentrenes  

 beskæftigelsesindsats med fokus på resultater og effekter af indsatsen.
 Der henvises i øvrigt til de almindelige bemærkninger  

 afsnit II, ad 2.
Beskæftigelsesregionerne skal endvidere dokumentere  

 eventuelle resultatproblemer i jobcentrene og har mulighed for at reagere,  

 jf.  

 § 11, hvis enkelte jobcentre har alvorlige resultatproblemer.
Der er  

 tale  

 om alvorlige resultatproblemer, hvis lovgivningens krav til  

 beskæftigelsesindsatsen ikke opfyldes, eller resultater af indsatsen afviger  

 væsentligt fra resultater i sammenlignelige jobcentre.
Det foreslås i  

  

 stk. 3,  

  

 at regionsdirektøren varetager sekretariatsbistanden for det  

 regionale beskæftigelsesråd.
Regionsdirektøren sikrer, at de beslutninger,  

 som  

 rådet træffer inden for sin kompetence, er lovlige og udfører beslutningerne,  

 jf. kapitel 6. Finder regionsdirektøren, at der er tvivl om lovligheden af  

 rådets beslutninger, skal regionsdirektøren straks underrette  

 beskæftigelsesministeren herom.
Beskæftigelsesministeren vil herefter tage  

 stilling til, hvorledes spørgsmålet skal løses.
Bestemmelsen svarer til  

 § 9,  

 stk. 2, og § 34, stk. 7, i den gældende lov.
Til § 9 Det foreslås i  

  

 stk.1  

  

 ,  

 at regionsdirektøren får kompetence til med ministerens godkendelse at  

 gennemføre statslige rammeudbud for indsatsen over for målgrupper, som har  

 særlige problemer i forhold til arbejdsmarkedet, og som er spredt på tværs af  

 jobcentre og kræver en specialiseret indsats.
Der henvises til de almindelige  

 bemærkninger herom i afsnit II, ad 2. Det regionale beskæftigelsesråd kan  

 indstille til regionsdirektøren, at der gennemføres rammeudbud for indsatsen,  

 jf. forslaget til § 43. Regionsdirektøren skal høre det regionale  

 beskæftigelsesråd inden et rammeudbud sættes i værk.
Regionsdirektøren  

 orienterer rådet om resultatet af et rammeudbud.
 Beskæftigelsesregionernes rammeudbud medfører, at  

 regionerne indgår et antal parallelle rammeaftaler med en række aktører om en  

 afgrænset indsats i forhold til bestemte målgrupper.
 Rammeaftalerne fastlægger overordnet set aftaleparternes  

 rettigheder og forpligtelser i forbindelse med gennemførelse af de aftalte  

 ydelser.
De jobcentre, der er omfattet af rammeaftalerne, kan  

 anvende en eller flere af de aktører, der er indgået rammeaftale med, når  

 indsatsen skal lægges ud til anden aktør.
Det foregår ved, at jobcentret  

 indgår  

 en delaftale med aktøren.
En delaftale er en konkret aftale om at varetage en  

 indsats for et bestemt antal ledige i en bestemt periode.
Udmøntningen af regionale rammeudbud afprøves ved, at  

 beskæftigelsesregionerne gennemfører statslige rammeudbud af indsatsen for  

 ledige akademikere.
Beskæftigelsesregionerne gennemfører dette under ét.  

 Udbuddene gennemføres i lyset af de erfaringer, der indhentes ved  

 evalueringen  

 af det eksisterende landsdækkende rammeudbud.
 Er der tale om rammeudbud, der vedrører  

 integrationsindsatsen, sker beskæftigelsesministerens godkendelse efter  

 aftale  

 med integrationsministeren, jf. forslaget til  

  

 stk. 2.
 Bestemmelsen i  

  

 stk. 3  

  

 indebærer, at de ansvarlige for beskæftigelsesindsatsen skal anvende de  

 aktører, der er omfattet af rammeudbuddet, i indsatsen over for den berørte  

 målgruppe.
Det foreslås i  

  

 stk. 4,  

  

 at regionsdirektøren efter inddragelse af det regionale beskæftigelsesråd får  

 mulighed for at fritage de ansvarlige for beskæftigelsesindsatsen i  

 jobcenteret  

 fra at anvende de aktører, der indgås rammeaftale med.
Fritagelsen kan alene  

 gives på grundlag af en ansøgning og under forudsætning af, at de ansvarlige  

 i  

 jobcenteret kan dokumentere, at den eksisterende indsats over for målgruppen  

 giver gode beskæftigelsespolitiske resultater.
Til § 10 Jobcentrene skal som udgangspunkt selv kunne løse alle  

 opgaver for både ledige, jobsøgere samt personer, der er i beskæftigelse, og  

 som kan have behov for hjælp efter love, som jobcenteret administrerer.
 For at kunne løse opgaverne kan jobcentrene i en række  

 situationer have behov for at kunne trække på specialistviden.
Det er beskæftigelsesregionerne, der skal sikre, at  

 specialistviden stilles til rådighed for jobcentrene i form af  

 specialistfunktioner.
Opgaverne i de nye specialistfunktioner vil være at  

 rådgive og vejlede medarbejderne i jobcentrene om indsatsen på bestemte  

 områder.
Herudover kan opgaverne bestå i opkvalificering af jobcentrene inden  

 for særlige indsatsområder eller i at tage tværgående initiativer for at  

 styrke  

 indsatsen i regionen.
På den måde er etableringen af specialfunktionen med  

 til  

 at understøtte og sikre, at der i jobcentrene altid kan ydes den bedste og  

 mest  

 målrettede jobindsats.
Specialistfunktionerne kan oprettes på tværs af  

 beskæftigelsesregionerne, hvis dette er hensigtsmæssigt.
Det kan f.eks. være  

 i  

 forhold til små målgrupper.
Regionsdirektøren indgår aftaler med institutioner, andre  

 aktører eller de ansvarlige for beskæftigelsesindsatsen i et jobcenter om at  

 stille specialistviden til rådighed for jobcentrene.
Det er således ikke på  

 forhånd fastlagt, hvorledes specialistviden skal tilrettelægges.
Beslutning om oprettelsen af specialfunktioner sker efter  

 inddragelse af det regionale beskæftigelsesråd og godkendelse af ministeren.  

 Ministerens godkendelse vil evt. kunne ske i forbindelse med de årlige  

 kontraktindgåelser med de regionale beskæftigelsesråd om  

 beskæftigelsesregionernes og rådenes opgaver.
I den forbindelse aftales  

 ligeledes finansieringen.
Indenfor en række indsatsområder vil der allerede fra  

 reformens ikrafttræden blive etableret specialfunktioner.
Det drejer sig om  

 specialfunktioner i forhold til: Handicap, det etniske, international  

 jobformidling og kønsligestillingsområdet.
Her vil der i hver region blive  

 etableret specialfunktioner, som regionens jobcentre kan trække på.
Midlerne  

 til disse enheder er på forhånd afsat.
Til § 11 Med større kommuner og nye fælles jobcentre, hvor stat og  

 kommune samarbejder om beskæftigelsesindsatsen, skabes en høj faglighed, hvor  

 statens og kommunens kompetencer på beskæftigelsesområdet udnyttes bedst  

 muligt.
Beskæftigelsesregionerne overvåger resultater og effekter af den  

 lokale  

 beskæftigelsesindsats og har efter bestemmelsen mulighed for at reagere, hvis  

 enkelte jobcentre har alvorlige resultatproblemer.
Det forudsættes, at  

 beskæftigelsesregionen indgår i en dialog med de ansvarlige for  

 beskæftigelsesindsatsen, inden det vurderes, om der er behov for at reagere.  

 Bestemmelsen giver følgende muligheder:
Aftale om forbedring af indsatsen Det foreslås i  

  

 stk. 1,  

  

 at regionsdirektøren i en beskæftigelsesregion efter inddragelse af det  

 regionale beskæftigelsesråd kan indgå aftale med de ansvarlige for  

 beskæftigelsesindsatsen i jobcenteret om en forbedring af indsatsen, hvis  

 regionsdirektøren konstaterer, at der i et jobcenter er et af følgende  

 alvorlige problemer:
1.  

 	  

 Lovgivningens krav  

 til beskæftigelsesindsatsen overholdes ikke.
Det kan f.eks. være, at reglerne  

 om borgerens ret og pligt til tilbud efter lov om en aktiv  

 beskæftigelsesindsats eller integrationsloven ikke overholdes.
 2.  

 	  

 Jobcenterets eller  

 dele af jobcenterets resultater på bestemte indsatsområder afviger væsentligt  

 fra sammenlignelige jobcentres, f.eks. at resultater af indsatsen for enkelte  

 målgrupper er væsentlig dårligere i forhold til sammenlignelige jobcentres  

 resultater.
Beslutningen om at indgå en aftale om forbedring af  

 indsatsen vil altid skulle ske på et veldokumenteret grundlag.
Det kan være  

 dokumentation fra det lokale jobcenters årlige resultatrevision, målesystemet  

 Jobindsats.dk, regionens årlige analyserapport udarbejdet til brug for det  

 regionale beskæftigelsesråd eller i særskilte analyser og undersøgelser af  

 indsatsen, som beskæftigelsesregionen har gennemført.
Endvidere kan  

 dokumentation fra statslige tilsynsmyndigheder, kommunens revision eller  

 Ankestyrelsens undersøgelser af praksis blive lagt til grund.
 Aftalen med et jobcenter kan omfatte både den statslige og  

 den kommunale del af indsatsen.
 Det regionale beskæftigelsesråd kan indstille til  

 regionsdirektøren, at denne tager kontakt til de ansvarlige i et jobcenter  

 for  

 at indgå en aftale om forbedring af indsatsen, jf. § 42.
 Processen kan f.eks. forløbe på følgende måde:
 ·  


  

 Regionsdirektøren beslutter   

 efter indstilling fra det regionale beskæftigelsesråd eller af egen drift -  

 at  

 tage kontakt til ledelsen i det pågældende jobcenter med henblik på at drøfte  

 de dokumenterede resultatproblemer.
 ·  


  

 Regionsdirektøren fremsender  

 regionens dokumentation for jobcenterets resultatproblemer for at få  

 bemærkninger fra de ansvarlige for beskæftigelsesindsatsen og drøfte  

 analysen.
 ·  


  

 De ansvarlige for  

 beskæftigelsesindsatsen i jobcenteret afgiver bemærkninger til  

 beskæftigelsesregionen, herunder hvilke initiativer jobcenteret har iværksat  

 eller påtænker at iværksætte for at genoprette indsatsen.
 ·  

 	  

 På baggrund af redegørelsen og drøftelser i  

 det regionale beskæftigelsesråd vurderer regionsdirektøren, om der skal tages  

 skridt til at indgå en skriftlig aftale med de ansvarlige for  

 beskæftigelsesindsatsen i jobcenteret om forbedring af indsatsen:
   

 	  

 Såfremt det  

 vurderes, at der allerede er taget de fornødne initiativer til at forbedre  

 indsatsen, vil der ikke være behov for en aftale, men alene at følge  

 udviklingen tæt.
   

 	  

 Såfremt det  

 vurderes, at jobcenteret ikke har taget de nødvendige initiativer, skal der  

 indgås en aftale om forbedring af indsatsen.
 ·  


  

 Den skriftlige aftale skal  

 indeholde en præcisering af, hvori problemerne består, hvordan indsatsen skal  

 søges forbedret og hvilke konkrete resultatmål, der bør opnås, og hvornår.
 ·  


  

 I aftalen fastsættes en  

 opfølgningsdato.
 ·  


  

 Aftalen indgås mellem  

 beskæftigelsesregionen og den eller de ansvarlige for beskæftigelsesindsatsen  

 i  

 jobcenteret.
 ·  


  

 Beskæftigelsesregionen overvåger  

 løbende jobcenterets indsats og resultater i aftaleperioden.
·  


  

 Resultatkravene i aftalen skal  

 udformes, så det på et dokumenteret grundlag kan fastslås, om resultaterne er  

 nået.
Såfremt resultaterne ikke er nået ved aftalens udløb, kan  

 regionsdirektøren efter drøftelse i det regionale beskæftigelsesråd indstille  

 til ministeren, at jobcenteret får pålæg om at benytte andre aktører i  

 indsatsen.
Pålæg om at anvende andre aktører i indsatsen Det foreslås i  

  

 stk. 2,  

  

 at beskæftigelsesministeren efter indstilling fra regionsdirektøren kan  

 pålægge  

 de ansvarlige for beskæftigelsesindsatsen at anvende andre aktører i de dele  

 af  

 indsatsen, hvor resultaterne udebliver.
De regionale beskæftigelsesråd kan  

 indstille til regionsdirektøren, at der gives pålæg efter stk. 2.
 Det foreslås, at et pålæg om at anvende andre  

 aktører kan gives i to situationer:
 1.  

 	  

 Når et jobcenter  

 ikke ønsker at medvirke til en dialog med beskæftigelsesregionen om problemer  

 i  

 beskæftigelsesindsatsen og resultaterne heraf, og jobcenteret ikke ønsker at  

 indgå en skriftlig aftale med regionsdirektøren om forbedring af indsatsen.
 2.  

 	  

 Når et jobcenter,  

 som allerede har indgået en skriftlig aftale om forbedring af indsatsen, ikke  

 opnår de fastsatte resultatkrav i aftalen.
 Pålæg om at anvende andre aktører kan ske ved, at de  

 ansvarlige for beskæftigelsesindsatsen i jobcenteret pålægges at gennemføre  

 udbud af det pågældende indsatsområde, ved at beskæftigelsesregionen  

 gennemfører udbuddet på vegne af de ansvarlige for beskæftigelsesindsatsen i  

 jobcenteret, eller ved at jobcenteret pålægges at indgå delaftaler med andre  

 aktører, som allerede er omfattet af eksisterende rammeudbud.
 Pålæg om at benytte andre aktører kan gives til de  

 ansvarlige for beskæftigelsesindsatsen i jobcenteret uanset, om de selv eller  

 andre aktører har varetaget den indsats, hvor resultaterne ikke er  

 tilfredsstillende, eller hvor lovgivningen ikke overholdes.
 Det foreslås i  

  

 stk. 3  

  

 ,  

 at regionsdirektøren altid skal inddrage det regionale beskæftigelsesråd i  

 situationer omfattet af stk. 1 og 2.
Bestemmelsen i  

  

 stk. 4  

  

 indebærer, at de ansvarlige for beskæftigelsesindsatsen har pligt til at  

 følge  

 et pålæg fra ministeren om at benytte andre aktører.
Staten afholder  

 udgifterne  

 som følge heraf for så vidt angår den statslige beskæftigelsesindsats, mens  

 kommunen afholder udgifterne for så vidt angår den kommunale  

 beskæftigelsesindsats.
 Pålæg om at benytte andre aktører i beskæftigelsesindsatsen  

 over for udlændinge omfattet af integrationsloven gives efter aftale med  

 integrationsministeren.
Til § 12 Det foreslås, at beskæftigelsesregionen i forbindelse med  

 indgåelse af en aftale efter § 11, stk. 1, kan tilbyde og  

 finansiere  

 konsulentbistand, der kan medvirke til at forbedre indsatsen i det lokale  

 jobcenter.
Det kan f. eks. være bistand til at få afdækket årsagerne til  

 resultatproblemerne eller bistand til at få rådgivning om, hvordan indsatsen  

 kan forbedres, f.eks. ved at foretage nærmere undersøgelser af, hvordan  

 indsatsen gennemføres i andre jobcentre eller betaling af bistand fra andre  

 jobcentre.
Konsulentbistand kan også være i form af nærmere analyser af  

 indsatsen for særlige målgrupper.
Til § 13 Bestemmelsen i  

  

 stk. 1  

  

 fastlægger, at kommunen som hidtil har ansvaret for at planlægge den  

 kommunale  

 beskæftigelsesindsats.
Det er således fortsat kommunalbestyrelsens ansvar at  

 løse de kommunale opgaver inden for rammerne af det kommunale selvstyre og  

 gældende lovgivning.
 I bestemmelsens  

  

 stk.  

 2  

  

 præciseres, at den kommunale beskæftigelsesindsats omfatter kommunens  

 opgaver efter lov om en aktiv beskæftigelsesindsats samt de  

 beskæftigelsesrettede opgaver over for borgere og virksomheder, som  

 kommunerne  

 skal varetage i henhold til lov om aktiv socialpolitik, integrationsloven og  

 lov om dagpenge ved sygdom eller fødsel samt de særlige opgaver efter stk. 3.
 Det bemærkes, at efter de gældende regler har amtskommunen  

 bistået kommunerne i deres revalideringsindsats ved at sørge for tilbud til  

 personer med begrænsninger i arbejdsevnen, der ikke kan revalideres ved hjælp  

 af kommunens tilbud efter lov om en aktiv beskæftigelsesindsats, jf. § 22,  

 stk.  

 2, i gældende lov om ansvaret for og styringen af den aktive  

 beskæftigelsesindsats.
Som en følge af  

 kommunalreformen, hvor amtskommunerne nedlægges, overtager kommunerne pr. 1.  

 januar 2007 forpligtelsen til at tilvejebringe tilbud til den specialiserede  

 revalideringsindsats.
Det betyder, at kommunerne fremover vil have ansvaret  

 for  

 drift, forsyning og udvikling af disse tilbud.
Tilbuddene kan etableres enten  

 i  

 kommunernes egne institutioner eller ved køb af pladser eller tilbud andre  

 steder.
Det følger af almindelige principper, at det er beliggenhedskommunen,  

 der efter indstilling fra borgerens opholdskommune, træffer afgørelse om det  

 specialiserede tilbud.
I det fremtidige beskæftigelsessystem sikrer  

 beskæftigelsesregionerne, at jobcentrene har specialistviden til rådighed på  

 særlige indsatsområder, herunder f.eks. for den specialiserede  

 revalideringsindsats.
I forbindelse med omlægningen af den specialiserede  

 revalideringsindsats reserveres der 10 mio. kr. til en statslig bevilling,  

 der  

 skal medvirke til at sikre, at jobcentrene har adgang til specialistviden på  

 revalideringsområdet.
F.eks. kan en kommune på baggrund af en aftale med  

 beskæftigelsesregionerne efter forslagets § 10 forpligtes til at yde  

 rådgivning  

 og vejledning til øvrige kommuner om den specialiserede revalideringsindsats.
 For at sikre, at der er særlige tilbud til små grupper af  

 personer med nedsat arbejdsevne, som er spredt på tværs af kommunerne, og som  

 har behov for en specialiseret indsats, kan beskæftigelsesregionerne desuden  

 i  

 medfør af forslaget til § 9 lave rammeudbud, der sikrer dette.
Kommunalbestyrelserne overtager med virkning fra den 1.  

 januar 2007 de amtskommunale revalideringstilbud.
Beskæftigelsesregionerne  

 foretager i en overgangsperiode en særlig overvågning af udviklingen i den  

 specialiserede revalideringsindsats, jf. forslaget til § 81, og kommunerne  

 skal  

 fra 2006 og i en overgangsperiode udarbejde en særlig redegørelse om behovet  

 for disse tilbud.
 Bestemmelsen i  

  

 stk. 3  

  

 svarer med redaktionelle ændringer til bestemmelserne i § 17 og § 18 i den  

 gældende lov, hvorefter kommunen har særlige opgaver med formidlingen af  

 virksomhedsrettede sociale tilbud og ansvar for at inddrage virksomhederne i  

 beskæftigelsesindsatsen, herunder revalidering.
 I bestemmelsens  

  

 stk.  

 4  

  

 gives beskæftigelsesministeren bemyndigelse til at fastsætte nærmere  

 regler om, hvilke opgaver efter lov om aktiv socialpolitik og lov om dagpenge  

 ved sygdom eller fødsel, der er omfattet af beskæftigelsesindsatsen, og som  

 fremover skal varetages i en særskilt del af kommunens forvaltning, og som  

 kommunen skal samarbejde med staten om i jobcentre, jf. forslaget til § 14,  

 stk. 1, og § 15.
De love, der er nævnt i stk. 4, indeholder  ud over  

 beskæftigelsesindsatsen  opgaver i forbindelse med vurderingen af, om  

 de  

 grundlæggende betingelser for at modtage hjælp til forsørgelse er opfyldt, og  

 opgaver i forbindelse med beregning af hjælpens størrelse.
Disse opgaver vil  

 ikke blive varetaget i jobcenteret, men i en anden del af den kommunale  

 forvaltning.
Beskæftigelsesindsatsen efter lov om aktiv socialpolitik  

 vil bl.a. være opgaver i forbindelse med vejledning og opfølgning, jobsøgning  

 og udarbejdelse af CV, rådighedsvurdering og rådighedsafprøvning, visitation  

 til revalidering og udarbejdelse af en jobplan for revalideringsforløbet,  

 herunder beslutning om løntilskud til revalidender og om særlig støtte under  

 revalidering til udgifter, der er en følge af uddannelsen.
Endvidere vil der  

 i  

 jobcenteret være opgaver i forbindelse med visitation til fleksjob,  

 rådighedsvurdering og rådighedsafprøvning af personer, der modtager  

 ledighedsydelse, mens de venter på fleksjob, efter de regler, der gælder  

 herom.
På sygedagpengelovens område vil de opgaver, der skal  

 varetages i jobcenteret, være opgaver i forbindelse med opfølgning med  

 henblik  

 på at bevare den sygemeldtes tilknytning til arbejdsmarkedet, herunder  

 udarbejdelse af en opfølgningsplan.
Opfølgningen indebærer, at jobcenteret  

 koordinerer indsatsen i forhold til andre dele af den kommunale forvaltning  

 og  

 i forhold til f.eks. den praktiserende læge og den sygemeldtes arbejdsgiver.  

 Endvidere vurderer jobcenteret i tilknytning til opfølgningen, om en  

 sygedagpengemodtager  

 kan genoptage arbejdet helt eller delvist.
Herudover vil det være  

 jobcenteret,  

 der skal vurdere, om der er grundlag for at forlænge sygedagpengeudbetalingen  

 udover 52 uger, f.eks. fordi det anses for overvejende sandsynligt, at  

 revalidering vil blive iværksat.
 Det foreslås i  

  

 stk.  

 5,  

  

 at integrationsministeren efter aftale med beskæftigelsesministeren  

 fastsætter regler om, hvilke beskæftigelsesrettede opgaver efter  

 integrationsloven, der er omfattet af den kommunale beskæftigelsesindsats.
På integrationslovens område vil beskæftigelsesindsatsen,  

 der skal varetages af jobcenteret, være tilbud om introduktionsprogram,  

 herunder udarbejdelse af den individuelle kontrakt og opfølgning på  

 kontrakten,  

 henvisning til danskuddannelse, aktive tilbud, jobsøgning og udarbejdelse af  

 CV  

 samt rådighedsvurdering og rådighedsafprøvning.
Jobcenteret varetager den  

 beskæftigelsesrettede indsats over for alle udlændinge, der er omfattet af  

 integrationslovens introduktionsprogram, uanset om de pågældende modtager  

 introduktionsydelse.
Det skal sikres, at der fremover er fuld gennemsigtighed  

 omkring kommunernes anvendelse af midler til beskæftigelsesindsatsen.
Det  

 gælder såvel udgifter til den aktive indsats som til driften heraf.
Der vil  

 med  

 hjemmel i §§ 46 og 57 i lov om kommunernes styrelse blive fastsat  

 retningslinier for kommunernes budget og regnskab på beskæftigelsesområdet.  

 Der  

 kan således i Indenrigs- og Sundhedsministeriets autoriserede kontoplan  

 stilles  

 krav til kommunerne om budget og regnskab vedrørende deres udgifter til  

 beskæftigelsesindsatsen, herunder til driften af indsatsen i de nye  

 jobcentre.
Det vil fremover komme til at fremgå af kontoplanen, at  

 kommunen inden for de anvendte registreringsprincipper skal oplyse om  

 udgifter  

 til administration af beskæftigelsesindsatsen, herunder om udgifter til løn  

 og  

 øvrig drift.
Det vil ligeledes af kontoplanen skulle fremgå, hvordan  

 kommunens  

 udgifter til den aktive indsats fordeler sig på de forskellige redskaber i  

 aktiveringsindsatsen efter lov om en aktiv beskæftigelsesindsats eller  

 integrationsloven.
Til § 14 Forslaget i  

  

 stk. 1  

  

 om, at en særskilt del af kommunens forvaltning alene skal udføre  

 beskæftigelsesindsatsen, skal sikre, at der er fokus på den  

 beskæftigelsesrettede indsats.
Der vil således være en adskillelse mellem den  

 jobrettede indsats på den ene side og afgørelser om berettigelse til og  

 udmåling af forsørgelsesydelser, f.eks. kontanthjælp, starthjælp,  

 sygedagpenge,  

 hjælp til enkeltydelser og boligstøtte på den anden side.
Det foreslås, at  

 forvaltningen også kan varetage opgaver med Ungdommens Uddannelsesvejledning,  

 hvis kommunalbestyrelsen beslutter det, jf. nedenfor.
Den særskilte del af  

 kommunens forvaltning, der skal varetage beskæftigelsesindsatsen, vil stadig  

 være en del af den kommunale enhedsforvaltning.
Borgere, der også har behov for en social indsats, henvises  

 til den relevante del af forvaltningen i kommunen.
Beskæftigelsesindsatsen  

 varetages i jobcenteret, der koordinerer indsatsen, når dette er nødvendigt.  

 Jobcenteret har ansvaret for den beskæftigelsesrettede indsats, mens en anden  

 del af den kommunale forvaltning har ansvaret for den sociale indsats (tilbud  

 efter lov om social service m.v.). Der er tale om en parallel social og  

 beskæftigelsesrettet indsats.
Med henblik på at understøtte det beskæftigelsesrettede  

 fokus og adskillelsen mellem beskæftigelsesopgaverne og de sociale opgaver,  

 foreslås det i  

  

 stk. 2,  

  

 at der  

 fastsættes et krav om, at den del af forvaltningen, der udfører  

 beskæftigelsesindsatsen, jf. forslaget i stk. 1, styres af økonomiudvalget  

 eller af et stående udvalg, som kommunalbestyrelsen nedsætter.
Bestemmelsen  

 finder også anvendelse på kommuner med delt administrativ ledelse, herunder i  

 tilknytning til mellemformsstyre.
 Det foreslås, at økonomiudvalget eller det stående udvalg  

 skal varetage den umiddelbare forvaltning af  

 hele beskæftigelsesområdet og ydelser knyttet hertil.  

 Beskæftigelsesområdet omfatter i denne forbindelse lov om en aktiv  

 beskæftigelsesindsats, lov om aktiv socialpolitik, dog ikke kapitel 10 og 10  

 a,  

 lov om dagpenge ved sygdom eller fødsel samt beskæftigelsesindsatsen efter  

 integrationsloven og ydelser knyttet hertil, dog ikke §§ 3539.  

 Nedsætter  

 kommunalbestyrelsen et stående udvalg, kan dette udvalg alene varetage  

 beskæftigelsesområdet samt sager om kommunens erhvervspolitik og opgaver  

 vedrørende Ungdommens Uddannelsesvejledning, hvis kommunalbestyrelsen  

 beslutter  

 det, jf. nedenfor.
Med henblik på fortsat at sikre fleksibilitet i kommunernes  

 organisering af Ungdommens Uddannelsesvejledning foreslås det, at  

 kommunalbestyrelserne i det enkelte samarbejde om Ungdommens  

 Uddannelsesvejledning, jf. kapitel 2 i lov om vejledning om valg af erhverv  

 og  

 uddannelse, kan beslutte at henlægge denne opgave til det stående udvalg, jf.  

 stk. 2, og til den særlige beskæftigelsesforvaltning, jf. stk. 1, hvis det i  

 øvrigt er muligt efter reglerne om kommunale fællesskaber eller lignende  

 samarbejder i § 8 i nævnte lov.
Hermed får kommunen mulighed for at  

 sammentænke  

 de beskæftigelsesrettede opgaver med vejledningsindsatsen.
Forslaget medfører alene, at opgaverne vedrørende  

 Ungdommens Uddannelsesvejledning, jf. lov om vejledning om valg af  

 ungdomsuddannelse og erhverv, kan varetages i jobcenteret sammen med opgaven  

 vedrørende den kommunale beskæftigelsesindsats.
Forslaget medfører, at  

 vejledningsopgaven fortsat varetages i henhold til vejledningsloven, herunder  

 dennes § 8 om kommunale fællesskaber eller lignende samarbejder.  

 Vejledningsopgaven er ikke i øvrigt omfattet af denne lov.
 Stk. 3  

  

 indeholder  

 en særlig bestemmelse om varetagelsen af den umiddelbare forvaltning af  

 kommunens beskæftigelsesopgaver i magistratskommuner, jf. § 64 i lov om  

 kommunernes styrelse. Århus Kommune er for tiden den eneste kommune, der har  

 magistratsstyre.
I magistratskommuner varetages den umiddelbare forvaltning  

 af kommunens anliggender af de enkelte medlemmer af magistraten og ikke af et  

 økonomiudvalg og et antal stående udvalg.
Bestemmelser om, hvilke  

 forretninger  

 der henlægges til de enkelte magistratsmedlemmer, fastsættes i  

 kommunens styrelsesvedtægt, der skal  

 stadfæstes af indenrigs- og sundhedsministeren.
 Den umiddelbare forvaltning af beskæftigelsesområdet kan  

 således for magistratskommuners vedkommende ikke henlægges til  

 økonomiudvalget  

 eller et særligt stående udvalg, jf. stk. 2.
I stedet tilgodeses de hensyn, der ligger bag bestemmelsen  

 i stk. 2, ved, at det i stk. 3 fastsættes, at den umiddelbare forvaltning af  

 beskæftigelsesområdet vil kunne henlægges enten til borgmesteren eller til et  

 andet magistratsmedlem.
I sidstnævnte tilfælde vil det pågældende  

 magistratsmedlem ud over beskæftigelsesopgaverne efter bestemmelsen alene  

 kunne  

 varetage den umiddelbare forvaltning af kommunens erhvervspolitik og  

 Ungdommens  

 Uddannelsesvejledning.
Det foreslås i  

  

 stk.  

 4,  

  

 at kommunalbestyrelsen kan behandle sager om hjælp til enkeltpersoner på  

 beskæftigelsesområdet, jf. stk. 2. Sagerne behandles i dag efter reglerne om  

 kommunalbestyrelsens pligt efter § 17, stk. 2, i lov om retssikkerhed og  

 administration på det sociale område, til at nedsætte et eller flere udvalg,  

 der behandler sager om hjælp til enkeltpersoner.
Denne regel betyder, at det  

 ikke ville være muligt at behandle sagerne enten i økonomiudvalget eller i et  

 stående udvalg, som foreslået i stk. 2.
Det foreslås derfor i stk. 4, at kommunalbestyrelsen kan  

 behandle sager om hjælp til enkeltpersoner.
Det vil sige, at bestemmelserne  

 om  

 kommunalbestyrelsens pligt efter § 17, stk. 2, i lov om retssikkerhed og  

 administration på det sociale område, er afløst af bestemmelsen i stk. 2,  

 således at sager på beskæftigelsesområdet kan behandles i økonomiudvalget  

 eller  

 det stående udvalg, som kommunen nedsætter.
Til kapitel 3 Til § 15 Bestemmelsen fastlægger, at der i alle kommuner skal  

 etableres et jobcenter, hvor staten og kommunen samarbejder om  

 beskæftigelsesindsatsen.
Hvis geografiske hensyn tilsiger det, kan der  

 etableres flere afdelinger på forskellige adresser.
Jobcenterets organisation  

 og fysiske placering skal sikre, at der altid tages udgangspunkt i borgerens  

 ressourcer og behov for hjælp og ikke i, hvilken ydelse den enkelte modtager.  

 Der kan således f.eks. ikke oprettes afdelinger alene for  

 kontanthjælpsmodtagere.
Bestemmelsen fastlægger endvidere i  

  

 stk. 2,  

  

 at der i jobcenteret i hele ledighedsforløbet skal  

 være fokus på, at indsatsen hurtigst muligt skal føre til beskæftigelse og  

 selvforsørgelse.
Der henvises til de almindelige bemærkninger afsnit II, ad  

 1,  

 om indsatsen for borgere i jobcenteret: Fokus på beskæftigelse.
 For så vidt angår etablering af jobcentre henvises der til  

 de almindelige bemærkninger afsnit II, ad 1.
Til § 16 Bestemmelsen fastlægger i  

  

 stk. 1,  

  

 at kommunen skal varetage hele den kommunale  

 beskæftigelsesindsats i et jobcenter.
Bestemmelsen fastlægger endvidere i  

  

 stk. 2,  

  

 at staten som minimum skal  

 varetage generelle serviceopgaver i beskæftigelsesindsatsen i jobcenteret.
 Generelle serviceopgaver omfatter, jf.  

  

 stk. 3,  

  

 følgende opgaver:
1.  

 	  

 Generel information  

 og vejledning af virksomheder og arbejds- og uddannelsessøgende samt om  

 jobsøgning og beskæftigelsesmuligheder, jf. §§ 9 og 10 i lov om en aktiv  

 beskæftigelsesindsats.
Det indebærer bl.a. information om Jobnet og brugen  

 heraf samt information om reglerne om ret og pligt til tilbud.
 2.  

 	  

 Registrering af  

 arbejdssøgende via databasen Jobnet enten på internettet eller ved personligt  

 fremmøde i jobcenteret, jf. §§ 11 og 12 i lov om en aktiv  

 beskæftigelsesindsats.
3.  

 	  

 Etablering af  

 kontakt mellem virksomhed og jobsøgende.
Den fremtidige formidlingsindsats  

 indrettes, så det sikres, at formidlingen sker på tværs af jobcentre, at  

 virksomhederne sikres et højt serviceniveau på tværs af landet og at brug af  

 selvbetjeningsredskaberne understøttes.
 4.  

 	  

 Administration af  

 lov om kompensation til handicappede i erhverv m.v.
 Generelle serviceopgaver omfatter endvidere efter  

  

 stk. 4  

  

 følgende opgaver for ledige, der  

 modtager dagpenge eller ydelser efter § 55 i lov om arbejdsløshedsforsikring  

 m.v., i de første 6 måneders sammenlagt ledighed:
1.  

 	  

 Understøtte at  

 ledige indlægger CV i databasen Jobnet samt godkende indlagte CVer og  

 afholde  

 CV-samtaler, jf. §§ 13 og 14 i lov om en aktiv beskæftigelsesindsats.
Det er  

 den ledige selv, der har pligt til hurtigst muligt og senest en måned efter  

 tilmelding at indlægge formidlingsrelevante oplysninger og efterfølgende  

 løbende ajourføre oplysningerne.
Den ledige kan få hjælp hertil af  

 jobcenteret.
2.  

 	  

 Det individuelle  

 kontaktforløb, jf. kapitel 7 i lov om en aktiv beskæftigelsesindsats, er  

 fastsat bestemmelser om et individuelt og fleksibelt kontaktforløb, der skal  

 tilrettelægges og gennemføres under hensyn til personens ønsker og  

 forudsætninger samt arbejdsmarkedets behov.
Der skal afholdes en individuel  

 samtale senest hver gang, en person i sammenlagt 3 måneder har modtaget  

 offentlige forsørgelsesydelser eller har deltaget i tilbud efter kapitel  

 10-12  

 i lov om en aktiv beskæftigelsesindsats.
3.  

 	  

 Udarbejdelse af  

 jobplaner med henblik på at understøtte den lediges jobsøgning, jf. kapitel 9  

 i  

 lov om en aktiv beskæftigelsesindats.
For at understøtte jobsøgningen og  

 sikre  

 tilstrækkelig kvalitet i jobsøgningen, kan der i jobcenteret udarbejdes  

 jobplaner med tilbud om jobsøgning og afklaring, herunder jobplan, som  

 visiterer til en anden aktør, der varetager det videre kontaktforløb.
4.  

 	  

 Visitation til  

 anden aktør.
I jobcenteret kan ledige straks og løbende visiteres til anden  

 aktør med speciale i at gennemføre tilbud til særlige grupper, hvis en anden  

 aktør har fået til opgave at gennemføre f.eks. kontaktforløbet og indsatsen i  

 forbindelse med jobsøgning.
I særlige tilfælde kan jobcenteret efter aftale  

 med  

 B-centeret henvise ledige til anden aktør til forløb, hvori der indgår  

 jobplan  

 og andre tilbud.
 Det foreslås i  

  

 stk.  

 5,  

  

 at personer, der modtager arbejdsløshedsdagpenge, efter 6 måneders  

 sammenlagt ledighed henvises til et jobcenter, der varetager særlige opgaver,  

 jf. § 17. Hvis der er behov for en særlig indsats tidligere henvises  

 ligeledes  

 til et jobcenter med særlige opgaver.
Til § 17 Forslaget giver hjemmel til, at beskæftigelsesministeren  

 beslutter i hvilke jobcentre, staten varetager særlige opgaver ud over de  

 generelle serviceopgaver.
I disse jobcentre varetager staten alle  

 beskæftigelsesrettede opgaver for ledige, der modtager  

 arbejdsløshedsdagpenge,  

 og som bor i kommunen.
Den statslige indsats i disse jobcentre omfatter også  

 indsatsen for ledige, som henvises fra et jobcenter, hvor staten alene  

 varetager generelle serviceopgaver, jf. § 16. I jobcenteret varetager  

 staten og kommunen således hele beskæftigelsesindsatsen for både kommunale og  

 statslige målgrupper.
 Der henvises til de almindelige bemærkninger afsnit II, ad  

 1, for så vidt angår etablering og jobcenterets opgaver.
Til § 18 Formålet med bestemmelsen er at sikre, at de ansvarlige for  

 beskæftigelsesindsatsen i jobcenteret (staten og kommunen) kan organisere  

 arbejdet i jobcenteret på en måde, så borgeren får den bedste betjening,  

 uanset  

 om det er staten eller kommunen, der efter lovgivningen skal yde servicen  

 over  

 for borgeren.
Det kan således f.eks. aftales, at medarbejdere fra stat og  

 kommune i jobcenteret i fælles teams med daglige ledere fra enten staten  

 eller  

 kommunen skal løse opgaver på tværs af statslige og kommunale målgrupper.
Det  

 kan f.eks. være fælles visitation, fælles kontaktforløb eller fælles  

 udarbejdelse af jobplaner efter lov om en aktiv beskæftigelsesindsats.
Bestemmelsen giver mulighed for, at ansatte i henholdsvis  

 stat og kommune kan udføre arbejde, herunder myndighedsopgaver, på vegne af  

 såvel stat som kommune.
De ansvarlige for beskæftigelsesindsatsen kan således  

 som led i arbejdsgiverens almindelige ret til at lede og fordele arbejdet  

 beslutte en sådan organisering i teams, og de ansatte skal således følge de  

 retningslinjer, som de ansvarlige for beskæftigelsesindsatsen giver for  

 udførelsen af arbejdet inden for deres ansvarsområde.
Bestemmelsen ændrer ikke ved de ansattes  

 ansættelsesforhold.
Ligeledes ændres der ikke ved kompetencefordelingen  

 mellem  

 de to myndigheder i jobcenteret.
Der er således ikke tale om delegation  

 mellem  

 de to myndigheder.
Det vil fortsat være staten, der har ansvaret for og  

 træffer  

 afgørelse i sager for de statslige målgrupper, jf. § 6, stk. 2, og  

 kommunen, der har ansvaret for og træffer afgørelse i sager for de kommunale  

 målgrupper, jf. § 13, ligesom det fortsat vil være den myndighed, der  

 har  

 ansvaret for myndighedsopgaver, der er dataansvarlig efter persondataloven.
Uanset om det er en statslig eller kommunal medarbejder,  

 der medvirker i behandlingen af en sag, vil sagsbehandlingen ske på vegne af  

 den myndighed, der har ansvaret for den pågældende opgaves udførelse.
Det vil  

 derfor også være de almindelige klageregler efter de respektive  

 beskæftigelsesindsatslove, der gælder for afgørelser truffet på vegne af  

 henholdsvis staten og kommunen.
Til § 19 Med henblik på at understøtte samarbejdet om  

 beskæftigelsesindsatsen mellem stat og kommune og sikre, at staten og  

 kommunernes kompetencer udnyttes i en fælles og målrettet indsats, foreslås  

 det, at ministeren bemyndiges til at fastsætte regler om samarbejdet mellem  

 staten og kommunen i de fælles jobcentre.
For at sikre en professionel og koordineret  

 virksomhedsservice vil der blive fastsat krav til samarbejdet om jobcenterets  

 virksomhedsindsats.
Tilsvarende vil der blive fastsat krav til samarbejdet om  

 den borgerrettede indsats, så det sikres, at der sker et samarbejde på tværs  

 af  

 statens og kommunens målgrupper, så statens og kommunens kompetencer udnyttes  

 bedst muligt i indsatsen for den enkelte borger.
 Der vil også blive fastsat regler for samarbejdet om  

 driften af jobcenteret, herunder f.eks. om fordelingen af udgifter til  

 driften  

 af det fælles jobcenter (husleje, kontorinventar, IT-udstyr m.v.). For at  

 understøtte en fælles identitet i jobcenteret som en del af et landsdækkende  

 beskæftigelsessystem vil der blive fastsat regler om anvendelse af fælles  

 logo  

 i jobcentrene.
 Det foreslås, at reglerne for samarbejdet vil blive  

 udarbejdet efter forhandling med Kommunernes Landsforening.
Til § 20 Med de større og fagligt mere bæredygtige kommuner vil  

 staten fremover kunne delegere den statslige beskæftigelsesindsats til en  

 kommune, således at kommunen varetager beskæftigelsesindsatsen for både de  

 kommunale målgrupper og for ledige, der modtager arbejdsløshedsdagpenge.
Ved  

 delegationen bevarer staten ansvaret for indsatsen.
 Bestemmelsen i  

  

 stk. 1  

  

 giver ministeren hjemmel til at delegere den statslige beskæftigelsesindsats  

 til en kommunalbestyrelse.
 Der vil mellem staten og kommunen blive indgået en  

 kontrakt, som bl.a. indeholder rammer for indsatsen, økonomi og finansiering  

 af  

 indsatsen, overflytning af driftsressourcer, tilsynet med indsatsen for de  

 statslige målgrupper m.v.
 Der henvises til de almindelige bemærkninger afsnit II, ad  

 1 for så vidt angår etablering af jobcenteret og jobcenterets opgaver.
I jobcenteret vil staten varetage en række opgaver efter  

 anden lovgivning, som ikke er omfattet af den statslige  

 beskæftigelsesindsats,  

 jf. § 6, stk. 2, og som i dag varetages af arbejdsformidlingen.
Det  

 gælder f.eks. administrationen af reglerne om børnepasningsorlov.
Det  

 foreslås  

 i  

  

 stk. 2,  

  

 at disse opgaver også  

 overgår til vedkommende kommunalbestyrelse, når statens beskæftigelsesindsats  

 delegeres.
Bestemmelsen betyder, at når der i anden lovgivning er en  

 reference  

 til staten i jobcenteret, vil den pågældende opgave i tilfælde af delegation  

 blive varetaget af kommunen i jobcenteret.
Der henvises til det samtidigt  

 fremsatte forslag til lov om ændring af lov om en aktiv beskæftigelsesindsats  

 med flere love for en oversigt over hvilke love, der har en reference til  

 staten i jobcenteret.
Forslaget i  

  

 stk. 3  

  

 fastlægger, at interne arbejdsdokumenter, der udveksles mellem staten og den  

 bemyndigede kommune, ikke som følge af udvekslingen mister deres interne  

 karakter.
Bestemmelsen indebærer således en fravigelse af forvaltningslovens  

 og  

 offentliglovens regler om aktindsigt og en tilsvarende begrænsning i retten  

 til  

 indsigt efter persondataloven.
 Interne arbejdsdokumenter er som udgangspunkt ikke  

 undergivet aktindsigt, jf. forvaltningslovens § 12, stk. 1, og  

 offentlighedslovens § 7. I relation til oplysninger, der er omfattet af  

 persondataloven, gælder efter persondatalovens § 32, stk. 2, at oplysninger,  

 der behandles for den offentlige forvaltning som led i administrativ  

 sagsbehandling, kan undtages fra indsigtsretten i samme omfang som efter  

 reglerne i offentlighedslovens § 2 samt §§ 7-11 og 14.
Det vil imidlertid ikke være hensigtsmæssigt, at selve  

 delegationen efter stk. 1 og 2 bevirker, at der skal meddeles aktindsigt  

 i  

 oplysninger, som ellers ville være undtaget fra aktindsigt.
Herved kan parter  

 og udenforstående få adgang til notater m.v., som alene vedrører  

 myndighedernes  

 interne beslutningsproces, blot fordi opgaven er delegeret til en kommune, og  

 der af denne grund er behov for at udveksle oplysninger mellem staten og den  

 bemyndigede kommune.
Forslaget i  

  

 stk. 4  

  

 betyder, at bestemmelserne om sagsbehandlingsfrister, borgeren og  

 videregivelse  

 og indhentelse af oplysninger i lov om retssikkerhed og administration på det  

 sociale område (retssikkerhedsloven) finder anvendelse, når kommunen  

 behandler  

 sager efter delegation fra staten.
Det betyder, at kommunen skal bruge de  

 samme  

 sagsbehandlingsregler for alle målgrupper.
Det gælder bl.a. kommunens  

 forpligtelse til at fastsætte generelle frister for sagernes behandling og  

 afgørelse, yde vejledning, tilrettelægge sagsbehandlingen, således at  

 borgeren  

 inddrages i sagsbehandlingen, og at indhentelse og videregivelse af  

 oplysninger  

 finder sted efter retssikkerhedslovens §§ 9 og 10-11 b.
Staten kan i dag indhente de oplysninger fra  

 arbejdsløshedskasserne, der er nødvendige i sagsbehandlingen i forbindelse  

 med  

 varetagelse af beskæftigelsesindsatsen.
Med bestemmelsen i stk. 4, 2.  

 pkt., foreslås det, at samtykkekravet i retssikkerhedslovens § 11 a,  

 stk. 1, fraviges, således at kommunen kan indhente samme oplysninger fra  

 arbejdsløshedskasserne som staten, når kommunen varetager statens  

 beskæftigelsesindsats efter stk. 1 og 2.
 Det foreslås i  

  

 stk. 5,  

  

 at en klage over en afgørelse, der er truffet af kommunen i medfør af  

 delegation, kan indbringes for den klageinstans, som har kompetence til at  

 behandle klager over statens afgørelse i jobcenteret efter den pågældende  

 lovgivning.
 Klageadgangen for alle afgørelser om tilbud m.v. efter lov  

 om en aktiv beskæftigelsesindsats, der træffes i alle jobcentre, vil med  

 forslaget i lovens kapitel 8 om oprettelse af beskæftigelsesankenævn blive  

 ens  

 for alle borgere, uanset om det er staten eller kommunen, der træffer  

 afgørelsen, og der vil derfor ikke kunne klages til den delegerende myndighed  

 over en afgørelse truffet i jobcenteret.
 Delegationen vil indebære, at oplysninger m.v. i  

 forbindelse med beskæftigelsesindsatsen, som er indsamlet om den enkelte  

 borger  

 i det statslige system via IT-systemer m.v., vil blive videregivet til  

 kommunen  

 og dermed indgå i den kommunale forvaltning.
Bestemmelsen i  

  

 stk. 6  

  

 fastlægger, hvornår ministeren kan trække delegationen efter stk. 1  

 tilbage.
Det foreslås således, at beskæftigelsesministeren kan trække  

 delegationen tilbage i stedet for at give et pålæg om at benytte andre  

 aktører,  

 når betingelserne i § 11, stk. 2, er opfyldt.
For at delegationen  

 kan  

 trækkes tilbage, kræves det derfor, at der er alvorlige resultatproblemer, og  

 at regionsdirektøren og kommunen ikke kan blive enige om en aftale om at  

 forbedre beskæftigelsesindsatsen, eller at beskæftigelsesindsatsen ikke  

 forbedres som aftalt.
 Beslutning om delegation og tilbagekaldelse af delegation  

 bekendtgøres i Lovtidende.
Til § 21 Efter bestemmelsen overføres de statsansatte, der  

 udelukkende eller overvejende er beskæftiget med varetagelsen af opgaver, der  

 delegeres til en kommunalbestyrelse efter denne lov, til ansættelse i den  

 pågældende kommune.
Dette gælder dog ikke tjenestemænd, jf. § 23.  

 Derudover overgår også en forholdsmæssig del af de statsligt ansatte, der  

 ikke  

 udelukkende eller overvejende er beskæftiget med de nævnte opgaver, til  

 ansættelse i den pågældende kommune.
Herved sikres, at også statsligt  

 ansatte,  

 der er beskæftiget med generelle funktioner, kan overgå til ansættelse i  

 kommunen.
 Den konkrete afgrænsning af det personale, der overføres,  

 fastlægges ved aftale mellem de berørte myndigheder, der tillige  

 tilvejebringer  

 og meddeler de oplysninger, udleverer de dokumenter og yder den bistand i  

 øvrigt, der er nødvendig for gennemførelsen af denne personaleoverførelse.
 Bestemmelser om personalets ansættelsesvilkår ved overgang  

 til ansættelse i kommunen er fastsat i § 22 og § 23.
Til § 22 Lov om lønmodtageres retsstilling ved  

 virksomhedsoverdragelse, jf. lovbekendtgørelse nr. 710 af 20. august 2002,  

 finder ikke anvendelse på overførsel af administrative funktioner mellem  

 offentlige administrative myndigheder, jf. virksomhedsoverdragelseslovens  

 § 1, stk. 2.
 Det indebærer bl.a., at virksomhedsoverdragelsesloven ikke  

 finder anvendelse for ansatte, der er beskæftiget med myndighedsopgaver.
 Med henblik på at sikre et ensartet grundlag for samtlige  

 overenskomstansatte og ansatte efter individuel aftale, der som nævnt i  

 § 22 overgår fra statslig ansættelse til ansættelse i en kommune,  

 bestemmes, at lov om lønmodtageres retsstilling ved virksomhedsoverdragelse  

 skal finde tilsvarende anvendelse for ansatte, som ikke er direkte omfattet  

 af  

 virksomhedsoverdragelsesloven.
 På den ene side sikres alle overenskomstansatte og ansatte  

 efter individuel aftale ensartede rettigheder efter loven, herunder bl.a. at  

 de  

 pågældendes ansættelsesvilkår skal videreføres uændret med den nye  

 ansættelsesmyndighed som ny part, ligesom de pågældende bliver omfattet af  

 lovens særlige bevisbyrderegler, der beskytter de ansatte mod usaglige  

 afskedigelser som følge af kommunalreformen.
 På den anden side præciserer bestemmelsen, at de  

 overenskomstansatte og ansatte efter individuel aftale som udgangspunkt er  

 forpligtet til efter kommunalreformen at opfylde arbejdsaftalen ved  

 ansættelsen  

 i en kommune.
 Efter en samlet afvejning af de rettigheder og pligter, som  

 følger af virksomhedsoverdragelsesloven, vurderes forslaget at medføre en  

 forbedret retsstilling for de overenskomstansatte og ansatte efter individuel  

 aftale, som efter de gældende regler ikke er omfattet af loven.
Til § 23 Det foreslås, at statstjenestemænd bliver udlånt fra staten  

 til den kommune, hvortil opgaven med varetagelsen af beskæftigelsesindsatsen  

 delegeres.
Dette indebærer, at statslige tjenestemænd, herunder  

 statslige tjenestemænd, der er ansat eller udnævnt i stillingen før den 1.  

 januar 1998, som på tidspunktet for bemyndigelsen efter § 20 er  

 beskæftiget med varetagelsen af opgaver, der efter § 20 overføres til  

 kommunen, er forpligtet til ved udlån at gøre tjeneste ved den pågældende  

 kommune.
Tjenestemændene har under denne tjeneste som hidtil pligt til at  

 tåle  

 forandringer i stillingen, jf. herved tjenestemandslovens § 12.  

 Tjenestemændene  

 bevarer deres hidtidige ansættelsesmæssige status som statslige tjenestemænd.
 Det foreslås i  

  

 stk. 2,  

  

 at den statslige tjenestemand opretholder den statslige ansættelse, hvorfor  

 udlån af disse tjenestemænd til kommunen ikke indebærer en forringelse af  

 ansættelsesvilkårene som tjenestemand og ikke i sig selv indebærer en  

 forflyttelse.
I det foreslåede  

  

 stk. 3  

  

 fastsættes, at selve udlånet ikke udløser krav på ventepenge, rådighedsløn  

 eller pension, samt at de statslige tjenestemænd må underkaste sig de  

 ændringer  

 i sine tjenesteforretningers omfang og beskaffenhed, som følger af udlånet  

 til  

 en kommune.
Tilsvarende gælder, hvis beskæftigelsesministeren tilbagekalder  

 bemyndigelsen, jf. § 20, stk. 6, og den statslige tjenestemand går  

 tilbage til at udføre tjeneste i statsligt regi.
I  

  

 stk. 4  

  

 foreslås det, at den pågældende kommune refunderer den af staten udbetalte  

 løn,  

 pensionsbidrag m.v. til de tjenestemænd, der i forbindelse med delegationen  

 er  

 udlånt som statslige tjenestemænd under arbejdet for vedkommende kommune.
Den  

 pågældende kommune opfylder sin del af pensionsforpligtelsen ved refusion til  

 staten i forhold til den del af tjenestemandens pensionsalder, der er optjent  

 under udførelse af arbejde for kommunen.
Finansministeren fastsætter nærmere  

 regler herom efter forhandling med de involverede parter, som vil være  

 beskæftigelsesministeren, Kommunernes Landsforening, Københavns Kommune,  

 Frederiksberg Kommune samt vedkommende tjenestemandsorganisationer.
Det foreslås i  

  

 stk. 5  

  

 ,  

 at den respektive kommunes mulighed for løbende at justere personaleforbruget  

 også omfatter de tjenestemænd, som er udlånt.
Det er i så fald blot  

 udlånsforholdet til vedkommende kommune, der opsiges.
Hvorvidt også  

 ansættelsesforholdet til staten skal opsiges, beror på staten.
Det er fundet hensigtsmæssigt i  

  

 stk. 6  

  

 at foreslå, at tvivlsspørgsmål vedrørende de i  

 § 23, stk. 4, nævnte løn- og pensionsmæssige forhold afgøres af  

 finansministeren.
Det forudsættes, at finansministeren, inden der træffes  

 afgørelse, forhandler med de involverede parter.
Til § 24 Hvis beskæftigelsesministeren trækker delegationen tilbage  

 i medfør af § 20, stk. 5, finder principperne i bestemmelserne i  

 §§ 21-23 tilsvarende anvendelse.
Det vil sige, at staten overtager  

 ansatte, der udelukkende eller overvejende er beskæftiget med varetagelsen af  

 de opgaver, der som følge af tilbagetrækningen af delegationen, fremover  

 varetages af staten.
Derudover overtager staten også en forholdsmæssig del af  

 de kommunalt ansatte, der er beskæftiget med generelle funktioner.
Samtidig  

 med  

 tilbagetrækningen af delegationen ophører udlånet af de statslige  

 tjenestemænd,  

 som herefter går tilbage til at udføre tjeneste i statsligt regi.
Til § 25 Bestemmelsen i  

  

 stk. 1  

  

 pålægger de ansvarlige for beskæftigelsesindsatsen i et jobcenter at  

 udarbejde  

 en beskæftigelsesplan for indsatsen for det kommende år.
Beskæftigelsesplanen  

 sendes til det regionale beskæftigelsesråd med de lokale beskæftigelsesråds  

 bemærkninger.
Beskæftigelsesplanen skal indeholde de vigtigste  

 indsatsområder for det kommende år.
Planen indeholder forslag til mål,  

 prioritering og budget for beskæftigelsesindsatsen, dels for den samlede  

 indsats i jobcenteret, dels for henholdsvis den statslige og kommunale del af  

 indsatsen.
Derudover kan planen inddrage resultater og konklusioner fra  

 resultatrevisionen, jf. bemærkningerne til § 27, samt planen for den  

 virksomhedsrettede indsats, som udarbejdes af de lokale beskæftigelsesråd,  

 jf.  

 § 50.
Beskæftigelsesplanen forelægges kommunalbestyrelsen forud  

 for vedtagelsen af budgettet for det kommende år.
Den indgår desuden i den  

 statslige planlægning og budgettering af beskæftigelsesindsatsen for det  

 kommende år.
 Beskæftigelsesministeren kan fastsætte regler om indhold,  

 form og frister til beskæftigelsesplan, jf. forslaget til  

  

 stk. 2. Beskæftigelsesministeriet vil høre Ministeriet for  

 Flygtninge, Indvandrere og Integration ved udformningen af reglerne.
 Der henvises til de almindelige bemærkninger afsnit II, ad  

 3, 4 og 5.
Til § 26 Bestemmelsen pålægger de ansvarlige for  

 beskæftigelsesindsatsen i jobcenteret årligt at udarbejde en  

 resultatrevision,  

 der viser resultater og effekter af indsatsen både samlet og fordelt på  

 henholdsvis stat og kommune.
Målet er at sætte fokus på resultater og  

 effekter  

 af beskæftigelsesindsatsen.
 De centrale elementer i resultatrevisionen vil være  

 følgende: 1) En sammenligning af jobcenterets beskæftigelsesindsats gennem  

 det  

 sidste år med resultater af beskæftigelsesindsatsen i sammenlignelige  

 jobcentre. 2) En angivelse og vurdering af de besparelser, der kan opnås ved  

 en  

 mere effektiv beskæftigelsesindsats. 3) En angivelse af områder, hvor der er  

 behov for en mere effektiv beskæftigelsesindsats.
Udarbejdelsen af resultatrevisionen sker bl.a. med  

 udgangspunkt i de målinger og data, der findes i Beskæftigelsesministeriets  

 IT-systemer.
I Jobindsats.dk bliver der skabt et modul, som skal understøtte  

 resultatrevisionen.
Resultatrevisionen forelægges kommunalbestyrelsen forud for  

 vedtagelsen af budgettet for det kommende år.
Den indgår desuden i den  

 statslige planlægning og budgettering af beskæftigelsesindsatsen for det  

 kommende år.
 Beskæftigelsesministeren kan fastsætte regler om indhold,  

 form og frister til resultatrevisionen, jf. forslaget til  

  

 stk. 3. Beskæftigelsesministeriet vil høre Ministeriet for  

 Flygtninge, Indvandrere og Integration ved udformningen af reglerne.
 Der henvises til de almindelige bemærkninger afsnit II, ad  

 3, 4 og 5.
Til § 27 Beskæftigelsesplanen og resultatrevisionen sendes til det  

 regionale beskæftigelsesråd og indgår i rådets overvågning af resultater og  

 effekter af beskæftigelsesindsatsen.
Til kapitel 4 Til § 28 Bestemmelsen svarer med redaktionelle ændringer til den  

 gældende bestemmelse i § 3, hvorefter såvel staten som kommunen kan  

 inddrage andre aktører i beskæftigelsesindsatsen.
Ved at overlade indsatsen  

 til  

 en anden aktør får denne anden aktør ikke kompetence til myndighedsudøvelse,  

 og  

 en anden aktør kan derfor ikke træffe afgørelser, der umiddelbart kan få  

 konsekvenser for den lediges rettigheder og pligter.
Der er således alene  

 tale  

 om udførelse af faktisk forvaltningsvirksomhed.
Ansvaret for indsatsen vil  

 fortsat påhvile den ansvarlige myndighed, der har pligt til at føre tilsyn  

 med,  

 hvordan opgaven løses.
Til § 29 Bestemmelsen svarer til den gældende lovs § 27,  

 hvorefter ministeren kan fastsætte regler om, hvorledes  

 beskæftigelsesindsatsen  

 kan varetages af andre.
 Det foreslås i  

  

 stk.  

 2,  

  

 at beskæftigelsesministeren får hjemmel til at fastsætte regler om krav  

 til sagsbehandlingen i forhold til den opgave, der udføres, når staten  

 overlader opgaver efter lov om en aktiv beskæftigelsesindsats til andre  

 aktører.
 Reglerne om andre aktørers tavshedspligt og videregivelse  

 af oplysninger m.v. fremgår i dag af bekendtgørelse nr. 578 af 19. juni 2003  

 om  

 ansvaret for og styringen af den aktive beskæftigelsesindsats.  

 Bekendtgørelsen  

 er udstedt med hjemmel i den gældende lovs § 27. Af de almindelige  

 bemærkninger til den gældende lov fremgår, at kontakten mellem den anden  

 aktør  

 og den ledige skal ske i overensstemmelse med de regler, der er fastsat i  

 forvaltningsloven, offentlighedsloven og øvrige regler for  

 forvaltningsvirksomhed f.eks. reglerne om tavshedspligt.
Efter den nugældende ordning fastsættes i rammeaftalerne  

 mellem arbejdsformidlingen og den anden aktør bestemmelser om, at aktøren  

 skal  

 notere alle oplysninger af væsentlig betydning for den ledige og om indsatsen  

 over for den ledige, som ikke i øvrigt fremgår af sagen, f.eks. at et kursus,  

 som aktøren har tilmeldt den ledige til, er blevet aflyst.
Aktøren skal kunne  

 begrunde over for den ledige, hvorfor aktøren foreslår at gennemføre bestemte  

 aktiviteter, f.eks. i forbindelse med afgivelse af et tilbud i henhold til en  

 jobplan.
Endvidere har den ledige, der deltager i indsatsen, ret til at blive  

 gjort bekendt med de oplysninger, som aktøren er i besiddelse af om den  

 pågældende.
 Den ledige, der deltager i en indsats hos en anden aktør,  

 har endvidere i forbindelse med indsatsen ret til lade sig bistå af en  

 bisidder  

 (rådgiver).
Aktøren har tavshedspligt i forhold til de oplysninger, som  

 aktøren modtager fra den ledige eller fra myndigheden om den ledige.
Aktøren  

 vil være omfattet af straffelovens § 152 a om brud på tavshedspligten.
 Endelig skal aktøren informere den ledige om muligheden for  

 at rette henvendelse til arbejdsformidlingen med indvendinger om den indsats,  

 som aktøren gennemfører for den ledige (den faktiske forvaltningsvirksomhed),  

 samt om den lediges mulighed for at klage over de afgørelser, som  

 arbejdsformidlingen træffer i forhold til den ledige.
 Med forslaget præciseres hjemlen til at fastsætte regler om  

 sagsbehandlingen for aktører, der udfører opgaver for staten i jobcenteret.  

 Formålet med de hidtil gældende regler har været at sikre den lediges  

 retsstilling og at sikre offentligheden indsigt med den virksomhed, som andre  

 aktører gennemfører for myndighederne.
Det er hensigten at videreføre sådanne krav for andre  

 aktører, idet aktøren fortsat vil få overladt en del af den sagsbehandling,  

 som  

 ellers ville have fundet sted hos en offentlig myndighed.
Andre aktører vil  

 alene være omfattet af disse krav til sagsbehandlingen, når opgaven, som  

 staten  

 har overladt til aktøren, udføres.
Den øvrige del af aktørens virksomhed  

 omfattes ikke af reglerne om krav til sagsbehandlingen.
Som eksempel kan  

 nævnes, at den statslige arbejdsformidling efter offentlighedslovens § 6 har  

 pligt til at notere oplysninger ned, som har betydning for afgørelsessager.  

 Aktører kan ikke træffe afgørelser, men aktørerne modtager oplysninger, som,  

 hvis de var modtaget af arbejdsformidlingen, ville være omfattet af  

 notatpligten.
Endvidere kan notering have betydning ikke blot for den  

 endelige  

 afgørelse af en konkret sag, men også for, at aktøren tager de rigtige  

 sagsbehandlingsskridt i forhold til den ledige.
Krav til aktørens  

 sagsbehandling skal derfor medvirke til, at beskæftigelsesindsatsen hos  

 aktøren  

 bliver varetaget på samme måde og efter samme principper, som hvis indsatsen  

 var forblevet hos en offentlig myndighed.
 Reglerne i persondataloven gælder også for private aktører.
For kommunerne findes der i § 43, stk. 2, i lov  

 om retssikkerhed og administration på det sociale område en bestemmelse,  

 hvorefter andre end offentlige myndigheder er omfattet af offentlighedsloven  

 og  

 forvaltningsloven i forhold til den opgave, der udføres.
Med den foreslåede  

 bestemmelse i stk. 2 vil der kunne fastsættes regler, som på tilsvarende  

 vis stiller krav til sagsbehandlingen.
Til § 30 Bestemmelsen er ny og skal ses i sammenhæng med  

 bestemmelsen i § 29.
 I  

  

 stk. 1  

  

 gives beskæftigelsesministeren hjemmel til at fastsætte fælles landsdækkende  

 krav, når der gennemføres udbud og indgås kontrakter med andre aktører.  

 Bestemmelsen er en følge af, at staten og kommunen samarbejder om  

 beskæftigelsesindsatsen i fælles jobcentre.
Bemyndigelsen kan anvendes til at fastsætte bestemmelser om  

 udbud, kontrakter m.v., der skal understøtte en forenklet inddragelse af  

 andre  

 aktører i beskæftigelsesindsatsen inden for det enkelte jobcenter og på tværs  

 af jobcentrene.
Der kan f.eks. fastsættes bestemmelser, som kan lette  

 gennemførelsen af fælles udbudsforretninger i de lokale jobcentre, skabe  

 større  

 gennemsigtighed på markedet for andre aktører og understøtte de enkelte  

 jobcentres tilvejebringelse af aktive tilbud på beskæftigelsesområdet.  

 Herunder  

 kan der f.eks. fastsættes bestemmelser om, at jobcentrene kan etablere et  

 samarbejde  

 om fælles anvendelse af andre aktører i forhold til målgrupper med samme  

 eller  

 lignende beskæftigelsesproblemer samt om, at jobcentrene kan stille deres  

 rammeaftaler til rådighed for andre jobcentre med henblik på at understøtte  

 inddragelse af andre aktører i beskæftigelsesindsatsen på tværs af  

 jobcentrene.
 Bestemmelsen er endvidere en følge af, at  

 beskæftigelsesministeren efter indstilling fra regionsdirektøren kan pålægge  

 de  

 ansvarlige for beskæftigelsesindsatsen i jobcenteret at benytte andre  

 aktører,  

 jf. § 11, og at de ansvarlige for beskæftigelsesindsatsen har pligt til  

 at  

 anvende andre aktører omfattet af statslige rammeudbud, jf. § 9.
 Bemyndigelsen vil derfor blive anvendt til at fastsætte  

 bestemmelser om opsigelsesvarsler i kontrakterne med andre aktører, hvis de  

 ansvarlige for beskæftigelsesindsatsen får et pålæg fra ministeren om at  

 anvende andre aktører, jf. § 11, eller hvis de ansvarlige for  

 beskæftigelsesindsatsen skal anvende andre aktører omfattet af statslige  

 rammeudbud, jf. § 9.
 Bestemmelsen i  

  

 stk. 2  

  

 giver integrationsministeren hjemmel til at fastsætte regler om, at de fælles  

 landsdækkende krav til udbud og kontrakter med andre aktører, som  

 beskæftigelsesministeren fastsætter i medfør af stk. 1, også skal finde  

 hel eller delvis anvendelse i forhold til den beskæftigelsesindsats,  

 jobcenteret varetager i forhold til udlændinge omfattet af integrationsloven.
Til §§ 31, 32 og 33 Bestemmelserne svarer til bestemmelserne i henholdsvis  

 § 25, § 26 og § 28 i den gældende lov.
Til § 34 Formålet med bestemmelsen i  

  

 stk. 1  

  

 er at fastslå, at en anden aktør, der udfører  

 beskæftigelsesindsatsen for staten og kommunen, kan modtage de oplysninger om  

 en person, der er nødvendige for at varetage indsatsen.
Det foreslås i  

  

 stk. 2  

  

 , at den anden aktør ikke må  

 benytte de modtagne oplysninger eller registrere nye oplysninger til andre  

 formål.
 Bestemmelsen er udformet således, at den anden aktør i  

 forhold til persondataloven er databehandler, som alene kan anvende overladte  

 oplysninger efter nærmere instruks fra den dataansvarlige myndighed.
 Bestemmelsen har med redaktionelle ændringer tidligere  

 været fastsat i § 4, stk. 3, i bekendtgørelse nr. 578 af 19. juni  

 2003 om ansvaret for og styringen af den aktive beskæftigelsesindsats.
Til kapitel 5 Til § 35 Bestemmelsen fastsætter Beskæftigelsesrådets rådgivende  

 rolle på centralt niveau i spørgsmål om beskæftigelsespolitikken og svarer  

 til  

 den gældende bestemmelse i § 29.
Til § 36 Bestemmelsen svarer med redaktionelle ændringer til den  

 gældende lovs § 30. Amtsrådsforeningen og Københavns og Frederiksberg  

 Kommuner udgår dog af Beskæftigelsesrådet som følge af kommunalreformen.
Som  

 følge af, at rådet fremover skal rådgive ministeren for flygtninge,  

 indvandrere  

 og integration om de beskæftigelsesrettede opgaver efter integrationsloven,  

 foreslås det, at Ministeriet for Flygtninge, Indvandrere og Integration får  

 to  

 repræsentanter tilforordnet rådet i stedet for som hidtil en repræsentant.
 Udpegningen sker som hidtil i overensstemmelse med reglerne  

 i loven om ligestilling mellem mænd og kvinder.
Til § 37 Bestemmelsen fastlægger Beskæftigelsesrådets kompetencer i  

 rådgivningen af beskæftigelsesministeren og integrationsministeren.
Rådet  

 rådgiver ministeren såvel i den løbende målretning af beskæftigelsesindsatsen  

 som i forbindelse med større politiske udspil.
Beskæftigelsesrådet rådgiver  

 ministeren om forsøgsaktiviteter, projekter og udviklingsprogrammer og om  

 kontraktprocessen med de regionale beskæftigelsesråd.
Rådet rådgiver og  

 afgiver  

 som hidtil indstilling om forslag til love og regler på hele det  

 beskæftigelsespolitiske område.
Rådet afgiver endvidere indstilling om  

 opfølgning på beskæftigelsesindsatsen og afgiver årligt en  

 beskæftigelsespolitisk redegørelse med fokus på resultater og effekter af  

 indsatsen.
Er der tale om indsatsen efter integrationsloven, er rådet også  

 rådgivende for integrationsministeren.
 Der henvises i øvrigt til de almindelige bemærkninger  

 afsnit II, ad 3.1.
Til § 38 Bestemmelsen svarer til den gældende lovs § 32,  

 stk. 2. Det fastsættes, at der som hidtil af en central pulje vil kunne  

 tilføres ekstra midler, hvor der måtte være behov for en særlig indsats.  

 Puljen  

 vil dog som noget nyt kunne anvendes i både den statslige og den kommunale  

 beskæftigelsesindsats.
I  

  

 stk. 2  

  

 foreslås, at der som hidtil kan udarbejdes en bekendtgørelse, der regulerer  

 bevillingens anvendelse.
Til kapitel 6 Til § 39 Bestemmelsen fastsætter, at beskæftigelsesministeren i hver  

 beskæftigelsesregion, jf. § 5, nedsætter et regionalt beskæftigelsesråd,  

 der skal varetage opgaver i forbindelse med at overvåge arbejdsmarkedet og  

 medvirke til at sikre resultater og effekter af indsatsen.
Til § 40 Bestemmelsen fastsætter antallet af medlemmer og  

 sammensætningen af de regionale beskæftigelsesråd.
Sammensætningen svarer til  

 sammensætningen for de gældende regionale arbejdsmarkedsråd, idet  

 kommunalreformen dog medfører, at repræsentanterne fra amtsrådet er erstattet  

 af repræsentanter fra regionsrådet.
 Reglerne for udpegning af medlemmerne svarer til de  

 gældende regler for udpegning af medlemmer af de regionale arbejdsmarkedsråd.
Med henblik på at styrke sammenhængen og koordinationen  

 mellem de regionale beskæftigelsesråd og vækstfora har de regionale vækstfora  

 mulighed for at udpege en observatør til de regionale beskæftigelsesråd,  

 ligesom de regionale beskæftigelsesråd har mulighed for at udpege en  

 observatør  

 til de regionale vækstfora.
Udpegningen af en observatør kan ske i de  

 regioner,  

 hvor der ikke på anden måde er opnået en gensidig repræsentation mellem det  

 regionale beskæftigelsesråd og vækstforum, og når både det regionale  

 beskæftigelsesråd og vækstforum finder dette hensigtsmæssigt.
 Udpegningen af medlemmer til de regionale beskæftigelsesråd  

 sker som hidtil i overensstemmelse med reglerne i loven om ligestilling  

 mellem  

 mænd og kvinder.
 Regionsdirektøren kan overlade varetagelsen af  

 sekretariatsbistanden til medarbejdere ansat i beskæftigelsesregionen.
Til § 41 Bestemmelsen i  

  

 stk. 1  

  

 fastlægger det regionale beskæftigelsesråds opgaver med at overvåge  

 arbejdsmarkedet og den kommunale og statslige beskæftigelsesindsats i  

 jobcentrene.
 I  

  

 stk. 2  

  

 fastlægges rådets opgaver i kontraktprocessen med ministeren.
Efter bestemmelsen i  

  

 stk. 3  

  

 skal rådet drøfte den regionale beskæftigelsesindsats med alle relevante  

 interessenter på beskæftigelsesområdet i regionen.
Dette kan f.eks. ske på en  

 årlig konference.
Drøftelserne foregår på baggrund af analyserapporten om  

 resultater og effekter af indsatsen i regionen.
Derudover drøftes ministerens  

 udmelding af mål for beskæftigelsesindsatsen i det kommende år tillige med de  

 regionale beskæftigelsesråds plan for de særlige overvågningstiltag,  

 analyseaktiviteter, evalueringer af indsatsen m.v.
 I  

  

 stk. 4  

  

 fastlægges, at det regionale beskæftigelsesråd koordinerer uddannelses- og  

 vejledningsindsatsen, hvilket svarer til den gældende lovs § 35,  

 stk. 2, nr. 5.
 Der henvises til de almindelige bemærkninger afsnit II, ad  

 3.2 og 4.
Til § 42 Det foreslås, at det regionale beskæftigelsesråd kan  

 indstille til regionsdirektøren, at der indgås aftale med de ansvarlige for  

 beskæftigelsesindsatsen om forbedring af indsatsen, eller at ministeren giver  

 pålæg om at benytte andre aktører i indsatsen.
Der henvises til  

 bemærkningerne  

 til § 11 og til de almindelige bemærkninger afsnit II, ad 2.
Til § 43 Det foreslås, at det regionale beskæftigelsesråd kan  

 indstille til regionsdirektøren, at denne efter godkendelse fra ministeren  

 gennemfører rammeudbud, jf. lovforslagets § 9. Regionsdirektøren skal i  

 øvrigt altid inddrage rådet, inden der gennemføres et rammeudbud.
Rådet  

 medvirker i fastsættelsen af behov for rammeudbud, f.eks. i kontrakten med  

 ministeren, jf. forslaget til § 41, stk. 2.
Til § 44 Det foreslås, at de regionale beskæftigelsesråd skal  

 prioritere anvendelsen af en statslig bevilling med henblik på at forebygge  

 og  

 afhjælpe flaskehalsproblemer  

   

 herunder  

 akut mangel på arbejdskraft på det regionale arbejdsmarked.
Bevillingen skal  

 anvendes til at skabe øget fleksibilitet og mobilitet på arbejdsmarkedet,  

 således at arbejdskraft flytter fra branche- og kvalifikationsområder, der er  

 på retur, til de brancher og kvalifikationsområder, som er i vækst.
De regionale beskæftigelsesråd prioriterer bevillingens  

 anvendelse på baggrund af overvågning og analyse af udviklingen på  

 arbejdsmarkedet.
De regionale råd offentliggør, hvilke prioriterede  

 flaskehalsområder, som jobcentrenes beskæftigelsesindsats skal målrettes mod.
 Det regionale råd overvåger udviklingen på arbejdsmarkedet  

 på baggrund af de standardiserede metoder og redskaber, der er formuleret i  

 den  

 nationale overvågningsstrategi.
 Det regionale råd sikrer kvaliteten af indsatsen ved at  

 overvåge og følge op på resultater og effekter af flaskehalsindsatsen.
Regionsdirektøren udfører rådets beslutning om anvendelsen  

 af bevillingen og varetager administration og regnskab m.v.
Regionsdirektøren  

 sikrer, at bevillingens anvendelse finder sted inden for de centralt udmeldte  

 bevillingsrammer.
Bevillingen til forebyggelse og afhjælpning af  

 flaskehalsproblemer kan anvendes til de redskaber, der fremgår af lov om en  

 aktiv beskæftigelsesindsats og regler udstedt i medfør heraf, og til de  

 målgrupper, der er omfattet af samme lov.
Bevillingen kan således udover til  

 opkvalificering m.v. af ledige, der modtager arbejdsløshedsdagpenge, og  

 kommunale målgrupper også anvendes til beskæftigede og voksenlærlinge i det  

 omfang, det er muligt efter de gældende regler i lov om en aktiv  

 beskæftigelsesindsats.
Den konkrete anvendelse af midlerne til at forebygge og  

 afhjælpe flaskehalsproblemer vil først og fremmest ske i de lokale jobcentre,  

 som varetager beskæftigelsesindsatsen for alle målgrupper.
Midlerne skal  

 understøtte, at jobcentrenes indsats målrettes mod afhjælpning og  

 forebyggelse  

 af flaskehalsproblemer.
Det gælder både den kommunale indsats i forhold til  

 de  

 kommunale målgrupper og den statslige indsats i forhold til ledige, der  

 modtager arbejdsløshedsdagpenge.
Det er samtidig vigtigt, at indsatsen mod  

 flaskehalsproblemer ikke begrænses til den indsats, der finansieres af den  

 særskilte bevilling, men at også jobcentrenes ordinære beskæftigelsesindsats  

 målrettes disse problemer og områder med gode jobmuligheder.
 Det foreslås i  

  

 stk. 2  

  

 ,  

 at beskæftigelsesministeren fastsætter nærmere regler om bevillingens  

 anvendelse.
Der skal fastsættes regler om udbetaling af midlerne fra  

 den særlige bevilling fra beskæftigelsesregioner til jobcentrene, så de  

 prioriterede flaskehalsproblemer løses mest effektivt.
Der skal endvidere  

 fastsættes regler om, efter hvilke kriterier den statslige bevilling skal  

 fordeles på de fire beskæftigelsesregioner.
Til § 45 Det foreslås, at de regionale beskæftigelsesråd inden for  

 en særskilt statslig bevilling får kompetence til at iværksætte initiativer,  

 der skal sikre en hurtig indsats ved virksomhedslukninger eller større  

 afskedigelser.
Bevillingen kan anvendes til de redskaber for beskæftigede,  

 der  

 er nævnt i §§ 102 og 103 i lov om en aktiv beskæftigelsesindsats samt  

 til  

 andre initiativer som f.eks. frikøb af medarbejdere i et jobcenter og  

 etablering og drift af IT-understøtning i forbindelse med etablering af  

 indsatskontorer på de berørte virksomheder.
Til kapitel 7 Til § 46 Bestemmelsen fastsætter, at der nedsættes et lokalt  

 beskæftigelsesråd i hver kommune til at rådgive de ansvarlige for  

 beskæftigelsesindsatsen i jobcenteret.
Herudover overtager de lokale  

 beskæftigelsesråd de opgaver, som koordinationsudvalgene varetager efter den  

 gældende lov.
 Efter de gældende regler er det kommunalbestyrelsen, der  

 nedsætter koordinationsudvalgene, og det foreslås, at kommunalbestyrelsen  

 også  

 nedsætter de lokale beskæftigelsesråd.
Til § 47 Bestemmelsen i  

  

 stk. 1  

  

 fastsætter antal medlemmer og sammensætningen af de lokale beskæftigelsesråd.  

 Det foreslås, at det lokale beskæftigelsesråd sammensættes af medlemmer efter  

 indstilling fra henholdsvis kommunalbestyrelsen, DA, LO, FTF, AC, PLO og det  

 lokale integrationsråd samt lokale foreninger efter indstilling fra de øvrige  

 medlemmer.
For så vidt angår antallet af medlemmer foreslås det, at DA og LO  

 hver kan indstille op til tre medlemmer, DSI op til to, og at der kan  

 indstilles op til to medlemmer fra lokale foreninger. Øvrige organisationer  

 indstiller hver et medlem.
 De lokale foreninger, som de øvrige medlemmer af det lokale  

 beskæftigelsesråd kan indstille, skal være foreninger, der gør en indsats på  

 beskæftigelsesområdet i lokalområdet.
Det er frivilligt for kommunerne at oprette lokale  

 integrationsråd.
Der vil derfor kunne være lokale beskæftigelsesråd, der ikke  

 har et medlem fra det lokale integrationsråd.
Det fastsættes som noget nyt i  

  

 stk. 2  

  

 , at medlemmerne skal udpege suppleanter, i  

  

 stk. 3  

  

 , at udpegningen som medlem  

 og suppleant gælder for fire år ad gangen, i  

  

 stk. 4,  

  

 at rådets medlemmer selv udpeger formanden og dennes  

 suppleant, og at udpegningen sker for en periode på to år samt i  

  

 stk. 5  

  

 , at rådet selv fastsætter  

 sin forretningsorden.
Der har ikke tidligere været fastsat regler om  

 udpegning  

 af suppleanter, medlemsperiodens længde eller udpegning af formand, og det  

 var  

 tidligere kommunalbestyrelsen, der fastsatte forretningsordenen.  

 Bestemmelserne  

 i stk. 2, 3, 4 og 5 svarer til de bestemmelser, der foreslås for de  

 regionale beskæftigelsesråd.
 Det foreslås i  

  

 stk. 6  

  

 ,  

 at stat og kommune i fællesskab varetager sekretariatsbistanden, da rådet  

 rådgiver både den statslige og kommunale del i jobcenteret.
 Udpegningen skal  som hidtil  ske i overensstemmelse med  

 reglerne i loven om ligestilling mellem mænd og kvinder.
Til § 48 De lokale beskæftigelsesråds opgave er at overvåge  

 resultater og effekter af jobcenterets beskæftigelsesindsats og rådgive om  

 tiltag til forbedringer af indsatsen  

   

 både om den kommunale og statslige del.
Det vil sige, at rådet skal rådgive  

 såvel stat som kommune om indsatsen efter de regler, der er nævnt i § 6,  

 stk. 2, og § 13.
Derudover overtager rådet koordinationsudvalgets opgaver i  

 forhold til den virksomhedsrettede indsats, jf. også bemærkningerne til  

 §§ 49 og 50. Koordinationsudvalgene har bl.a. til opgave, f.eks. via  

 partnerskaber, at samordne og udvikle den lokale forebyggende kommunale  

 indsats  

 for personer, der har svært ved at klare sig på arbejdsmarkedet.
Formålet er  

 at  

 øge beskæftigelsesmulighederne for borgere, der er i fare for at miste  

 tilknytningen til arbejdsmarkedet, eller borgere, der ikke eller kun  

 vanskeligt  

 kan opnå beskæftigelse på almindelige vilkår.
 De lokale beskæftigelsesråd inddrages i de lokale  

 jobcentres tilrettelæggelse af beskæftigelsesindsatsen i forhold til den  

 årlige  

 beskæftigelsesplan for det kommende års indsats og den årlige  

 resultatrevision.
 Der henvises i øvrigt til de almindelige bemærkninger  

 afsnit II, ad 3.3.
Til §§ 49 og 50 I forbindelse med satspuljeforliget i 1999 blev der afsat  

 145 mio. kr. årligt (1. januar 1999) til den virksomhedsrettede indsats.  

 Reglerne herom fremgår af § 37 og § 38 i den gældende lov.
Puljen  

 bliver administreret af koordinationsudvalgene.
De lokale beskæftigelsesråd  

 overtager koordinationsudvalgenes opgaver på dette område.
 Efter forslaget vil puljen fortsat blive anvendt til en  

 forebyggende indsats for personer, der har svært ved at klare sig på  

 arbejdsmarkedet.
Det foreslås, at de lokale beskæftigelsesråd skal udarbejde  

 en plan for, hvilke initiativer, der planlægges for at styrke den  

 virksomhedsrettede indsats, herunder hvordan lokalsamfundet f.eks. via  

 partnerskaber mellem de involverede parter kan få de svage grupper i  

 beskæftigelse på virksomhederne.
Som følge af, at kommunens  

 beskæftigelsesindsats fremover varetages i et jobcenter, foreslås det, at  

 rådets plan for særlige virksomhedsrettede initiativer og anvendelsen af  

 midlerne hertil skal ligge inden for de overordnede rammer i  

 beskæftigelsesplanen, der udarbejdes af de ansvarlige for  

 beskæftigelsesindsatsen  

 i jobcenteret.
Det foreslås samtidig, at rådets plan om den  

 virksomhedsrettede  

 indsats sendes til høring hos de ansvarlige for beskæftigelsesindsatsen i  

 jobcenteret.
 Der henvises til de almindelige bemærkninger afsnit II ad  

 3.3.
 § 49,  

 stk. 1,  

  

 svarer til den gældende § 38, stk. 1. Den ændrede  

 formulering er en sproglig præcisering, og der er således ikke  

 indholdsmæssige  

 ændringer.
 I  

  

 § 49,  

 stk. 5  

  

 , foreslås indsat en bemyndigelse til at fastsætte regler om  

 fordeling, udbetaling, administration o.l. af puljen.
 § 50  

  

 er en  

 sproglig præcisering af den gældende § 38, stk. 2.
Til § 51 Bestemmelsen svarer til den gældende bestemmelse i  

 § 42, stk. 2, dog afholder staten og kommunen i fællesskab  

 udgifterne  

 til sekretariatsbistand, da det lokale beskæftigelsesråd rådgiver både staten  

 og kommunalbestyrelsen i jobcenteret.
Til § 52 Bestemmelsen er en videreførelse af den gældende § 46.
Til kapitel 8 Til § 53 Det foreslås, at der nedsættes nye beskæftigelsesankenævn  

 til behandling af klagesager.
Beskæftigelsesankenævnet afløser de sociale nævn, de  

 regionale arbejdsmarkedsråd, Arbejdsmarkedets Ankenævn og  

 Arbejdsmarkedsstyrelsen som klageinstanser i sager, hvor staten eller  

 kommunen  

 har truffet afgørelse ·  


  

 om tilbud, jobplaner, andre  

 aktører og konkurrenceforvridning efter lov om en aktiv  

 beskæftigelsesindsats, ·  


  

 om ydelser og tilbud efter lov om  

 aktiv socialpolitik, dog ikke kapitel 10 og 10 a, ·  


  

 efter lov om dagpenge ved sygdom  

 eller fødsel, ·  


  

 om ydelser og tilbud som led i  

 introduktionsprogrammet efter integrationsloven, dog ikke hjælp efter  

 §§ 3539 i integrationsloven, ·  


  

 om tilkendelse og frakendelse af  

 førtidspension og invaliditetsydelse efter kapitel 3 og §§ 42 og 44 i  

 lov  

 om social pension og §§ 13-15, 21, 24, 44 og 54, stk. 3 og 4, i lov  

 om højeste, mellemste, forhøjet almindelig og almindelig førtidspension m.v., ·  


  

 om orlovsydelse til modtagere af  

 kontanthjælp eller ledighedsydelse efter § 19, stk. 2, i lov om  

 orlov  

 til børnepasning, ·  


  

 efter lov om delpension, og ·  


  

 efter lov om kompensation til  

 handicappede i erhverv m.v.
 Det foreslås, at klager over afgørelser om tilkendelse og  

 frakendelse af førtidspension og invaliditetsydelse skal behandles i de nye  

 beskæftigelsesankenævn, idet sådanne sager vedrører vurdering af arbejdsevnen  

 og derfor naturligt hører sammen med sager, som beskæftigelsesankenævnet i  

 øvrigt skal behandle. Øvrige afgørelser af betydning for førtidspension, som  

 f.eks. bopælstid, personlige tillæg, opgørelse af indtægt og formue m.v.,  

 skal  

 fortsat indklages til de sociale nævn, da sådanne afgørelser ikke vedrører  

 vurdering af arbejdsevne, og da disse regler er fælles for førtidspension og  

 folkepension.
 Der henvises til de almindelige bemærkninger afsnit II, ad  

 6 om baggrunden for nedsættelsen af nævnene og til de samtidig fremsatte  

 ændringsforslag til ovennævnte love i lov om ændring af lov om en aktiv  

 beskæftigelsesindsats med flere love.
Til § 54 Det foreslås i  

  

 stk. 1  

  

 ,  

 at der nedsættes et beskæftigelsesankenævn i hver region, jf. forslag til lov  

 om regioner, med sekretariat i statsforvaltningen.
Direktøren for  

 statsforvaltningen er formand for nævnet, og regionsdirektøren for  

 beskæftigelsesregionen eller dennes stedfortræder (en medarbejder i  

 beskæftigelsesregionen) er fast medlem af nævnet.
 Regionsdirektøren for beskæftigelsesregionen eller dennes  

 stedfortræder er som fast medlem med til at sikre viden om det  

 beskæftigelsesmæssige område, idet beskæftigelsesankenævnet bedømmer såvel  

 den  

 kommunale som den statslige beskæftigelsesindsats over for den enkelte  

 borger.
Beskæftigelsesankenævnet foreslås nedsat i lov om ansvaret  

 for og styringen af den aktive beskæftigelsesindsats for at tydeliggøre  

 tilknytning til reglerne på beskæftigelsesområdet.
Det er derfor i  

  

 stk. 2  

  

 foreslået, at indstillende  

 organisationer er kommunerne i regionen, LO, DA, DSI samt FTF og AC i  

 forening.  

 Parterne vil på denne måde kunne varetage de beskæftigelsespolitiske hensyn i  

 nævnet.
 Det foreslås i  

  

 stk. 3  

  

 ,  

 at beskæftigelsesankenævnets funktionsperiode begynder den 1. juni efter det  

 kommunale og regionale valgår, at funktionsperioden er på fire år, og at  

 medlemmerne udpeges for fire år.
For at sikre nævnet mod inhabilitet foreslås det i  

  

 stk. 4  

  

 , at en person ikke samtidig  

 kan være medlem af beskæftigelsesankenævnet og Ankestyrelsen.
Det skønnes  

 således ikke hensigtsmæssigt, at en person kan have sæde i såvel 1. som 2.  

 klageinstans.
 På grund af det forventede sagsantal i de fem nye  

 beskæftigelsesankenævn foreslås det i  

  

 stk. 5  

  

 ,  

 at der kan oprettes flere nævn inden for de enkelte statsforvaltninger.
 Det foreslås i  

  

 stk. 6  

  

 ,  

 at vedkommende statsforvaltning yder sekretariatsbistand til nævnet, og at  

 formanden kan overlade sin beføjelser til medarbejdere i sekretariatet.
Til § 55 Det foreslås, at afgørelser i nævnet træffes ved  

 almindeligt flertal, at formanden stemme er afgørende ved stemmelighed, og at  

 sagerne skal behandles efter reglerne i retssikkerhedslovens kapitel 10 og  

 dermed efter bekendtgørelsen om retssikkerhed og administration på det  

 sociale  

 område.
Det er f.eks. regler om klagefrister, genvurdering, opsættende  

 virkning  

 og formandsafgørelser.
Det foreslås i  

  

 stk. 2  

  

 ,  

 at beskæftigelsesministeren får bemyndigelse til at fastsætte en  

 forretningsorden for beskæftigelsesankenævnet.
Det forudsættes, at  

 forretningsordenen fastsættes, således at det vil være muligt at  

 tilrettelægge  

 arbejdet i samarbejde med sekretariatet for de sociale nævn.
De to nævn bør  

 have ensartet praksis i forhold til generelle procedurespørgsmål.  

 Bemyndigelsen  

 vil derudover kunne udnyttes, hvis det f. eks. viser sig, at der er behov for  

 yderligere sagsbehandlingsregler i beskæftigelsesankenævnet, eller hvis det  

 skønnes nødvendigt med supplerende regler om praksiskoordinering.
Der  

 henvises  

 til det samtidig fremsatte forslag til lov om ændring af lov om retssikkerhed  

 og administration på det sociale område og andre love.
Til § 56 Det foreslås, at Ankestyrelsen på baggrund af en klage kan  

 behandle sager fra beskæftigelsesankenævnet, som styrelsen skønner har  

 principiel eller generel karakter.
Ankestyrelsen kan således ikke selv  

 beslutte  

 at tage en sag op til behandling.
Der henvises til § 63, stk. 2 i  

 forslag  

 til lov om ændring af lov om retssikkerhed og administration på det sociale  

 område.
Det foreslås heri, er det er den person, som afgørelsen vedrører,  

 kommunen og staten i jobcenteret, der kan anmode Ankestyrelsen om at optage  

 sagen til behandling.
I sager om konkurrenceforvridning kan andre, som har en  

 væsentlig interesse i afgørelsen dog også indbringe sagen for Ankestyrelsen.
 Det foreslås i nævnte lovforslags § 50 a, at der i  

 Ankestyrelsen oprettes et beskæftigelsesudvalg bestående af medlemmer  

 indstillet af KL, LO, DA og DSI, der skal behandle klager over afgørelser  

 truffet af et beskæftigelsesankenævn.
Med oprettelsen af beskæftigelsesudvalget er der ikke  

 længere behov for et særligt udvalg i Ankestyrelsen til at behandle sager  

 efter  

 sygedagpengeloven.
Reglerne om dette udvalg foreslås derfor ophævet, jf.  

 forslaget til lov om ændring af lov om retssikkerhed og administration på det  

 sociale område og andre love.
Til § 57 Ankestyrelsens pligt efter retssikkerhedslovens kapitel 11  

 til at koordinere praksis på landsplan udvides til også at omfatte  

 praksiskoordinering på det beskæftigelsesmæssige område, hvor staten i  

 jobcenteret træffer afgørelse.
Pligten til at koordinere praksis følger  

 ankeadgangen, således at på områder, hvor Ankestyrelsen har kompetencen til  

 at  

 træffe afgørelser, har Ankestyrelsen tilsvarende pligten til at koordinere  

 praksis mellem kommunerne indbyrdes og beskæftigelsesankenævnene indbyrdes.
 Det foreslås endvidere, at beskæftigelsesankenævnet i  

 lighed med det sociale nævn får pligt til at koordinere praksis i kommunerne  

 i  

 regionen.
 Der henvises i øvrigt til det samtidig fremsatte forslag  

 til lov om ændring af lov om retssikkerhed og administration på det sociale  

 område og andre love.
Til kapitel 9 Til § 58 Bestemmelsen svarer til bestemmelsen i den gældende lovs  

 § 47, idet dog (amts)kommunen er ændret til kommunerne og regionerne.
Bemyndigelsen i  

  

 stk.  

 2  

  

 giver ministeren mulighed for at fastsætte nærmere regler om,  

 kommunernes, regionernes og statens tilvejebringelse af offentlige  

 arbejdspladser med løntilskud.
Hermed præciseres ministerens hjemmel til at  

 fastsætte regler i lighed med de regler, der i dag fremgår af kapitel 6 i  

 bekendtgørelsen om ansvaret for og styringen af den aktive  

 beskæftigelsesindsats.  

 Det vil bl.a. sige regler om kommunernes, regionernes og statens pligt til at  

 videregive tilbud om ansættelse med løntilskud til jobcenteret, og centerets  

 visitation af de ledige til de pågældende tilbud.
Til kapitel 10 Til § 59 Bestemmelsen udmønter den del af kommunalreformen, hvor det  

 er fastsat, at alle offentlige jobs skal vises i Jobnet for at understøtte  

 gennemsigtighed og høj omsætningshastighed på jobmarkedet.
Alle statens stillingsopslag lægges allerede i Jobnet, og  

 bestemmelsen pålægger derfor de øvrige offentlige arbejdsgivere   

 kommuner og  

 regioner  at indlægge deres stillinger i Jobnet.
Offentlige  

 arbejdsgivere  

 omfatter også organisationer, foreninger, selskaber, institutioner o.l., hvis  

 udgifter dækkes med mindst 50 pct. af offentlige tilskud, jf. § 95,  

 stk. 2, i bekendtgørelse om en aktiv beskæftigelsesindsats.
 Stillingsopslagene vil kunne lægges ind på forskellige  

 måder, og beskæftigelsesministeren får bemyndigelse til at fastsætte  

 retningslinier for, hvordan stillingsopslagene kan lægges ind.
 For at få flest mulige stillingsopslag lagt ind i Jobnet og  

 dermed gjort tilgængelige for alle, der søger beskæftigelse, skal de  

 ansvarlige  

 for beskæftigelsesindsatsen i jobcentrene sørge for, at alle stillingsopslag  

   

 herunder fra private arbejdsgivere  der tilgår jobcenteret, bliver lagt  

 på  

 Jobnet.
Til kapitel 11 og 12 Som følge af aftale om kommunalreformen skal IT-systemerne  

 i beskæftigelsesindsatsen målrettes understøtning af reformens hovedelementer  

 dvs:
·  


  

 Den fremtidige beskæftigelsesindsats  

 vil blive varetaget i et sammentænkt arbejdsmarkedssystem med fokus på en  

 sammenhængende indsats på tværs af målgrupper og tæt på brugerne:  

 Virksomheder,  

 beskæftigede og ledige, ·  


  

 Det fremtidige  

 beskæftigelsessystem indrettes med lokale jobcentre, så borgere og  

 virksomheder  

 får én indgang til beskæftigelsesindsatsen.
 ·  


  

 For alle målgrupper skal det være  

 muligt at kombinere sociale, helbredsmæssige og beskæftigelsesrettede tilbud,  

 der passer til den enkeltes behov.
Målretningen af IT-understøtningen kræver et tæt samarbejde  

 mellem staten, kommunerne og arbejdsløshedskasserne.
Udgangspunktet for dette  

 samarbejde vil være udarbejdelse af en fælles IT-strategi for  

 beskæftigelsesindsatsen.
Aftalen om kommunalreformen indeholder herudover en  

 række konkrete hovedpunkter om opbygningen af den fremtidige IT-understøtning  

 af beskæftigelsesindsatsen.
Disse hovedpunkter er indarbejdet i lovforslaget:
 ·  


  

 Etablering af et målesystem til  

 opgørelse af resultater af indsatsen.
 ·  


  

 Jobnet som indgang for  

 selvbetjeningssystemer.
 ·  


  

 Ministeren bemyndiges til at  

 pålægge kommuner m.fl. at indberette data og bruge systemer m.v.
 ·  


  

 Anvendelse af fælles  

 IT-standarder, IT-systemer og IT-services.
Der iværksættes særlige initiativer på IT-sikkerhedsområdet  

 forud for etablering af jobcentrene.
Resultatet af disse initiativer herunder  

 retningslinier for adgangsstyring vil blive drøftet med Datatilsynet.
Der  

 henvises til bemærkningerne herom i afsnittet om IT-understøtning i de  

 almindelige bemærkninger ad II, pkt. 5.
Der er i forbindelse med udarbejdelse af lovforslaget  

 foretaget en samlet redaktionel omskrivning af de nuværende bestemmelser (i  

 kapitel 10-12) om IT-understøtning af beskæftigelsesindsatsen.
Omskrivningen  

 er  

 sket for at forenkle og tydeliggøre lovteksten, så den bliver mere dækkende i  

 relation til etablering af en moderne digital forvaltning i  

 beskæftigelsesindsatsen.
Udgangspunktet er her, at statens, kommunernes og  

 arbejdsløshedskassernes systemer skal kunne fungere som et sammenhængende  

 system, så brugerne: De ledige, de beskæftigede og virksomhederne f.eks. ikke  

 skal medvirke ved registrering af samme oplysninger flere steder.
Ved  

 gennemførelsen af lovgivningen om aftalen om Flere i arbejde blev dette  

 udgangspunkt indføjet i lovgivningen, men er i lovforslaget gjort tydeligere  

 i  

 relation til sikring af sammenhæng og integration i de IT-systemer, der  

 anvendes i beskæftigelsesindsatsen.
 Som følge af, at der i det nye beskæftigelsessystem er to  

 myndigheder, der arbejder sammen om indsatsen, vil der fortsat være både  

 statslige og kommunale IT-systemer i forbindelse med varetagelsen af  

 beskæftigelsesindsatsen, men der sikres størst mulig integration mellem  

 IT-systemerne.
Til § 60 Bestemmelserne i § 48 i den gældende lov giver hjemmel  

 til udveksling af data i forbindelse med en mere sammentænkt  

 beskæftigelsesindsats, således at der kan etableres et fælles digitalt  

 datagrundlag på tværs af kommuner, regioner og andre aktører.
Et fælles IT-baseret datagrundlag for alle myndigheder,  

 aktører m.v. i beskæftigelsesindsatsen er nødvendigt for at gennemføre en  

 større sammenhæng i beskæftigelsesindsatsen, herunder ·  


  

 koordinering af tilbuds- og  

 formidlingsindsatsen, herunder visitations- og jobplanarbejdet, ·  


  

 tilrettelæggelse af kontaktforløb  

 for ledige, der har modtaget offentlige forsørgelsesydelser gennem længere  

 tid  

 og ·  


  

 opgørelse af antal uger med  

 offentlige forsørgelsesydelser m.v. for at tilrettelægge en rettidig indsats  

 over for borgeren.
Et fælles IT-baseret datagrundlag er et meget centralt  

 element i IT-understøtningen af den beskæftigelsesindsats, som staten og  

 kommunen samarbejder om i jobcentrene, hvor borgere og virksomheder får én  

 indgang til beskæftigelsesindsatsen.
Det foreslås derfor, at lovgrundlaget  

 præciseres ved at fastsætte en selvstændig bestemmelse om selve etableringen  

 af  

 det fælles datagrundlag.
Indholdet af bestemmelserne om det fælles  

 datagrundlag  

 er uændret i forhold til den nugældende lovgivning.
Den nuværende hjemmel i  

 § 48 til udveksling af data er nu indeholdt i lovforslagets § 65.
Det fælles datagrundlag er under opbygning.
Datagrundlaget  

 anvendes i dag bl.a. i Arbejdsmarkedsportalen til opgørelse af offentlige  

 forsørgelsesydelser, som bestemmer hvornår kontaktsamtaler og tilbud efter  

 lov  

 om en aktiv beskæftigelsesindsats skal finde sted.
Det fælles datagrundlag  

 omfatter endvidere oplysninger om den kommunale beskæftigelsesindsats efter  

 integrationsloven.
Beskæftigelsesministeriet vil høre relevante ministerier,  

 herunder Ministeriet for Flygtninge, Indvandrere og Integration, ved  

 opbygningen af det fælles datagrundlag.
 Adgangen til det fælles datagrundlag begrænses ud fra  

 geografiske, tidsmæssige og opgavemæssige hensyn.
 Datagrundlaget omfatter persondata, som er nødvendige for  

 gennemførelse af lovgivningen, herunder nødvendige for fastlæggelse af  

 retskrav  

 i form af rettigheder og pligter for de forskellige målgrupper i  

 beskæftigelsesindsatsen.
 Datagrundlaget omfatter såvel almindelige fortrolige  

 oplysninger efter § 6 i persondataloven som følsomme persondata efter  

 § 8 (især i det omfang persondata har en sådan karakter, at de afdækker  

 langvarig ledighed eller lignende situationer med indikationer på stor  

 afstand  

 til arbejdsmarkedet). Herudover registreres helbredsoplysninger efter  

 § 7  

 i persondataloven.
 Dataansvaret omkring det fælles datagrundlag  

 fastlægges på følgende måde:
 ·  


  

 Offentlige myndigheder og  

 arbejdsløshedskasser, der indberetter data til det fælles IT-baserede  

 datagrundlag, er hver især dataansvarlige for registrering, indberetning,  

 opdatering og berigtigelse af data.
 ·  


  

 Offentlige myndigheder og  

 arbejdsløshedskasser er dataansvarlig for brug af data fra det fælles  

 IT-baserede datagrundlag.
·  


  

 Arbejdsmarkedsstyrelsen er  

 dataansvarlig for centrale behandlingsaktiviteter, herunder regelbaserede  

 opgørelser på grundlag af indberettede data.
Arbejdsmarkedsstyrelsens  

 behandlingsaktiviteter vedrører f.eks. opgørelse af dagpengeanciennitet og  

 andre beregninger, som er nødvendige for at tilrettelægge indsatsen i form af  

 CV-samtaler, kontaktforløb og tilbud over for den ledige, sletning af data  

 m.v.
 ·  


  

 Den statslige del af jobcentrene  

 og de enkelte kommuner er hver for sig dataansvarlige i relation til andre  

 aktører som databehandler, jf. bemærkningerne til § 34.
 Udveksling og behandling af data i det fælles datagrundlag  

 vil ske efter reglerne i lov om behandling af personoplysninger.
 Der henvises i øvrigt til afsnittet om IT-understøtning i  

 de almindelige bemærkninger II, pkt. 5.
Til § 61 Bestemmelsen er ny og vedrører det landsdækkende målesystem  

 (Jobindsats.dk).
Hovedsigtet med målesystemet er at styrke styringsgrundlaget  

 og tilvejebringe et grundlag for at sammenligne indsatsen på tværs af  

 jobcentre  

 samt at synliggøre de økonomiske konsekvenser af de enkelte jobcentres  

 prioriteringer, indsats og resultater.
Systemet anvendes desuden til  

 opgørelse  

 af, om de lediges rettigheder og pligter i beskæftigelsesindsatsen er  

 opfyldt.  

 Der henvises til beskrivelse af det landsdækkende målesystem under de  

 almindelige bemærkninger afsnit II, ad. 5.
Målesystemet vil være tilgængeligt for offentligheden og  

 kan således ikke bruges til opslag i persondata.
Systemet udformes med  

 henblik  

 på understøtning af resultatrevisionen om beskæftigelsesindsatsen, jf.  

 forslaget til § 26. Beskæftigelsesministeriet vil høre Ministeriet for  

 Flygtninge, Indvandrere og Integration i forbindelse med udformningen af  

 systemet.
Til § 62 Bestemmelsen er ny og sikrer, at der er én indgang til  

 selvbetjeningsfaciliteter for borgere og virksomheder.
Selvbetjeningssystemet  

 Jobnet etableres som den fælles indgang.
 Jobnet planlægges udbygget med yderligere selvbetjeningsfaciliteter.
Selvbetjeningsfaciliteter er landsdækkende IT-systemer,  

 hvor virksomheder og borgere kan samarbejde med myndigheder på  

 beskæftigelsesområdet ved brug af internetadgang.
Som eksempler kan nævnes  

 faciliteter, hvor den ledige kan registrere sig som ledig eller faciliteter,  

 hvor den ledige medvirker i jobplanlægningen m.v. ved indsendelse af ønsker  

 om  

 opkvalificering.
 På sigt udbygges Jobnet med faciliteter, der gør det muligt  

 for borgeren at hente de data, der er registreret om den pågældende.  

 Udbygning  

 vil ske i overensstemmelse med den strategi, som regeringen og de kommunale  

 parter har fastlagt for, hvordan borgerne via internettet får adgang til egne  

 oplysninger i forvaltningen.
 Udbygning af Jobnet med nye faciliteter vil ske i  

 overensstemmelse med reglerne i persondataloven.
Til § 63 Bestemmelsen i  

  

 stk. 1  

  

 svarer indholdsmæssigt til § 53, stk. 1, i den gældende lov.
Beskæftigelsesministeren kan oprette og drive IT-systemer  

 til behandling af personoplysninger vedrørende beskæftigelsesindsatsen.  

 IT-systemerne kan indgå i et sammenhængende system.
Dette system kan blandt  

 andet benyttes til at udarbejde arbejdsmarkedsstatistikker, at føre statens  

 tilsyn med de statsanerkendte arbejdsløshedskasser, at formidle arbejdskraft  

 og  

 at løse opgaver, som udføres i samarbejde med arbejdsløshedskasser, kommuner  

 og  

 uddannelsesinstitutioner m.v.
Statistikken indgår i arbejdet med den  

 generelle  

 overvågning af arbejdsmarkedet, og er et vigtigt led i sikringen af  

 koordination af den aktive beskæftigelsesindsats.
 Bestemmelsen i  

  

 stk. 2,  

  

 hvorefter beskæftigelsesministeren kan fastsætte regler for indhentning og  

 behandling af oplysninger til brug for IT-systemerne, svarer til § 53,  

 stk. 5, i den gældende lov.
 Oprettelse, drift og anvendelse af registre skal ske under  

 iagttagelse af reglerne i lov om behandling af personoplysninger.
Til kapitel 12 Til § 64 Efter den nuværende bestemmelse i § 52 har  

 beskæftigelsesministeren hjemmel til at fastsætte nærmere regler om, hvordan  

 kommunerne og andre skal levere oplysninger om personer, som er omfattet af  

 lov  

 om aktiv socialpolitik, lov om social service, lov om dagpenge ved sygdom  

 eller  

 fødsel eller lov om børnepasningsorlov samt andre arbejdsmarkedsrettede love  

 til Beskæftigelsesministeriets og arbejdsformidlingens IT-systemer.
 Efter lovforslaget fastlægger bestemmelsen nu de  

 forpligtelser, som myndighederne m.v. i beskæftigelsesindsatsen har til at  

 indberette oplysninger om virksomheder og personer til det fælles  

 datagrundlag.  

 Bestemmelsen omfatter også de bestemmelser om udveksling af oplysninger, der  

 vil blive fastsat efter kapitel 19 om underretninger m.v. i det samtidigt  

 fremsatte forslag til lov om ændring af lov om en aktiv beskæftigelsesindsats  

 med flere love.
 Kravene til indberetningen er i vidt omfang bestemt af, at  

 beskæftigelsesindsatsen fastlægges i forhold til borgerens  

 forsørgelsesgrundlag  

 og den hidtidige indsats over tid, uanset hvilken målgruppe borgeren tilhører  

 eller hvilken myndighed eller anden aktør, som har stået for indsatsen.
 Det fælles datagrundlag er herudover nødvendigt for at  

 vurdere, om indsatsen opfylder formålet i lovgivningen om at skabe grundlag  

 for, at borgeren kommer ud af offentlige forsørgelsesordninger og hurtigt  

 bliver selvforsørgende.
 Udover oplysninger om forsørgelsesgrundlaget og  

 beskæftigelsesindsatsen vil indberetningen til det fælles datagrundlag også  

 omfatte data, som er nødvendig for at drive en landsdækkende formidling,  

 f.eks.  

 oplysninger om uddannelsesbaggrund, erhvervserfaring, registrering som  

 arbejdssøgende i jobcenteret.
 Indberetningen af oplysninger skal ske i overensstemmelse  

 med persondatalovens regler herom.
Til § 65 Bestemmelsen svarer til § 48 i den nuværende lov.  

 Bestemmelsen giver hjemmel til udveksling af data i forbindelse med en mere  

 sammentænkt beskæftigelsesindsats, således at der kan etableres et fælles  

 digitalt datagrundlag på tværs af kommuner, arbejdsløshedskasser og staten i  

 jobcentrene.
 Udtrykket Beskæftigelsesministeriet omfatter også  

 beskæftigelsesregioner og den statslige del af jobcenteret.
 I forhold til § 48 i den gældende lov, er der dog  

 foretaget ændringer på følgende punkter:
 ·  


  

 Der er sket en ajourføring af  

 lovteksten med hensyn til de myndigheder, der kan udveksles data imellem,  

 hovedsageligt som følge af ressortomlægninger og nye betegnelser for  

 ministerier.
 ·  


  

 Bestemmelsen omfatter endvidere  

 den dataudveksling, der er nødvendig for, at staten kan føre tilsyn med  

 opgaveudførelsen i jobcenter C.
 Udveksling af data skal ske efter reglerne i lov om  

 behandling af personoplysninger.
Til § 66 Bestemmelsen svarer til § 49 i den gældende lov.
Efter  

 bestemmelsen kan staten i jobcenteret som led i formidlingssamarbejdet mellem  

 EU/EØS-medlemslande videregive oplysninger om danske arbejdsgiveres ønsker om  

 arbejdskraft (jobordrer) med angivelse af arbejdsgiverens navn og adresse  

 samt  

 arbejdets karakter m.v. via edb til disse landes arbejdsmarkedsmyndigheder.
Til § 67 Med bestemmelsen bemyndiges ministeren til at fastlægge en  

 række elementer i IT-understøtning af beskæftigelsesindsatsen, således at  

 borgere, virksomheder og medarbejdere oplever det fremtidige  

 beskæftigelsessystem som en sammenhængende helhed.
Ministerens bemyndigelse omfatter som i den gældende lov  

 bl.a. fastlæggelse af fælles standarder af såvel formel IT-teknisk karakter,  

 f.eks. grænseflader, dataformater, kommunikationsstandarder m.v., som  

 standarder vedrørende dataindholdet, f.eks. opgørelsesmetoder, fastlæggelse  

 af  

 indholdet af centrale begreber m.v.
Sådanne standarder er f.eks.  

 forudsætningen  

 for etablering af kommunikation mellem arbejdsløshedskasserne og de kommunale  

 systemer.
Fælles IT-standarder omfatter især de åbne standarder, som  

 Ministeriet for Videnskab, Teknologi og Udvikling fastlægger for  

 dataudveksling  

 og kommunikation i den offentlige sektor.
Sådanne standarder muliggør  

 anvendelse af IT-services til etablering af digital forvaltning ved  

 sammenkobling af systemer gennem anvendelse af fælles standarder for  

 webbaserede services.
IT-services kan bl.a. anvendes ved indberetning og  

 anden  

 dataudveksling vedrørende det fælles datagrundlag, jf. § 60. IT-services  

 anvendes endvidere til at gøre data on-line tilgængelige for kommuner,  

 statslige myndigheder, arbejdsløshedskasser og andre aktører på tværs af  

 specifikke IT-systemer.
Derved kan data genbruges til sagsbehandling i de  

 aktørspecifikke systemer, så det undgås at genindtaste data flere gange til  

 gene for brugere og medarbejdere.
 Desuden anvendes IT-services til at stille funktionalitet  

 til rådighed på tværs af IT-systemer på særlige områder, hvor der skal  

 anvendes  

 fælles redskaber og metoder i opgaveløsningen, f.eks. omkring tilmelding og  

 visitation.
Bestemmelsen omfatter ikke egentlige  

 sagsbehandlingssystemer, økonomisystemer m.v.
Bestemmelsen omfatter dog  

 sammenkobling af myndighedernes og andres systemer som en nødvendighed for at  

 udføre indsatsen, f.eks. etablering af kommunikation mellem  

 arbejdsløshedskassernes  

 og kommunernes systemer.
 Som det også er anført i bemærkningerne til den gældende  

 lov § 52 kan ministeren fastlægge udgiftsfordelingen ved fælles løsninger.
Til § 68 Forslaget betyder, at beskæftigelsesministeren kan  

 fastsætte nærmere regler om den i §§ 64, 65 og 66 nævnte udveksling af  

 data og den i § 67 nævnte anvendelse af fælles standarder og  

 IT-services,  

 herunder om, hvordan myndigheder, arbejdsløshedskasser og andre aktører skal  

 levere oplysninger til Beskæftigelsesministeriets IT-systemer om virksomheder  

 og personer, som er omfattet af lov om en aktiv beskæftigelsesindsats, lov om  

 arbejdsløshedsforsikring m.v., lov om dagpenge ved sygdom eller fødsel, lov  

 om  

 aktiv socialpolitik og den øvrige arbejdsmarkedsrettede lovgivning.
 Den foreslåede bestemmelse gør det muligt for  

 Beskæftigelsesministeriet at kræve relevante IT-baserede oplysninger fra  

 kommunerne på en måde, så de kan anvendes i Beskæftigelsesministeriets  

 forskellige IT-systemer.
 Beskæftigelsesministeren kan derfor bl.a. fastsætte regler  

 for grænsefladerne mellem Beskæftigelsesministeriets edb-systemer og  

 kommunernes og andre edb-systemer, herunder regler for dataindhold og  

 formater.
Der kan endvidere fastsættes regler for datakommunikation  

 og programmeller hertil.
Beskæftigelsesministeren kan desuden fastsætte  

 regler  

 for, hvorledes udgifterne i forbindelse med datakommunikationen m.m. skal  

 fordeles.
 Der kan også fastsættes regler for, hvilke oplysninger  

 kommunerne i denne forbindelse skal være i stand til at modtage.
 Hovedindholdet i bestemmelsen svarer til § 52 i den  

 gældende lov, men der er foretaget ændringer på følgende punkter:
 ·  


  

 Ministerens bemyndigelse er  

 udvidet til at omfatte fastsættelsen af nærmere regler om anvendelse af  

 fælles  

 IT-services m.v.
 ·  


  

 Det er præciseret, at oplysninger,  

 der indberettes, også vedrører virksomheder.
Til § 69 Bestemmelsen svarer til §§ 50 og 51 i den gældende  

 lov.
 Bestemmelsen svarer med redaktionelle ændringer til  

 bestemmelserne i lov om retssikkerhed og administration på det sociale område  

 §§ 8284.
 Bestemmelsen pålægger kommunerne, regionerne,  

 beskæftigelsesankenævnene og de sociale nævn at levere statistik, analyse,  

 information m.v., som Beskæftigelsesministeriet finder at have behov for.  

 Bestemmelsen skal ses i sammenhæng med § 63 i lov om kommunernes  

 styrelse,  

 hvorefter kommunalbestyrelsen skal tilvejebringe og meddele vedkommende  

 minister de oplysninger, som denne måtte forlange om forhold i kommunen.
Derudover kan Beskæftigelsesministeriet have behov for at  

 kunne anmode kommuner, regioner og nævn om at tilvejebringe og indsende  

 statistiske oplysninger og lignende, som ikke er dækket af den løbende  

 statistik på særlige områder, f.eks. i forbindelse med lovforberedende  

 arbejde  

 og som led i opfølgningen på gennemførte lovændringer.
Dette kan ske i form  

 af  

 såvel kvantitative som kvalitative undersøgelser i kommunerne m.v. eller i et  

 repræsentativt udsnit heraf.
Til § 70 Bestemmelsen om samkøring i kontroløjemed er uændret i  

 forhold til den gældende lov § 53, stk. 3, men der er med forslaget  

 tale om en redaktionel ændring af lovteksten, således at bestemmelsen  

 udelukkende handler om hjemmel til samkøring i kontroløjemed.
Samkøring skal  

 ske under hensyntagen til de særlige regler i persondatalovgivningen i  

 kontroløjemed.
Til kapitel 13 Til § 71 Bestemmelsen svarer med en redaktionel ændring til den  

 gældende lovs § 54, idet Arbejdsformidlingen ikke længere anvendes som  

 betegnelse for statens opgaver efter loven.
I stedet henvises til de  

 relevante  

 bestemmelser i loven.
Til § 72 Bestemmelsen afløser bestemmelsen i den gældende § 55.
 Bevillingen til drift af de statslige opgaver, bevillingen  

 til den statslige beskæftigelsesindsats, jf. lov om en aktiv  

 beskæftigelsesindsats, samt de særskilte bevillinger til henholdsvis  

 indsatsen  

 i forbindelse med større virksomhedslukninger og indsatsen til at forebygge  

 og  

 afhjælpe manglen på arbejdskraft fastlægges på de årlige finanslove, således  

 at  

 det vil fremgå af anmærkningerne til finansloven, hvorledes bevillingerne kan  

 anvendes.
 Der kan således af bevillingen til drift af de statslige  

 opgaver afholdes udgifter til gennemførelse af statslige rammeudbud, jf.  

 §§ 9 og 43. Der kan desuden af bevillingen afholdes udgifter til  

 konsulentbistand, jf. § 12. Desuden kan der afholdes udgifter til  

 analyser  

 m.v., jf. § 8 og 41. Endelig kan der afholdes udgifter til sikring af  

 specialistviden, jf. § 10.
 Der kan af bevillingen til den statslige  

 beskæftigelsesindsats, jf. lov om en aktiv beskæftigelsesindsats, afholdes  

 udgifter til en særlig indsats under en centralt afsat pulje, jf. § 38.
 Der kan af bevillingen til indsatsen i forbindelse med  

 større virksomhedslukninger afholdes udgifter til indsatsen, jf. § 45.
 Der kan af bevillingen til at forebygge og afhjælpe manglen  

 på arbejdskraft afholdes udgifter til indsatsen, jf. § 44.
 Bemyndigelsen i  

  

 stk. 3  

  

 giver ministeren mulighed for at fastsætte nærmere regler for  

 regnskabsaflæggelse, revision, tilsyn m.v. for statslige tilskud, der ydes  

 til  

 kommuner fra de i stk. 1 nævnte bevillinger, som f.eks. tilskud i  

 forbindelse med kontrakter om C-jobcentre, anvendelse af midler til  

 flaskehalsindsatsen eller konsulentbistand.
 Finansieringen af den kommunale indsats fremgår af de love,  

 der indeholder kommunens opgaver i beskæftigelsesindsatsen.
Til kapitel 14 Til § 73 Loven træder i kraft den 1. januar 2007, hvor  

 kommunalreformen gennemføres.
 Det foreslås i  

  

 stk. 1  

  

 ,  

 at bestemmelsen i § 5 om oprettelse af beskæftigelsesregioner træder i  

 kraft den 1. juni 2006.
 Med oprettelsen af beskæftigelsesregionerne den 1. juni  

 2006 bliver det muligt at nedsætte regionale beskæftigelsesråd på samme  

 tidspunkt, så disse råd kan forberede arbejdsopgaverne for 2007, jf.  

 forslaget  

 til § 77. Samtidig vil rådene kunne få sekretariatsbistand af  

 regionsdirektøren, der kan ansættes fra den 1. juli 2005, jf. forslaget til  

 § 74, stk. 2.
 I  

  

 stk. 2  

  

 foreslås, at den gældende lov om ansvaret for og styringen af den aktive  

 beskæftigelsesindsats ophæves ved den nye lovs ikrafttræden.
Til § 74 Med kommunalreformen gennemføres en organisatorisk ændring  

 af statens beskæftigelsesindsats.
Efter de gældende regler i §§ 7, 8 og 9 er der i hver  

 AF-region et regionskontor, der ledes af en regionschef.
Arbejdsmarkedsrådet  

 skal godkende organiseringen af arbejdsformidlingen i regionen.
Regionschefen  

 varetager driften af arbejdsformidlingen på regionalt plan og udarbejder  

 forslag til budget for driften af arbejdsformidlingen.
Forslaget samordnes  

 med  

 Arbejdsmarkedsrådets forslag til budget for beskæftigelsesindsatsen.
 Som forberedelse til den ændrede organisering af statens  

 beskæftigelsesindsats foreslås det i  

  

 stk. 1  

  

 ,  

 at ministeren får bemyndigelse til at flytte ansvaret for og styringen af den  

 statslige beskæftigelsesindsats fra de nuværende 14 regionschefer til  

 Arbejdsmarkedsstyrelsen.
 Arbejdsmarkedsstyrelsen vil herefter kunne organisere drift  

 og ledelse på en hensigtsmæssig måde som forberedelse til den nye struktur.  

 Styrelsen vil f.eks. kunne samle opgaver for flere AF-regioner, oprette  

 enheder  

 under Arbejdsmarkedsstyrelsen til at varetage driften af den statslige  

 beskæftigelsesindsats, jf. forslaget til § 7, og ansætte  

 beskæftigelseschefer for enhederne.
Det foreslås i  

  

 stk. 2  

  

 ,  

 at beskæftigelsesministeren fra den 1. juli 2005 kan ansætte  

 regionsdirektørerne, der skal lede de kommende beskæftigelsesregioner.
Dette  

 sker ligeledes som forberedelse til den ændrede organisering.
Da de regionale arbejdsmarkedsråd i 2006 ikke skal varetage  

 opgaver, der vedrører perioden efter 1. januar 2007, jf. § 76,  

 stk. 2, foreslås det i  

  

 stk. 3  

  

 ,  

 at Arbejdsmarkedsstyrelsen varetager disse opgaver.
Det foreslås således, at  

 styrelsen for indsatsåret 2007 udarbejder forslag til budget for  

 beskæftigelsesindsatsen og træffer bestemmelse om anvendelse af bevillingen  

 til  

 beskæftigelsesindsatsen samt dimensionerer og prioriterer de  

 arbejdsmarkedspolitiske redskaber og ordinære aktiviteter.
Til § 75 Medlemmerne af Beskæftigelsesrådet, suppleanterne, de  

 tilforordnede, formanden og formandens suppleant udpeges af ministeren for en  

 fire-årig periode, og udpegningen finder sted den 1. juni efter begyndelsen  

 af  

 den kommunale valgperiode, jf. § 30 i den gældende lov.
 Som følge af kommunalreformen erstattes det nuværende  

 Beskæftigelsesråd af et nyt Beskæftigelsesråd den 1. januar 2007.
 Funktionsperioden for det nuværende Beskæftigelsesråd  

 udløber den 31. maj 2006. Der skal således efter de gældende regler udpeges  

 nye  

 medlemmer til Beskæftigelsesrådet den 1. juni 2006. Det vil imidlertid ikke  

 være hensigtsmæssigt at udpege nye medlemmer til det nuværende  

 Beskæftigelsesråd den 1. juni 2006, idet dette råd alene skal fungere frem  

 til  

 1. januar 2007. Det foreslås derfor i  

  

 stk. 1  

  

 ,  

 at funktionsperioden for de nuværende medlemmer og suppleanter og for  

 formanden  

 og dennes suppleant forlænges til den 1. januar 2007.
Beskæftigelsesrådet får ændrede arbejdsopgaver fra den 1.  

 januar 2007, og det fastsættes derfor i  

  

 stk. 2  

  

 ,  

 hvilke opgaver det nuværende beskæftigelsesråd skal varetage i 2006. Rådet  

 skal  

 varetage de løbende opgaver med overvågning, analyse, høring vedrørende  

 lovforslag o.l., herunder forberede årsredegørelsen for 2006. Derimod skal  

 rådet ikke i 2006 udarbejde forslag til budget, mål, resultatkrav o.l. for  

 2007  

 efter de gældende regler.
I forhold til den beskæftigelsespolitiske indsats  

 for  

 2007 foreslås det, at rådet i 2006 skal rådgive ministeren om målene for den  

 samlede beskæftigelsesindsats, hvilket f.eks. kan ske på et møde med  

 ministeren, hvor målene drøftes.
Rådgivningen sker på baggrund af tilgængelig  

 information om resultater og effekter af indsatsen samt analyser om  

 udviklingen  

 på arbejdsmarkedet.
Medlemmerne af det nye Beskæftigelsesråd udpeges første  

 gang ved lovens ikrafttræden den 1. januar 2007. Det fremgår af § 36,  

 stk. 6, at medlemmer, suppleanter m.v. udpeges for en fire-årig periode,  

 og at funktionsperioden regnes fra den 1. juni året efter det kommunale og  

 regionale valgår.
Der er kommunal- og regionalvalg den 15. november 2005, og  

 funktionsperioden begynder således den 1. juni 2006. Da  

 førstegangsnedsættelsen  

 af det nye Beskæftigelsesråd imidlertid først skal ske med virkning fra den  

 1.  

 januar 2007, foreslås det i  

  

 stk. 3,  

  

 at medlemmer, suppleanter og tilforordnede udpeges første gang den 1. januar  

 2007, og at udpegningen gælder indtil den almindelige fire-års periodes  

 udløb,  

 dvs. til den 31. maj 2010.
Til § 76 Som følge af kommunalreformen erstattes de nuværende  

 regionale arbejdsmarkedsråd af regionale beskæftigelsesråd den 1. januar  

 2007.
 Medlemmer, suppleanter og tilforordnede af det regionale  

 arbejdsmarkedsråd udpeges for en fire-årig periode, jf. den gældende  

 § 34,  

 stk. 4. Rådets formand og suppleant for denne udpeges af medlemmerne for  

 en to-årig periode, jf. den gældende § 34, stk. 5.
Udpegningen af medlemmer finder sted den 1. juni efter  

 begyndelsen af den kommunale valgperiode.
Funktionsperioden for de nuværende  

 regionale arbejdsmarkedsråd udløber således den 31. maj 2006. Der er  

 kommunalvalg i efteråret 2005, og der skal derfor efter de gældende regler  

 udpeges nye medlemmer til rådet den 1. juni 2006.
 Da arbejdsmarkedsrådene alene skal fungere frem til 1.  

 januar 2007, vil det ikke være hensigtsmæssigt at udpege nye medlemmer den 1.  

 juni 2006. Det foreslås derfor i  

  

 stk. 1,  

  

 at funktionsperioden for de nuværende medlemmer, formænd, tilforordnede og  

 suppleanter forlænges til den 1. januar 2007.
 Da de nye regionale beskæftigelsesråd får ændrede opgaver i  

 forhold til de regionale arbejdsmarkedsråd, foreslås det i  

  

 stk. 2,  

  

 at de regionale arbejdsmarkedsråd alene skal varetage  

 opgaver i 2006, der vedrører perioden indtil 1. januar 2007.
Rådene skal således ikke udarbejde forslag til budget for  

 den statslige beskæftigelsesindsats eller bidrage med forslag til bevilling  

 til  

 driften for 2007, men skal i øvrigt varetage de opgaver, der er pålagt rådene  

 efter lovgivningen, herunder   

 	  

 løbende overvågning  

 af den arbejdsmarkedspolitiske indsats, jf. den gældende § 35,   

 	  

 afgørelse af, om  

 betingelsen om merbeskæftigelse for ansættelse med løntilskud hos private  

 arbejdsgivere, der ikke er omfattet af kollektiv overenskomst, er opfyldt,  

 jf.  

 § 61, stk. 2, i lov om en aktiv beskæftigelsesindsats og   

 	  

 klagesagsbehandling,  

 jf. §§ 128 og 130 i lov om en aktiv beskæftigelsesindsats.
Arbejdsmarkedsrådet, der selv fastsætter sin  

 forretningsorden, jf. gældende lov § 34, stk. 6, vil kunne  

 fastsætte  

 en forretningsorden for perioden indtil 1. januar 2007, der afspejler rådets  

 ændrede rolle.
Der kan f.eks. være tale om at ændre hidtil fastsatte  

 bestemmelser om rådets mødeaktivitet, ligesom der i forretningsordenen vil  

 kunne fastsættes bestemmelser om at nedsætte et eller flere underudvalg, der  

 vil kunne træffe afgørelser på rådets vegne.
Sammensætningen af udvalgene vil  

 skulle afspejle rådets sammensætning, således at såvel arbejdsgiver- som  

 arbejdstagerorganisationerne og myndighederne bliver repræsenteret i de  

 udvalg,  

 der nedsættes.
Det foreslås i § 74, at ministeren som led i  

 omorganiseringen af den statslige beskæftigelsesindsats kan overlade ansvaret  

 for ledelse, organisering og drift af arbejdsformidlingen på regionalt plan  

 til  

 Arbejdsmarkedsstyrelsen.
Som følge heraf skal de regionale arbejdsmarkedsråd  

 ikke længere godkende organiseringen af arbejdsformidlingen i regionen, jf.  

 den  

 gældende § 8, stk. 2.
Til § 77 Med henblik på planlægning og forberedelse af arbejdet for  

 2007, foreslås det i  

  

 stk. 1,  

  

 at  

 ministeren fra den 1. juni 2006 kan nedsætte regionale beskæftigelsesråd.
Det regionale beskæftigelsesråd skal i 2. halvår 2006  

 forberede de arbejdsopgaver, der beskrives i lovforslaget.
Herudover skal  

 rådet  

 forberede kontrakt- og planprocessen i 2007 vedrørende indsatsåret 2008.
 De regionale beskæftigelsesråd har medlemmer fra både  

 kommuner og regionsråd, jf. forslaget til § 40, stk. 2, nr. 7 og 9.  

 Medlemmerne indstilles af henholdsvis kommunerne i regionen i fællesskab og  

 af  

 regionsrådet.
 Da den nye regions- og kommunestruktur imidlertid ikke er  

 trådt i kraft den 1. juni 2006, foreslås det i  

  

 stk. 2  

  

 , at det i kommuner, der skal sammenlægges, er  

 sammenlægningsudvalget for de kommuner, der sammenlægges, der deltager i  

 indstillingen af medlemmer og dermed også deltager i rådet i  

 overgangsperioden.  

 Indstillingen sker i fællesskab med kommunalbestyrelser for kommuner, der  

 ikke  

 skal sammenlægges.
 I  

  

 stk. 3  

  

 foreslås det, at medlemmer, der skal indstilles af regionsrådet, indstilles  

 af  

 forberedelsesudvalget, der forbereder dannelsen af regioner, og således  

 repræsenterer  

 regionsrådet i det regionale beskæftigelsesråd i overgangsperioden.
Til § 79 Ved lovens ikrafttræden nedlægges koordinationsudvalgene,  

 jf. den gældende § 37, og erstattes af lokale beskæftigelsesråd, jf.  

 forslagets § 46. De lokale beskæftigelsesråd skal overvåge resultater og  

 effekter af jobcenterets beskæftigelsesindsats og rådgive om forbedring af  

 indsatsen.
Rådene foreslås som koordinationsudvalgene nedsat af  

 kommunalbestyrelsen.
 Kommuner kan i forbindelse med etableringen af jobcentre  

 have interesse i at etablere lokale beskæftigelsesråd inden 1. januar 2007  

 for  

 at forberede og planlægge arbejdet for 2007.
 Det foreslås derfor i  

  

 stk. 1  

  

 ,  

 at kommunalbestyrelserne og sammenlægningsudvalget for kommuner, der indgår i  

 en sammenlægning, får mulighed for at nedsætte lokale beskæftigelsesråd fra  

 1.  

 januar 2006.
I  

  

 stk. 2  

  

 foreslås det, at lokale beskæftigelsesråd, der nedsættes før den 1. januar  

 2007, skal overtage koordinationsudvalgets opgaver og midler.
Bevillingen for  

 2006 til koordinationsudvalget (145 mio. kr. puljen, jf. § 38 i den  

 gældende lov) vil i så fald blive overført til de lokale beskæftigelsesråd.  

 Hvis det lokale beskæftigelsesråd oprettes i løbet af året, er det  

 koordinationsudvalgets restbevilling for 2006, der overføres.
Hvis en kommunalbestyrelse eller et sammenlægningsudvalg  

 vælger at oprette et lokalt beskæftigelsesråd, foreslås det, at det  

 eksisterende koordinationsudvalg nedlægges samtidigt.
Da  

 koordinationsudvalgene  

 er oprettet af kommunalbestyrelserne, kan sammenlægningsudvalgene ikke træffe  

 beslutning om nedlæggelse af koordinationsudvalgene.
Det er derfor  

 kommunalbestyrelsen, også i kommuner, der sammenlægges, der skal træffe denne  

 beslutning.
 I kommuner, der ikke indgår i sammenlægning, påbegynder de  

 nyvalgte kommunalbestyrelser deres funktionsperiode den 1. januar 2006.  

 Sådanne  

 kommunalbestyrelser kan således både oprette et lokalt beskæftigelsesråd og  

 nedlægge koordinationsudvalget. (Rest)bevillingen for 2006 til  

 koordinationsudvalget vil i så fald blive overført til det lokale  

 beskæftigelsesråd.
 Hvis der er tale om kommuner, der indgår i en  

 sammenlægning, fungerer den nyvalgte kommunalbestyrelse som et  

 sammenlægningsudvalg fra den 1. januar 2006 samtidig med, at den  

 gamle  

 kommunalbestyrelse fortsætter sit arbejde frem til den 1. januar 2007.
Det fremgår af det af indenrigs- og sundhedsministeren  

 samtidigt fremsatte forslag til lov om revision af den kommunale inddeling,  

 at  

 kommunalbestyrelser i kommuner, der skal sammenlægges, har pligt til at yde  

 bistand til sammenlægningsudvalget, hvis de bliver anmodet herom af  

 sammenlægningsudvalget.
Da det er sammenlægningsudvalget, der har kompetence  

 til at oprette et lokalt beskæftigelsesråd, og kommunalbestyrelsen, der har  

 kompetence til at nedlægge koordinationsudvalget, må den nærmere  

 tilrettelæggelse  

 af overgangen fra koordinationsudvalg til lokalt beskæftigelsesråd således  

 aftales mellem sammenlægningsudvalget og kommunalbestyrelsen.
Det må  

 ligeledes  

 aftales, hvorledes koordinationsudvalgets (rest)bevilling for 2006 skal  

 fordeles.
De lokale beskæftigelsesråd vil i 2006 skulle løse de samme  

 opgaver som koordinationsudvalgene.
De lokale beskæftigelsesråd fortsætter  

 således udmøntningen af den statslige bevilling til en virksomhedsrettet  

 indsats i 2006. Endvidere vil de lokale beskæftigelsesråd skulle forberede  

 sig  

 til den nye rolle i 2007, herunder forberede planlægningen af den  

 virksomhedsrettede indsats.
Til § 79 Medlemmerne af beskæftigelsesankenævnene udpeges første  

 gang ved lovens ikrafttræden den 1. januar 2007. Det fremgår af forslagets  

 § 54, stk. 3, at medlemmer, suppleanter m.v. udpeges for en  

 fire-årig  

 periode, og at funktionsperioden regnes fra den 1. juni året efter det  

 kommunale og regionale valgår.
 Den normale udpegning efter en funktionsperiode ville være  

 sket den 1. juni 2006, jf. bemærkningerne til § 75, stk. 3, men da  

 loven træder i kraft den 1. januar 2007, foreslås det, at udpegningen sker  

 første gang med virkning fra den 1. januar 2007 og gælder indtil den  

 almindelige fire-års periodes udløb, dvs. til den 31. maj 2010.
Til § 80 Staten og kommunen skal som noget nyt fra 1. januar 2007  

 samarbejde om og varetage beskæftigelsesindsatsen i fælles jobcentre.
For at  

 sikre en effektiv overgang for alle målgrupper og bevare fokus på  

 beskæftigelse  

 i jobcenteret, foreslås det, at overgangen for kontant- og  

 starthjælpsmodtagere, der modtager hjælpen ikke alene på grund af ledighed,  

 sker gradvist over en to-årig periode.
Jobcenteret varetager således beskæftigelsesindsatsen for  

 alle målgrupper fra lovens ikrafttræden den 1. januar 2007 undtagen for  

 personer, der ved lovens ikrafttræden modtager kontant- eller starthjælp ikke  

 alene på grund af ledighed, dvs. personer, der er omfattet af § 2, nr.  

 3,  

 i lov om en aktiv beskæftigelsesindsats.
Det foreslås i  

  

 stk. 1, 1. pkt.,  

  

 at beskæftigelsesindsatsen for disse personer  

 overgår til jobcenteret, efterhånden som personerne bliver  

 arbejdsmarkedsparate  

 eller af anden årsag ikke længere er omfattet af den nævnte målgruppe.
Det er  

 kommunen, der vurderer dette som led i den løbende visitation efter kapitel 7  

 i  

 lov om en aktiv beskæftigelsesindsats.
For at sikre, at beskæftigelsesindsatsen for alle  

 målgrupper overgår til jobcenteret inden for en to-årig periode, foreslås det  

 i  

  

 stk. 1, 2. pkt.,  

  

 at også  

 kontanthjælps- og starthjælpsmodtagere, der ikke er arbejdsmarkedsparate,  

 dvs.  

 som vurderes stadig at være omfattet af målgruppen i § 2, nr. 3, i lov  

 om  

 en aktiv beskæftigelsesindsats, skal overgå til jobcenteret i løbet af 2008.  

 Dog kan kommunalbestyrelsen beslutte, hvornår i 2008 indsatsen for disse  

 personer  

 skal varetages af jobcenteret.
Beskæftigelsesindsatsen for alle kontant- og  

 starthjælpsmodtagere vil således være flyttet fra socialforvaltningen eller  

 en  

 anden del af kommunens forvaltning til jobcentrene den 1. januar 2009.
Øvrige målgrupper overføres til jobcenteret ved lovens  

 ikrafttræden.
Det gælder således statens målgrupper efter § 6,  

 stk. 2, dvs. beskæftigelsesindsatsen efter lov om en aktiv  

 beskæftigelsesindsats for arbejds- og uddannelsessøgende, private og  

 offentlige  

 arbejdsgivere samt personer, der modtager dagpenge efter lov om  

 arbejdsløshedsforsikring m.v.
Det gælder endvidere de øvrige kommunale  

 målgrupper som f.eks. beskæftigelsesindsatsen for personer, der efter lovens  

 ikrafttræden får bevilget kontant- eller starthjælp, personer, der modtager  

 sygedagpenge, er i fleksjob, er visiteret til fleksjob eller er under  

 revalidering.
Også beskæftigelsesindsatsen for udlændinge, der modtager  

 tilbud som led i introduktionsprogrammet efter integrationsloven, varetages  

 af  

 jobcenteret fra lovens ikrafttræden.
Denne gruppe udgør en forholdsvis lille  

 del af den samlede målgruppe i jobcenteret.
Med henblik på at sikre, at de  

 medarbejdere, der arbejder med beskæftigelsesindsatsen i forhold til  

 flygtninge  

 og indvandrere, kan drage nytte af hinandens ekspertise og erfaring samt  

 sikre  

 en effektiv udnyttelse af tolkebistand, foreslås det, at der ikke fastsættes  

 overgangsregler i forhold til jobcenterets indsats over for denne målgruppe.
Det foreslås i  

  

 stk. 2,  

  

 at en kommune, der ønsker at varetage beskæftigelsesindsatsen for  

 ikke-arbejdsmarkedsparate kontant- og starthjælpsmodtagere i et jobcenter  

 allerede før den 1. januar 2008, kan aftale dette med staten som led i  

 etableringen af jobcenteret.
Der skal ved aftalen tages hensyn til, at der  

 også  

 i implementeringsfasen skal være fokus på beskæftigelse i jobcenteret.
Til § 81 Efter de hidtil gældende regler i § 22, stk. 2, i  

 lov om ansvaret for og styringen af den aktive beskæftigelsesindsats bistår  

 amtskommunen kommunerne i deres revalideringsindsats ved at sørge for tilbud  

 til personer med begrænsninger i arbejdsevnen, og som ikke kan revalideres  

 ved  

 hjælp af kommunale tilbud.
 Målgruppen for den amtskommunale indsats er revalidender  

 med særlige behov, som den kommunale revalideringsindsats ikke kan tilgodese.  

 Den amtskommunale indsats er således et supplement til kommunernes  

 revalideringsindsats.
 Amtskommunerne kan endvidere efter § 23 i den gældende lov  

 som led i beskæftigelsesindsatsen etablere vejlednings- og afklaringsforløb  

 samt særligt tilrettelagte projekter.
 Som følge af amtskommunernes nedlæggelse ophæves  

 amtskommunernes pligt til at bidrage til kommunernes revalideringsindsats, og  

 kommunerne har fremover selv forpligtelsen til at tilvejebringe tilbud til  

 den  

 specialiserede revalideringsindsats.
Det foreslås, at de nuværende amtskommunale  

 revalideringstilbud, forløb og projekter overføres til kommunalbestyrelserne.  

 Det gælder også, hvis tilbuddene er organiseret som selvejende institutioner,  

 som har indgået aftale med amtskommunen.
Kommunalbestyrelserne overtager  

 således også de rettigheder og pligter, som amterne i dag har i forhold til  

 de  

 selvejende institutioner.
 Med hensyn til den nærmere procedure for overførsel af de  

 amtskommunale revalideringstilbud, forløb og projekter henvises til det  

 samtidigt fremsatte forslag til lov om visse procedurespørgsmål i forbindelse  

 med kommunalreformen.
 For at styrke grundlaget for beskæftigelsesregionernes  

 overvågning af indsatsen, herunder om der er de fornødne tilbud til  

 målgrupper  

 med behov for en specialiseret revalideringsindsats, foreslås det i  

  

 stk. 2  

  

 og  

  

 3  

  

 , at kommunerne/sammenlægningsudvalgene i 2006 og de følgende tre  

 år pålægges at udarbejde en årlig redegørelse om kommunens behov for og  

 forventede brug af de revalideringstilbud, som amtskommunen hidtil har  

 drevet.  

 Redegørelsen skal bl.a. angive, i hvilket omfang behovene forventes opfyldt  

 gennem egne tilbud, andre kommuners tilbud og private tilbud.
 Redegørelsen sendes med det lokale beskæftigelsesråds  

 bemærkninger til beskæftigelsesregionen.
Det foreslås, at den første redegørelse udarbejdes i 2006,  

 således at beskæftigelsesregionen inden den 1. januar 2007 har viden om,  

 hvordan kommunerne hidtil har benyttet de amtskommunale tilbud og hvordan  

 behovene fremover forventes opfyldt.
Dermed får beskæftigelsesregionerne et  

 godt grundlag for den videre overvågningsindsats.
Det vil være naturligt, at  

 kommunen  i det omfang, der ikke er nedsat et lokalt beskæftigelsesråd  

  giver  

 de lokale koordinationsudvalg mulighed for at kommentere denne første  

 redegørelse.
 Redegørelsen kan bl.a. danne grundlag for, at  

 beskæftigelsesregionen kan tage initiativ med henblik på at sikre indsatsen,  

 herunder vurdere behovet for at indgå aftaler med kommuner, institutioner  

 m.v.  

 om at yde vejledning og rådgivning om den specialiserede revalideringsindsats  

 for særlige målgrupper til jobcentre, jf. forslagets § 10.
Det foreslås i  

  

 stk. 2  

  

 ,  

 at beskæftigelsesministeren får bemyndigelse til at fastsætte nærmere regler  

 om  

 udarbejdelsen af den årlige redegørelse.
Bemyndigelsen vil kunne anvendes til  

 bl.a. at fastsætte bestemmelser om indhold af redegørelsen, herunder  

 samarbejde  

 med bl.a. social- og sundhedssektoren samt om form og tidspunkt for, hvornår  

 redegørelsen skal sendes til beskæftigelsesregionen.
Til § 82 Det foreslås, at loven ikke skal gælde for Færøerne og  

 Grønland.
