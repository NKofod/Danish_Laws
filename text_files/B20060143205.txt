Bekendtgørelse  

 om anmeldelse af flytning af forurenet jord og jord fra forureningskortlagte  

 arealer og offentligt vejareal I medfør af § 50, stk. 3, § 78 og  

 § 88, stk. 3 og 4, i lov nr. 370 af 2. juni 1999 om forurenet jord,  

 som ændret ved § 2 i lov nr. 479 af 7. juni 2001 og lov nr. 507 af 7.  

 juni  

 2006, fastsættes:
 § 1.  

  

 Flytning af forurenet jord bort fra den ejendom, hvor den er opgravet, og  

 flytning af jord bort fra en kortlagt ejendom, en kortlagt del af en ejendom  

 eller et areal, som anvendes som offentlig vej, hvor den er opgravet, skal  

 forinden anmeldes til kommunalbestyrelsen i den kommune, hvor ejendommen  

 eller  

 arealet er beliggende, jf. dog § 3, stk. 3, og § 6,  

 stk. 1.
 Stk. 2.  

  

 Den, der  

 som ejer, bruger eller bygherre foranstalter flytning af jorden, eller den,  

 der  

 er ansvarlig for den faktiske flytning af jorden, herunder entreprenøren,  

 skal  

 indgive anmeldelse eller sikre sig, at anmeldelse er sket.
 § 2.  

  

 Ved  

 et areal, der anvendes til offentlig vej, forstås det areal, som omfattes af  

 lov om offentlige veje § 1, og som den enkelte vejbestyrelse  

 administrerer, jf. lov om offentlige veje § 2, stk. 6, jf.  

 stk. 4 og 5.
 § 3.  

  

 Anmeldelsen skal være skriftlig, dateret og underskrevet af anmelderen.  

 Følgende oplysninger er tilstrækkelige for anmeldelse, bortset fra de i  

 stk. 3 nævnte tilfælde:
 1)  

 	  

 Navn og adresse på  

 kommunalbestyrelsen.
 2)  

 	  

 Navn og adresse på  

 anmelderen.
 3)  

 	  

 Beliggenhed af den  

 eller de ejendomme eller det vejareal, hvorfra jorden forventes flyttet.
 4)  

 	  

 Hvor store  

 jordmængder, der forventes flyttet.
 5)  

 	  

 Forventet tidspunkt  

 for flytning, evt. flere tidspunkter, hvis flytningen forventes udført over  

 en  

 længere periode.
6)  

 	  

 Hvorledes jorden  

 forventes nyttiggjort eller bortskaffet hos modtager, eller om jorden ønskes  

 anvist som affald, samt henvisning til foreliggende dokumentation for, at  

 dette  

 kan ske i overensstemmelse med gældende regler, herunder forureningsanalyser  

 af  

 jorden.
Den nævnte dokumentation kan vedlægges.
7)  

 	  

 Beliggenhed af det  

 areal, hvortil jorden forventes flyttet, bortset fra tilfælde, hvor  

 anmelderen  

 ønsker, at kommunen skal anvise et modtagested.
Hvis jorden først forventes  

 flyttet til en midlertidig deponering, skal modtager og ejendom, hvortil  

 jorden  

 blivende forventes flyttet, samtidig oplyses.
 8)  

 	  

 Andre oplysninger i  

 forhold til jorden efter kommunens nærmere anvisning, og som  

 kommunalbestyrelsen  

 efterfølgende ville kunne kræve efter § 5.
Stk. 2.  

  

 Hvis jorden  

 forventes genanvendt efter regler, fastsat i medfør af lovens § 51, og  

 anmelderen, jf. § 1, stk. 2, er den samme som den, der skal  

 genanvende jorden, kan anmeldelse af genanvendelsen ske samtidig med  

 anmeldelse  

 af jordflytningen.
Kommunalbestyrelsen videresender den samlede anmeldelse  

 til regionsrådet  

 og kommunalbestyrelsen i den region og den kommune, hvor genanvendelsen agtes  

 udført.
Stk. 3.  

  

 Hvis  

 anmelderen på forhånd har sikret sig, at den jord, der forventes flyttet, og  

 som ikke må udgøre mere end  

 1 m3,  

 kan afleveres på et kommunalt modtageanlæg (f.eks. en »genbrugsstation« eller  

 en jordkarteringsplads), som er godkendt i henhold til kapitel 5 i lov om  

 miljøbeskyttelse, jf. bekendtgørelse om godkendelse af listevirksomhed, kan  

 anmeldelse ske samtidig med afleveringen af jorden på det pågældende  

 modtageanlæg.
Ved anmeldelsen, der skal være skriftlig, dateret og  

 underskrevet  

 af anmelderen, jf. stk. 1, er oplysning om navn og adresse på anmelderen  

 og beliggenhed af den ejendom eller det vejareal, hvorfra jorden er flyttet,  

 tilstrækkelig.
§ 4.  

  

 Kommunalbestyrelsen sender straks efter modtagelsen en kopi af anmeldelsen og  

 medsendt materiale til regionsrådet.
Hvis jorden ønskes flyttet til en anden  

 region, er det regionsrådet i den pågældende region, der skal have tilsendt  

 kopi.
 Stk. 2.  

  

 Hvis jorden  

 ønskes flyttet til en anden kommune, sender kommunalbestyrelsen i den  

 kommune,  

 hvorfra jorden flyttes, straks efter modtagelsen en kopi af anmeldelsen og  

 medsendt materiale til den pågældende kommunalbestyrelse.
 Stk. 3.  

  

 Videresendelse af anmeldelsen, som nævnt i stk. 1 og 2, er ikke  

 nødvendig,  

 hvis jorden ønskes flyttet til et projekt, der er tilladt efter § 19 i  

 lov  

 om miljøbeskyttelse, eller til et anlæg, der er godkendt efter kapitel 5 i  

 lov  

 om miljøbeskyttelse.
 § 5.  

  

 Kommunalbestyrelsen, der har modtaget anmeldelsen, jf. § 1, stk. 1,  

 kan, bortset fra det i § 3, stk. 3, nævnte tilfælde, inden 4 uger  

 fra  

 modtagelse af fyldestgørende anmeldelse, afkræve anmelderen de yderligere  

 oplysninger, herunder analyser, der er nødvendige for vurdering af  

 anmeldelsen.
Stk. 2.  

  

 Hvis  

 kommunalbestyrelsen kræver yderligere oplysninger af anmelderen, skal  

 kommunalbestyrelsen  

 underrette regionsrådet, jf. § 4, stk. 1, og eventuel anden  

 kommunalbestyrelse, jf. § 4, stk. 2, herom.
Ligeledes skal  

 kommunalbestyrelsen underrette de pågældende myndigheder, når de krævede  

 oplysninger foreligger.
Underretning er dog i begge tilfælde unødvendig, hvis  

 jorden ønskes flyttet til et projekt, der er tilladt efter § 19 i lov om  

 miljøbeskyttelse, eller til et anlæg, der er godkendt efter kapitel 5 i lov  

 om  

 miljøbeskyttelse.
 Stk. 3.  

  

 Hvis  

 kommunalbestyrelsen kræver yderligere oplysninger, herunder analyser,  

 afbrydes  

 den i lovens § 50, stk. 5, nævnte 4 ugers-frist i den tid, der går,  

 fra kommunalbestyrelsen kræver oplysningerne, og indtil de er modtaget, dog  

 således at kommunalbestyrelsen har mindst 2 uger til at vurdere anmeldelsen  

 med  

 de nye oplysninger.
§ 6.  

  

 Hvis opgravning og flytning som følge af akut opståede situationer, jf.  

 stk. 2, ikke kan afvente en anmeldelse, kan jorden flyttes midlertidigt  

 til container eller tilsvarende placering med afskæring fra omgivelserne i  

 den  

 kommune, hvor jorden er opgravet.
Anmeldelse af den akutte opgravning og  

 flytning og den videre flytning, jf. § 3, skal ske senest 3 hverdage  

 efter  

 den akutte flytning.
Med anmeldelsen skal følge dokumentation for, at  

 opgravning og flytning var akut.
 Stk. 2.  

  

 Ved en akut  

 opstået situation forstås en konstateret jordforurening, hvor det er  

 nødvendigt  

 straks at gennemføre en afværgeforanstaltning med flytning af jord, eller et  

 opstået ledningsbrud eller lignende, hvor overskudsjord i forbindelse med et  

 umiddelbart nødvendigt reparationsarbejde eller lignende ikke kan oplagres  

 midlertidigt på den ejendom, den kortlagte del af ejendommen eller på det  

 vejareal, hvor arbejdet finder sted.
 § 7.  

  

 Anmelderen skal, bortset fra de i § 3, stk. 3, og i § 6 nævnte  

 tilfælde, sørge for, at en kopi af anmeldelsen fungerer som følgeseddel og  

 følger jorden under den faktiske flytning, jf. stk. 5.
Stk. 2.  

  

 Hvis  

 kommunalbestyrelsen kræver yderligere oplysninger, herunder analyser af  

 jorden,  

 jf. § 5, skal anmelderen ajourføre følgesedlen med henvisning til de nye  

 oplysninger, herunder analyseresultater.
Den ajourførte følgeseddel skal  

 påføres ny dato og referere til dato for den oprindelige følgeseddel, jf.  

 stk. 1. Et eksemplar af den ajourførte følgeseddel skal sendes til  

 kommunalbestyrelsen.
Stk. 3.  

  

 Hvis det  

 under flytningen viser sig, at forudsætningerne med hensyn til tidspunkt for  

 flytning, jordmængder eller forureningsforhold er ændrede i et ikke  

 ubetydeligt  

 omfang i forhold til det, der er anmeldt, jf. § 3, skal anmelderen  

 ajourføre følgesedlen.
Den ajourførte følgeseddel skal påføres ny dato og  

 referere til dato for den oprindelige følgeseddel, jf. stk. 1. Et  

 eksemplar af den ajourførte følgeseddel skal sendes til kommunalbestyrelsen.  

 Såfremt kommunalbestyrelsen vurderer, at der er tale om en så betydelig  

 ændring, at der kræves ny anmeldelse, skal kommunalbestyrelsen meddele dette  

 til anmelderen.
Uanset ajourføringen skal gældende regler i lov om forurenet  

 jord og lov om miljøbeskyttelse om underretningspligt og standsningspligt ved  

 konstatering af ikke tidligere kendt forurening følges.
Stk. 4.  

  

 Anmelderen  

 skal udlevere et eksemplar af den senest ajourførte følgeseddel, jf.  

 stk. 1- 3, til den, der transporterer den pågældende jord, bortset fra  

 de  

 i § 3, stk. 3, og i § 6 nævnte tilfælde.
Transportøren skal  

 påføre sit navn og sin adresse på følgesedlen.
Stk. 5.  

  

 Den  

 transportør, der flytter jorden, skal under transporten opbevare et eksemplar  

 af følgesedlen.
Ved aflevering af jorden til en anden transportør eller til  

 modtager skal transportøren samtidig aflevere følgesedlen til den pågældende.  

 Den nye transportør skal skrive sit navn og sin adresse på følgesedlen.
Hvis  

 samme transportør flytter jord fra en anmeldt jordflytning i mere end én  

 transport,  

 kan aflevering til modtager ske i forbindelse med den sidste transport.
 Stk. 6.  

  

 Anmelderen  

 og modtageren skal opbevare et eksemplar af den senest ajourførte  

 følgeseddel,  

 jf. stk. 1-3, i 2 år, efter at flytningen har fundet sted.
 Stk. 7.  

  

 Anmelderen,  

 transportøren og modtageren skal på miljømyndighedernes forlangende forevise  

 følgesedlen.
 § 8.  

  

 Afgørelser efter denne bekendtgørelse kan ikke påklages til anden  

 administrativ  

 myndighed.
§ 9.  

  

 Medmindre højere straf er forskyldt efter anden lovgivning, straffes med bøde  

 den, der 1)  

 	  

 afgiver urigtige  

 eller vildledende oplysninger i forbindelse med anmeldelse efter § 1,  

 § 3, § 5, stk. 1, § 6, stk.1 eller på følgeseddel efter  

 § 7, stk. 2 og 3, 2)  

 	  

 flytter og håndterer  

 jorden i strid med § 6, stk.1, 3)  

 	  

 undlader at fremsende  

 ajourført følgeseddel, som nævnt i § 7, stk. 2 og 3, 4)  

 	  

 undlader at skrive  

 navn og adresse på følgeseddel, jf. § 7, stk. 4 og 5, 5)  

 	  

 undlader at opbevare  

 følgeseddel under jordtransporten eller at aflevere følgeseddel til anden  

 transportør eller modtageren af jorden, jf. § 7, stk. 5, 6)  

 	  

 undlader at opbevare  

 følgesedlen i 2 år, jf. § 7, stk. 6, eller 7)  

 	  

 undlader at forevise  

 følgeseddel på miljømyndighedens forlangende, jf. § 7, stk. 7.
 Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er:
1)  

 	  

 voldt skade på  

 miljøet eller fremkaldt fare derfor eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 10.  

  

 Overholdelse af reglerne i nærværende bekendtgørelse fritager ikke for  

 overholdelse af andre regler om håndtering af jord efter lov om  

 miljøbeskyttelse eller lov om forurenet jord.
 § 11.  

  

 Denne bekendtgørelsen træder i kraft den 1. januar 2007 og ophæves automatisk  

 den 1. januar 2009, med mindre andet bestemmes inden denne dato, jf.  

 Justitsministeriets skrivelse af 28. februar 2002 om en forsøgsordning om  

 anvendelse af automatiske ophørsklausuler i visse bekendtgørelser på miljø-  

 og  

 arbejdsmiljøområdet.
 Stk. 2.  

  

 Bekendtgørelse nr. 675 af den 27. juni 2000 om anmeldelse af flytning af  

 forurenet jord og jord fra forureningskortlagte arealer og offentligt  

 vejareal  

 ophæves.
