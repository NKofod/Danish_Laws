Frist for tilmelding til efterløn var senest 1. januar 2008. Medlemmets tilmelding på mail 2. januar 2008 var inden for fristen på baggrund af Rundskrivelse fra direktoratet Ankenævnet har behandlet Deres klage på møde den 9. juli 2009.
Nævnet traf denne A F G Ø R E L S E De har ret til at blive tilmeldt efterlønsordningen fra den 1. januar 2008.
 Ankenævnet ændrer således Arbejdsdirektoratets afgørelse af den 9. juli 2008.
B E G R U N D E L S E Ankenævnet har lagt til grund, at  De er født den 5. marts 1973,  De fra den 1. september 1996 til den 1. november 2001 var medlem af XX Arbejdsløshedskasse og fra den 25. oktober 2005 af YY a-kasse,  De den 25. oktober 2005 fravalgte at betale til efterlønsordningen,  a-kassen i brev af 13. december 2007 sendte Dem vejledning om den nye frist og  a-kassen den 2. januar 2008 modtog Deres tilmelding pr. mail til efterlønsordningen.
 Direktoratet traf den 9. juli 2008 afgørelse om, at De ikke kan opnå ret til efterløn.
 Da De er født den 5. marts 1973 skal De efter reglerne have været tilmeldt efterlønsordningen og have betalt efterlønsbidrag fra den 1. januar 2008.
 Dette krav kan De formelt ikke opfylde, da a-kassen først modtog Deres tilmelding den 2. januar 2008.
 Nævnet lægger imidlertid vægt på, at Arbejdsdirektoratet i Rundskrivelse nr. 1 af 9. januar 2008 har angivet, at tilmeldinger, der mandag morgen den 2. januar 2008 er modtaget som fysisk post i en a-kasse, efter omstændighederne kan anses for at være modtaget i a-kassen den 1. januar 2008 med den virkning, at a-kassen kan opkræve efterlønsbidrag fra 1. januar 2008, således at de pågældende medlemmer kan være med i den ordinære efterlønsordning.
 Nævnet finder i den forbindelse, at Deres tilmelding pr. mail den 2. januar 2008 skal sidestilles med almindelig fysisk post.
 De bør rette henvendelse til Deres a-kasse vedrørende efterbetalingen af Deres manglende efterlønsbidrag.
R E G L E R Ankenævnet henviser til  § 74 a i lov om arbejdsløshedsforsikring m.v., jf. lovbekendtgørelse nr. 994 af 8. august 2007.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, samt direktoratets Rundskrivelse nr. 1 af 9. januar 2008.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K X a-kasse Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 § 74 a.
Ret til efterløn har et medlem af en anerkendt arbejdsløshedskasse, jf. dog § 74 o, som 1) har nået efterlønsalderen, jf. § 74, 2) har været medlem i mindst 30 år, jf. dog stk. 2-6, 3) har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6, 4) vil kunne opfylde betingelserne for ret til dagpenge ved ledighed, jf. dog stk. 8-10, 5) har fået indberettet værdien af pensionsformuen, jf. § 74 j, stk. 3, 4, 7 og 8, og 6) har bopæl her i riget eller i et andet EØS-land.
Stk. 4. Medlemmer, der er født i perioden fra den 1. januar 1959 til den 31. december 1975, kan opfylde kravet om medlemskab og efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. januar 2008 til mindst det tidspunkt, hvor medlemmet når efterlønsalderen, jf. § 74. Perioden med medlemskab og indbetaling af efterlønsbidrag skal mindst udgøre 25 år.
For medlemmer født før den 1. juli 1964, som har været uafbrudt medlem og betalt efterlønsbidrag siden den 1. juli 1999, er det dog tilstrækkeligt, at perioden udgør mindst 20 år inden for de sidste 25 år.
