Fremsat den 14. marts 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Forslag til lov om ændring af lov om  

 lægemidler1) (Bivirkningsovervågning m.v.) § 1 I lov om lægemidler, jf. lovbekendtgørelse nr. 656 af 28.  

 juli 1995, som ændret ved § 2 i lov nr. 1228 af 27. december 1996,  

 lov nr. 1043 af 23. december 1998 og § 1 i lov nr. 493 af 7. juni 2001,  

 foretages følgende ændringer:
 1. I § 7, stk. 2, indsættes efter »Det  

 Europæiske Agentur for Lægemiddelvurdering«: »,  

 Europa-Kommissionen og de andre EU/EØS-lande«.
 2. § 19 affattes således:
 »§ 19. Indehaveren af en markedsføringstilladelse skal  

 efter regler fastsat af indenrigs- og sundhedsministeren:
1)	føre fortegnelser over bivirkninger, 2)	stille fortegnelserne til rådighed for  

 Lægemiddelstyrelsen, og 3)	indberette oplysninger om bivirkninger til  

 Lægemiddelstyrelsen.
 Stk. 2. Indenrigs- og sundhedsministeren kan fastsætte  

 regler om, at indehaveren af markedsføringstilladelsen skal indberette  

 oplysninger om bivirkninger til Det Europæiske Agentur for  

 Lægemiddelvurdering og de andre EU/EØS-lande.
Stk. 3. Indenrigs- og sundhedsministeren kan fastsætte  

 regler om virksomhedernes pligt til at råde over en særlig  

 bivirkningssagkyndig, herunder om denne sagkyndiges faglige kundskab og  

 virksomhedsområde.« 3. Efter § 19 indsættes:
»§ 19 a.
Indenrigs- og sundhedsministeren fastsætter  

 regler om medicinalpersoners pligt til at indberette oplysninger om  

 bivirkninger, herunder oplysninger fra journaler og  

 obduktionserklæringer, til Lægemiddelstyrelsen.
§ 19 b.
Lægemiddelstyrelsen fører et register  

 over indberettede bivirkninger.
Indenrigs- og sundhedsministeren  

 fastsætter nærmere regler om Lægemiddelstyrelsens  

 behandling af de indberettede oplysninger.
 Stk. 2. Lægemiddelstyrelsen kan videregive alle  

 oplysninger om indberettede bivirkninger til Bivirkningsnævnet, jf.  

 § 35. Lægemiddelstyrelsen kan desuden videregive disse oplysninger  

 til Det Europæiske Agentur for Lægemiddelvurdering,  

 Europa-Kommissionen, de andre EU/EØS-lande og indehaveren af  

 markedsføringstilladelsen efter regler, der er nærmere fastsat  

 af indenrigs- og sundhedsministeren.
 Stk. 3. Lægemiddelstyrelsen kan offentliggøre  

 oplysninger om bivirkninger fremkaldt af lægemidler, dog ikke  

 oplysninger, der kan henføres til enkeltpersoner.
§ 19 c.
Konstateres fejl i produktionen af en farmaceutisk  

 specialitet, skal indehaveren af markedsføringstilladelsen  

 omgående underrette Lægemiddelstyrelsen.« 4. I § 22 indsættes efter stk. 7 som nyt  

 stykke:
 »Stk. 8. Indenrigs- og sundhedsministeren kan fastsætte  

 regler om:
1)	hvilke oplysninger, der ud over de i stk. 7 nævnte, kan  

 eller skal fremgå af Specialitetstaksten, 2)	hvilke af oplysningerne i stk. 7, og i de forskrifter, der  

 fastsættes efter nr. 1, der skal fremgå af henholdsvis den trykte  

 og den elektroniske udgave af Specialitetstaksten, 4)	det præcise tidspunkt for Lægemiddelstyrelsens  

 modtagelse af oplysninger til offentliggørelse i Specialitetstaksten,  

 og 5)	Lægemiddelstyrelsens videregivelse af Specialitetstakstens  

 oplysninger.« Stk. 8 bliver herefter stk. 9.
 5. I § 25 indsættes efter stk. 2 som nyt  

 stykke:
»Stk. 3. Lægemiddelstyrelsen kan fastsætte  

 nærmere regler om, hvilke oplysninger en ansøgning skal  

 indeholde, for at Lægemiddelstyrelsen kan meddele tilladelse efter  

 stk. 2. Lægemiddelstyrelsen kan herunder fastsætte regler  

 om, at ansøgningen skal indgives på en bestemt type  

 ansøgningsskema, fastsat af Lægemiddelstyrelsen.« Stk. 3 og 4 bliver herefter stk. 4 og 5.
 6. I § 25, stk. 3, der bliver stk. 4,  

 ændres »statens veterinære serumlaboratorier« til: »Danmarks  

 Verterinærinstitut«.
 7. I § 44, stk. 1, nr. 1, indsættes efter  

 »§ 19,«: »stk. 1, § 19 c,«.
§ 2 Loven træder i kraft den 6. juni 2002.
Bemærkninger til lovforslaget Almindelige bemærkninger Formålet med lovforslaget er dels dansk  

 gennemførelse af 2 EU-direktiver om overvågning af bivirkninger  

 ved lægemidler, dels gennemførelse af mindre ændringer i  

 loven vedrørende Lægemiddelstyrelsens fortegnelse over  

 markedsførte lægemidler (Specialitetstaksten) og  

 vedrørende udleveringstilladelser til lægemidler, der ikke er  

 markedsført i Danmark.
 Lovforslaget ændrer og supplerer  

 lægemiddelloven på følgende områder:
 Overvågning af bivirkninger.
 Lægemiddelstyrelsens Specialitetstakst.
 Ansøgning om tilladelse til salg eller udlevering af  

 lægemidler, der ikke markedsføres i Danmark  

 (udleveringstilladelse).
Ad overvågning af bivirkninger Nye direktiver om lægemiddelovervågning Ændringerne vedrørende overvågning af  

 bivirkninger omfatter hjemmel til brug for dansk gennemførelse af 2  

 Kommissionsdirektiver fra juni 2000, som forbedrer overvågningen af  

 bivirkninger ved lægemidler til mennesker og dyr inden for EU.
Med de  

 nye direktiver er det hensigten at tilpasse overvågningssystemerne til  

 den videnskabelige og tekniske udvikling.
Der skal sikres en mere ensartet  

 indberetning af bivirkninger og en bedre koordinering af medlemslandenes  

 indsats   med det hovedmål at øge sikkerheden for  

 patienterne.
Direktiverne medfører en række nye  

 forpligtelser for medlemsstaterne.
Først og fremmest skal de   i  

 samarbejde med Det Europæiske Agentur for Lægemiddelvurdering  

 (EMEA) og EU-kommissionen - oprette et fælles edb-netværk til at  

 lette en samtidig udveksling af bivirkningsoplysninger.
Desuden udvides  

 pligten til indberetning af bivirkningsoplysninger   både for  

 lægemiddelproducenterne og for de kompetente nationale myndigheder.
Den 5.  

 juni 2000 vedtog Kommissionen direktiv 2000/38/EF, der indebar en  

 ændring af kapitel Va i Kommissionen vedtog   ligeledes den 5. juni 2000 -  

 direktiv 2000/37/EF, der indebar en ændring af kapitel Via i  

 Rådets direktiv 81/851/EØF om indbyrdes tilnærmelse af  

 medlemsstaternes lovgivning om veterinærlægemidler.
Direktiv  

 81/851/EØF med senere ændringer er efterfølgende  

 kodificeret ved Europa-Parlamentets og Rådets direktiv 2001/82/EF af 6.  

 november 2001 om oprettelse af en fællesskabskodeks for  

 veterinærlægemidler (EF-tidende 2001 nr.
L 311 s. 1), der  

 trådte i kraft den 18. december 2001.
 Kapitel Va i direktiv 75/319/EØF, som kodificeret  

 ved afsnit IX i direktiv 2001/83/EF, og kapitel Via i direktiv  

 81/851/EØF, som kodificeret ved afsnit VII i direktiv 2001/82/EF,  

 indeholder bestemmelser om bivirkningsovervågning af henholdsvis humane  

 og veterinære lægemidler, der er godkendt ved en  

 markedsføringstilladelse fra medlemsstaternes kompetente  

 myndigheder.
 Fristen for gennemførelsen af Kommissionens  

 direktiver er fastsat til den 5. december 2001.
 Direktiv 2000/38/EF og 2000/37/EF er i vidt omfang  

 enslydende og udvider på en række punkter det nuværende  

 system for overvågning af bivirkninger.
Medlemsstaterne er ifølge direktiverne forpligtet  

 til, i samarbejde med Det Europæiske Agentur for  

 Lægemiddelvurdering og Europa-Kommissionen, at oprette et  

 edb-netværk med henblik på at lette udvekslingen af oplysninger  

 om bivirkninger fremkaldt af lægemidler, der markedsføres i Den  

 Europæiske Union.
Formålet hermed er at gøre oplysningerne  

 tilgængelige for medlemsstaternes kompetente myndighed på samme  

 tid og derigennem øge patientsikkerheden.
 Gennem det fælles edb-netværk skal  

 medlemsstaternes kompetente myndigheder - inden for en nærmere fastsat  

 frist - stille oplysninger om bl.a. dødelige eller livstruende  

 bivirkninger, bivirkninger, der kræver hospitalsindlæggelse,  

 eller som resulterer i vedvarende eller betydelig invaliditet eller  

 uarbejdsdygtighed (alvorlige bivirkninger) til rådighed for Det  

 Europæiske Agentur for Lægemiddelvurdering, de øvrige  

 medlemsstater og den virksomhed, der markedsfører det  

 pågældende lægemiddel (indehaveren af  

 markedsføringstilladelsen). Medlemsstaternes kompetente myndigheder  

 skal på tilsvarende måde stille oplysninger om skadelige og  

 utilsigtede reaktioner hos mennesker efter kontakt med et veterinært  

 lægemiddel (eksponeringsreaktioner) til rådighed for de  

 respektive parter.
Indehaveren af markedsføringstilladelsen er  

 ifølge Kommissionens direktiver forpligtet til at føre  

 detaljerede fortegnelser over alle formodede bivirkninger og  

 eksponeringsreaktioner, der indtræder i de medlemslande og tredjelande,  

 hvor lægemidlet er godkendt.
Disse fortegnelser skal på  

 nærmere fastsatte tidspunkter stilles til rådighed for  

 myndighederne i de pågældende medlemslande i form af  

 såkaldte periodiske sikkerhedsopdateringer, der bl.a. skal indeholde en  

 vurdering af fordele og ulemper ved det pågældende  

 lægemiddel.
Herudover vil indehaveren af  

 markedsføringstilladelsen være forpligtet til at foretage en  

 løbende indberetning af formodede alvorlige bivirkninger og  

 eksponeringsreaktioner til den kompetente myndighed i det EU-land, hvor  

 hændelsen er indtruffet.
Hvor det pågældende  

 lægemiddel er godkendt eller i øvrigt behandlet efter  

 procedurer, der indebærer, at én af medlemslandene fungerer som  

 referenceland, skal disse oplysninger desuden indberettes til den kompetente  

 myndighed i det pågældende land.
Formodede alvorlige uventede bivirkninger og  

 eksponeringsreaktioner, der indtræder i tredjelande, skal ifølge  

 direktiverne indberettes til de kompetente myndigheder i de medlemslande,  

 hvor lægemidlet er godkendt.
Oplysninger om formodede alvorlige  

 uventede bivirkninger fremkaldt af lægemidler til human brug skal  

 desuden indberettes til Det Europæiske Agentur for  

 Lægemiddelvurdering.
Finder en medlemsstat, efter at have vurderet oplysninger  

 om et lægemiddels bivirkninger, at det er nødvendigt at  

 suspendere, tilbagekalde eller ændre markedsføringstilladelsen,  

 skal medlemsstaten ifølge Kommissionens direktiver straks meddele  

 dette til det Europæiske Agentur for Lægemiddelvurdering, de  

 øvrige medlemsstater og indehaveren af  

 markedsføringstilladelsen.
I hastetilfælde kan medlemsstaten  

 suspendere markedsføringstilladelsen, forudsat at agenturet,  

 Kommissionen og de andre medlemslande underrettes herom senest den  

 følgende hverdag.
Gældende dansk ret Gennemførelse af direktivbestemmelserne i dansk ret  

 kræver, at der i lægemiddelloven tilvejebringes hjemmel til at  

 pålægge lægemiddelproducenter og Lægemiddelstyrelsen  

 den udvidede indberetningspligt, som direktiverne foreskriver.
Når  

 denne hjemmel er tilvejebragt, kan direktiverne gennemføres ved en ny  

 bekendtgørelse om bivirkningsovervågning af lægemidler til  

 erstatning af Sundhedsministeriets nugældende bekendtgørelse nr.  

 164 af 13. marts 1995 om bivirkningsovervågning af  

 lægemidler.
Virksomheder, der markedsfører lægemidler, er  

 efter den gældende lægemiddellovs § 19, stk. 1,  

 forpligtet til at føre optegnelser over formodede og konstaterede  

 bivirkninger samt stille disse optegnelser til rådighed for  

 Lægemiddelstyrelsen efter regler, der er nærmere fastsat af  

 Lægemiddelstyrelsen.
Konstateres alvorlige bivirkninger, skal  

 indehaveren af markedsførings-tilladelsen omgående underrette  

 Lægemiddelstyrelsen, jf. § 19, stk. 2.
 Efter den gældende bestemmelse i § 19,  

 stk. 4, kan indenrigs- og sundhedsministeren fastsætte  

 nærmere regler om Lægemiddelstyrelsens indsamling og behandling  

 af oplysninger om bivirkninger.
De nærmere regler om pligt for indehaveren af  

 markedsføringstilladelsen til at indberette og stille oplysninger om  

 bivirkninger til rådighed for Lægemiddelstyrelsen samt om  

 styrelsens behandling af disse oplysninger er fastsat i Sundhedsministeriets  

 ovennævnte bekendtgørelse nr. 164 af 13. marts 1995 om  

 bivirkningsovervågning af lægemidler.
Bekendtgørelsen  

 indeholder bestemmelser, der gennemfører Rådets direktiv  

 93/39/EØF (EF-Tidende 1993 nr.
L 214 s. 22) og Rådets direktiv  

 93/40/EØF (EF-Tidende 1993 nr.
L 214 s. 31) i dansk ret.
Ifølge bekendtgørelsens § 4 skal  

 indehaveren af markedsføringstilladelsen registrere alle formodede  

 alvorlige bivirkninger set i Danmark, som meddeles denne af en person i  

 sundhedssektoren eller en dyrlæge, og straks og under alle  

 omstændigheder senest 15 dage efter modtagelsen af oplysningerne  

 indberette dem til Lægemiddelstyrelsen.
Indehaveren af  

 markedsføringstilladelsen skal desuden føre detaljerede  

 fortegnelser over alle andre formodede bivirkninger set i Danmark, som  

 indberettes til denne af en person i sundhedssektoren eller en dyrlæge,  

 samt stille disse fortegnelser til rådighed for  

 Lægemiddelstyrelsen på nærmere fastsatte tidspunkter.
 Lægemiddelstyrelsen er efter bekendtgørelsens  

 § 5 forpligtet til at meddele alle indberettede oplysninger om formodede  

 alvorlige bivirkninger til Det Europæiske Agentur for  

 Lægemiddelvurdering og indehaveren af markedsføringstilladelsen  

 straks og under alle omstændigheder senet 15 dage efter  

 indberetningen.
 Lægemiddelstyrelsen er desuden forpligtet til at  

 underrette Det Europæiske Agentur for Lægemiddelvurdering og  

 indehaveren af markedsføringstilladelsen, såfremt styrelsen  

 overvejer at ændre, suspendere eller tilbagekalde en  

 markedsføringstilladelse som følge af vurderingen af  

 fortegnelser over bivirkninger, jf. § 6 i bekendtgørelsen.
 Efter den gældende lægemiddellovs § 7,  

 stk. 1 og 2, kan Lægemiddelstyrelsen med øjeblikkelig  

 virkning forbyde forhandling og udlevering af et lægemiddel på  

 grund af formodede bivirkninger, forudsat at styrelsen senest den  

 følgende dag underretter Det Europæiske Agentur for  

 Lægemiddelvurdering herom.
 Ifølge lægemiddellovens § 19,  

 stk. 6, kan Lægemiddelstyrelsen videregive alle oplysninger om  

 indberettede bivirkninger til Bivirkningsnævnet, jf. § 35.
Lovforslaget Lovforslaget indebærer, at der - med henblik  

 på at sikre funktionen af det fælles edb-netværk for  

 udveksling af oplysninger om bivirkninger - tilvejebringes udtrykkelig  

 hjemmel for, at Lægemiddelstyrelsen kan videregive alle oplysninger om  

 indberettede bivirkninger til Det Europæiske Agentur for  

 Lægemiddelvurdering, Europa-Kommissionen, de andre EU/EØS-lande  

 og indehaveren af markedsføringstilladelsen.
Desuden indføres med forslaget en bemyndigelse for  

 indenrigs- og sundhedsministeren til at fastsætte regler om, at  

 indehaveren af markedsføringstilladelsen skal indberette oplysninger  

 om bivirkninger til Det Europæiske Agentur for  

 Lægemiddelvurdering og kompetente myndigheder i andre  

 EU/EØS-lande.
Ministeren vil i den forbindelse kunne fastsætte,  

 at indberetningspligten alene skal omfatte lægemidler, der er godkendt  

 eller behandlet efter nærmere opregnede fællesskabsprocedurer, og  

 alene for så vidt angår nærmere opregnede typer af  

 bivirkninger.
Pligten efter den gældende bestemmelse i  

 lægemiddellovens § 19, stk. 2, hvorefter indehaveren af  

 markedsføringstilladelsen skal underrette Lægemiddelstyrelsen om  

 formodede alvorlige bivirkninger, foreslås ikke ændret.
 De ovennævnte ændringsforslag fremsættes  

 af lovtekniske grunde som en samlet ændring af den gældende  

 bestemmelse i § 19. Det foreslås samtidig, at § 19 opdeles i  

 fire selvstændige bestemmelser.
 Endelig foreslås Lægemiddelstyrelsens pligt  

 efter den gældende lægemiddellovs § 7, stk. 2, til at  

 underrette Det Europæiske Agentur for Lægemiddelvurdering,  

 såfremt styrelsen med øjeblikkelig virkning forbyder forhandling  

 og udlevering af et lægemiddel, udvidet til også at omfatte  

 underretning af Europa-Kommissionen og de øvrige  

 EU/EØS-lande.
Ad Lægemiddelstyrelsens specialitetstakst Gældende dansk ret Lægemiddelstyrelsens specialitetstakst er en  

 fortegnelse over samtlige markedsførte lægemidler, og udgives i  

 såvel en trykt som en elektronisk udgave.
Specialitetstaksten har i sin  

 nuværende form været udgivet af Lægemiddelstyrelsen siden  

 1995. I den mellemliggende periode er der sket en betydelig udvikling i  

 Specialitetstakstens indhold og distributionsmåde.
Offentliggørelsen af oplysninger i  

 Specialitetstaksten er i vidt omfang lovbestemt.
Siden  

 Lægemiddelstyrelsen påbegyndte udgivelsen af Specialitetstaksten  

 har der imidlertid udviklet sig en praksis, hvorefter der   bl.a. som en  

 service over for apotekerne   i Specialitetstaksten offentliggøres en  

 række andre oplysninger end dem, lovgivningen normerer.
Efter  

 regeringens opfattelse tegner der sig et behov for i lovgivningen at  

 fastsætte, hvilke af disse yderligere oplysninger, der kan eller skal  

 fremgå af Specialitetstaksten.
Der er desuden behov for en samlet  

 stillingtagen til, hvilke af Specialitetstakstens oplysninger der skal  

 fremgå af henholdsvis den trykte og den elektroniske udgave af  

 taksten.
Ifølge den gældende bestemmelse i  

 lægemiddellovens § 22, stk. 6, underretter  

 Lægemiddelstyrelsen apotekerne om priser på lægemidler i  

 Specialitetstaksten.
Lægemiddelstyrelsen kan desuden efter § 22,  

 stk. 7, for konkrete lægemidler fastsætte udleveringsgruppe,  

 begrænsninger i antal pakninger, der kan udleveres pr. ekspedition uden  

 for apotek, lægelige specialer, der er beføjet til at ordinere  

 lægemidlet, og tilskudspris, herunder eventuelt enhedstilskudspris, i  

 Specialitetstaksten.
Lovforslaget Med den foreslåede bestemmelse i § 22,  

 stk. 8, nr. 1, får indenrigs- og sundhedsministeren adgang til at  

 fastsætte nærmere regler om, hvilke oplysninger, der, ud over de  

 i lægemiddellovens § 22, stk. 7, opregnede, kan eller skal  

 fremgå af Specialitetstaksten.
I de kommende administrative forskrifter  

 vil det blive fastsat, at Specialitetstaksten bl.a. skal indeholde oplysning  

 om substituerbare lægemidler og om lægemidler, der er forsynet  

 med trafikadvarsel.
 Samtidig bemyndiges ministeren med den foreslåede  

 bestemmelse i § 22, stk. 8, nr. 2, til at fastsætte hvilke af  

 Specialitetstakstens oplysninger, der skal fremgå af henholdsvis den  

 trykte og elektroniske udgave.
Lægemiddelstyrelsen udfører for tiden et  

 pilotprojekt, hvor nogle få lægemiddelfirmaer kan anmelde priser  

 elektronisk via et sikkert Ekstranet.
Den teknologiske udvikling har gjort  

 det nødvendigt mere præcist at angive, hvordan og på  

 hvilket tidspunkt oplysninger til offentliggørelse i  

 Specialitetstaksten skal være Lægemiddelstyrelsen i  

 hænde.
 Med den foreslåede bestemmelse i § 22,  

 stk. 8, nr. 3, får indenrigs- og sundhedsministeren adgang til at  

 fastsætte regler om, hvornår oplysninger, der skal  

 offentliggøres i Specialitetstaksten, skal være  

 Lægemiddelstyrelsen i hænde.
Oplysninger om ændringer i Specialitetstakstens  

 indhold er af stor konkurrencemæssig interesse for  

 lægemiddelfirmaerne og apotekerne.
For at undgå  

 konkurrencemæssig forvridning på markedet, er det  

 nødvendigt at fastlægge præcis hvornår og til hvem,  

 Lægemiddelstyrelsen kan videregive oplysninger herom.
I dag er praksis  

 fastlagt af tradition og diverse aftaler.
Endvidere findes der en ordning,  

 hvorefter bl.a. virksomheder kan abonnere på oplysninger om  

 ændringer i Specialitetstaksten.
De oplysninger om priser og sortiment, som virksomhederne  

 anmelder til Specialitetstaksten, er følsomme i et konkurrenceretsligt  

 perspektiv.
Frem til tidspunktet for offentliggørelsen af  

 Specialitetstaksten vil oplysningerne derfor som udgangspunkt være  

 undtaget fra aktindsigt efter § 12, stk. 1, nr. 2, i  

 offentlighedsloven om forretningsforhold af væsentlig økonomisk  

 betydning.
Det kan dog være af samfundsmæssig interesse,  

 at trediepart får adgang til Specialitetstakstens oplysninger forud for  

 offentliggørelsestidspunktet.
Som eksempel kan nævnes  

 lægemiddelgrossistvirksomheder, der ved at få adgang til  

 oplysningerne inden de formelt offentliggøres, i mange tilfælde  

 vil kunne modvirke situationer med leveringsvanskeligheder for  

 nyintroducerede eller særligt billige lægemidler.
Der har  

 endvidere udviklet sig en praksis, hvorefter Specialitetstakstens oplysninger  

 videregives til Den Almindelige Danske Lægeforening, Danmarks  

 Apotekerforening og Dansk Lægemiddel Information A/S med henblik  

 på at sikre, at læger og apoteker tidligst muligt orienteres om  

 kommende ændring i Specialitetstaksten.
Disse oplysninger gives med et  

 særligt tavshedspålæg efter forvaltningslovens § 27,  

 stk. 3, der åbner mulighed for at tavshedspålægge  

 fortrolige oplysninger, som en offentlig myndighed videregiver til en person  

 uden for den offentlige forvaltning uden at være forpligtet hertil.
 Når henses til den følsomme karakter, som  

 Specialitetstakstens oplysninger antager forud for offentliggørelsen,  

 samt med henblik på at fremme gennemsigtigheden i forbindelse med  

 Lægemiddelstyrelsens videregivelse heraf, bør enhver  

 videregivelse af Specialitetstakstens oplysninger forud for  

 offentliggørelsestidspunktet fremover fremgå direkte af  

 lovgivningen.
 Præcise regler på området vil derfor  

 være med til dels at skabe en mere ensartet adgang til  

 Specialitetstakstens oplysninger, dels at synliggøre i hvilke  

 tilfælde oplysninger videregives forud for  

 offentliggørelsestidspunktet.
 Med den foreslåede bestemmelse i § 22,  

 stk. 8, nr. 4, får indenrigs- og sundhedsministeren en adgang til  

 at fastsætte regler om, hvornår og til hvem  

 Lægemiddelstyrelsen kan videregive Specialitetstakstens oplysninger.
 Forslaget vil ikke forhindre fremtidig digitalisering  

 på området.
Ad ansøgninger om udleveringstilladelse Gældende dansk ret Efter den gældende bestemmelse i  

 lægemiddelloven § 25, stk. 2, kan Lægemiddelstyrelsen i  

 særlige tilfælde efter ansøgning fra den behandlende  

 læge, dyrlæge eller tandlæge tillade salg eller udlevering  

 af lægemidler, der ikke er godkendt til markedsføring i Danmark,  

 til andre formål end kliniske afprøvninger.
Lovforslaget Lovforslaget indebærer, at Lægemiddelstyrelsen  

 bemyndiges til at fastsætte formkrav til ansøgninger om  

 udleveringstilladelse.
Lægemiddelstyrelsen er ved at overgå til  

 et elektronisk system i forbindelse med håndteringen af  

 udleveringstilladelser.
Det er en forudsætning for at kunne benytte det  

 elektroniske system, at ansøgninger om udleveringstilladelse indgives  

 på et særligt skema, der kan håndteres elektronisk af  

 Lægemiddelstyrelsen.
Skemaet indeholder en særlig stregkode, der  

 bruges til at identificere hvilken type ansøgning, der er tale om.
Der  

 er i alt fire forskellige typer af ansøgninger: Ansøgning om  

 tilladelse til udlevering til en enkelt patient eller en gruppe af patienter  

 eller til et enkelt dyr/besætning eller til brug generelt for bestemte  

 dyrearter.
Afhængig af hvilken stregkode der læses elektronisk,  

 overføres relevante oplysninger ligeledes elektronisk til brug for  

 sagbehandlingen.
Der skabes herved også mulighed for at sætte  

 oplysningerne i forhold til tidligere ansøgninger og  

 Lægemiddelstyrelsens praksis.
Det forventes, at indførelsen af  

 det nye elektroniske system vil medføre en mindre administrativ  

 lettelse i Lægemiddelstyrelsens sagsbehandling, og samtidig mulighed  

 for en forbedret opfølgning på området.
 Forslaget vil ikke forhindre fremtidig digitalisering  

 på området.
Økonomiske og administrative konsekvenser for det  

 offentlige Etableringen af et fælles edb-baseret  

 overvågningssystem for bivirkninger vil afføde et øget  

 ressourceforbrug i Lægemiddelstyrelsen i såvel personale- som  

 budgetmæssig henseende.
I en toårig periode vil der være  

 behov for 1 TAP-årsværk og ½ AC-årsværk.
Der vil  

 desuden skulle afholdes udgifter til anskaffelse af et nyt IT-system, hvilket  

 sammen med den nødvendige oplæring i håndteringen af  

 systemet vil beløbe sig til ca. 2 mio. kr.
Udgifterne til drift af  

 systemet forventes herefter at beløbe sig til ca. 80.000 kr.  

 årligt.
 På det administrative plan vil etableringen af et  

 edb-baseret overvågningssystem lette håndteringen af og give et  

 bedre overblik over indberettede bivirkninger.
 Det er ikke på nuværende tidspunkt muligt at  

 vurdere, hvorvidt forslaget om adgang for indenrigs- og sundhedsministeren  

 til at fastsætte regler om Specialitetstaksten vil resultere i  

 økonomiske eller administrative konsekvenser for det offentlige.
 Adgangen for Lægemiddelstyrelsen til at  

 fastsætte formkrav til ansøgninger om udleveringstilladelse  

 forventes at indebære en mindre administrativ lettelse for styrelsen.  

 Den økonomiske konsekvens heraf kan ikke opgøres på  

 nuværende tidspunkt, men den forventes under alle omstændigheder  

 at blive ubetydelig.
Økonomiske og administrative konsekvenser for  

 erhvervslivet Forslaget vedrørende bivirkningsovervågning  

 vil medføre erhvervsøkonomiske konsekvenser.
For den enkelte  

 medicinalvirksomhed vil der blive tale om udgifter til køb eller  

 udvikling af et edb-system skønnet til 200.000   500.000 kr.
Desuden  

 vil der blive tale om udgifter til abonnering på et særligt  

 udviklet sprog til bivirkningsindberetninger og til løbende drift  

 på ca. 100.000 kr. pr. år.
 En vedtagelse af forslaget vil samtidig indebære en  

 lettelse for erhvervslivet, idet indførelsen af et standardiseret  

 edb-baseret system vil gøre det lettere for firmaerne at modtage og  

 indberette oplysninger om bivirkninger i hele den vestlige verden.
 Det er ikke på nuværende tidspunkt muligt at  

 vurdere, hvorvidt forslaget om adgang for indenrigs- og sundhedsministeren  

 til at fastsætte regler om Specialitetstaksten vil resultere i  

 økonomiske eller administrative konsekvenser for erhvervslivet.
 Adgangen til for Lægemiddelstyrelsen at  

 fastsætte formkrav til ansøgninger om udleveringstilladelse  

 får ingen nævneværdige økonomiske konsekvenser for  

 erhvervslivet.
Økonomiske og administrative konsekvenser for  

 borgerne Vedtagelsen af lovforslaget får ingen  

 økonomiske eller administrative konsekvenser for borgerne.
Miljømæssige konsekvenser Forslaget får ingen miljømæssige  

 konsekvenser.
Forholdet til EU-retten Med lovforslaget sigtes bl.a. på at etablere det  

 nødvendige hjemmelsgrundlag for i fuldt omfang at gennemføre  

 Kommissionens direktiver 2000/38/EF og 2000/37/EF i dansk ret.
Regeringen vil  

 i umiddelbar forlængelse af det vedtagne lovforslag udstede en  

 bekendtgørelse om bivirkningsovervågning af lægemidler med  

 henblik på en gennemførelse heraf.
 Den parallelle bestemmelse i direktiv 2000/38/EF og  

 direktiv 2000/37/EF om medlemsstaternes adgang til i hastetilfælde at  

 suspendere markedsføringstilladelsen for et lægemiddel, forudsat  

 at Det Europæiske Agentur for Lægemiddelvurdering, Kommissionen  

 og de øvrige medlemsstater underrettes herom, foreslås optaget  

 direkte i lægemiddelloven, jf. den foreslåede ændring af  

 § 7, stk. 2 (forslagets § 1, nr. 1).
 Fristen for medlemsstaternes gennemførelse af  

 Kommissionens direktiver er fastsat til den 5. december 2001.
 Lovforslaget indeholder ikke yderligere EU-retlige  

 aspekter.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Stat: 2. mio. kr. og 80.000 kr. på årsbasis.
1 TAP-årsværk og ½ AC-årsværk Administrative konsekvenser for stat, kommuner og  

 amtskommuner Lægemiddelstyrelsen får lettere ved at  

 håndtere indberetninger om bivirkninger og får et bedre overblik.  

 Styrelsen opnår en mindre administrativ lettelse i forbindelse med  

 administrationen af udleveringstilladelser Økonomiske konsekvenser for erhvervslivet Ingen Udgifter til etablering og udvikling af edb-system i  

 størrelsesordenen 200.000-500.000 kr.
Desuden bliver der tale om  

 udgifter til abonnementsordning og løbende drift af systemet på  

 ca. 100.000 kr. årligt Administrative konsekvenser for erhvervslivet Oprettelsen af et edb-system vil gøre det lettere at  

 modtage og indberette bivirkningsoplysninger Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Etablerer bl.a. hjemmel for gennemførelsen af direktiv  

 2000/38/EF og 2000/37/EF i dansk ret Bemærkninger til de enkelte  

 bestemmelser Til § 1 Til nr. 1 Bestemmelsen i § 7, stk. 2, foreslås  

 ændret således, at Lægemiddelstyrelsen, såfremt  

 styrelsen med øjeblikkelig virkning forbyder forhandling og udlevering  

 af et lægemiddel herunder på grund af oplysninger om formodede  

 bivirkninger - senest den følgende dag skal underrette Det  

 Europæiske Agentur for Lægemiddelvurdering, Europa-Kommissionen  

 og de øvrige EU/EØS-lande herom.
Til nr. 2 Bestemmelsen i § 19 er udformet således, at  

 stk. 1 (med konsekvensrettelser) svarer til de hidtidige bestemmelser i  

 § 19, stk. 1 og 2.
 Med den foreslåede bestemmelse i § 19,  

 stk. 2, bemyndiges indenrigs- og sundhedsministeren til at  

 fastsætte regler om, at de oplysninger om bivirkninger, som indehaveren  

 af markedsføringstilladelsen ifølge den foreslåede  

 bestemmelse i § 19, stk. 1, nr. 3, er forpligtet til at indberette  

 til Lægemiddelstyrelsen, desuden skal indberettes til Det  

 Europæiske Agentur for Lægemiddelvurdering og/eller kompetente  

 myndigheder i de øvrige EU/EØS-lande.
 Den foreslåede bestemmelse i stk. 3 svarer (med  

 konsekvensrettelser) til den hidtidige bestemmelse i § 19, stk. 3,  

 hvorefter sundhedsministeren kan fastsætte regler om, at virksomheder,  

 der markedsfører lægemidler, skal råde over en  

 særlig bivirkningssagkyndig.
Til nr. 3 Bestemmelsen i § 19 a er udformet således, at  

 den (med konsekvensrettelser) svarer til den hidtidige bestemmelse i  

 § 19, stk. 4, 2. led, om adgangen til for sundhedsministeren at  

 fastsætte regler om medicinalpersoners pligt til at indberette  

 oplysninger om bivirkninger, herunder oplysninger fra journaler og  

 obduktionserklæringer, til Lægemiddelstyrelsen.
Bestemmelsen i § 19 b, stk. 1, er udformet  

 således, at den (med konsekvensrettelser) svarer til den gældende  

 bestemmelse i § 19, stk. 4, 1. pkt., om adgangen til for  

 sundhedsministeren at fastsætte nærmere regler om  

 Lægemiddelstyrelsens indsamling og behandling af oplysninger om  

 bivirkninger.
Da Lægemiddelstyrelsens indsamling af oplysninger om  

 bivirkninger er normeret i de foreslåede bestemmelser i § 19,  

 stk. 1, nr. 2 og 3, og § 19 a, er bestemmelsen i § 19 b,  

 stk. 1, udformet således, at den alene vedrører  

 spørgsmålet om Lægemiddelstyrelsens behandling af  

 indberettede oplysninger.
 Den foreslåede § 19 b, stk. 2, er udformet  

 således, at 1. pkt. svarer til den hidtidige bestemmelse i § 19,  

 stk. 6, 1. pkt., hvorefter Lægemiddelstyrelsen kan videregive alle  

 oplysninger om indberettede bivirkninger til Bivirkningsnævnet, jf.  

 lægemiddellovens § 35. Efter bestemmelsen i § 19 b,  

 stk. 2, 2. pkt., kan Lægemiddelstyrelsen efter regler, der er  

 nærmere fastsat af indenrigs- og sundhedsministeren desuden videregive  

 disse oplysninger til Det Europæiske Agentur for  

 Lægemiddelvurdering, Europa-Kommissionen, kompetente myndigheder i  

 andre EU/EØS-lande samt til indehaveren af  

 markedsføringstilladelsen.
 Bestemmelsen i den foreslåede § 19 b,  

 stk. 3, svarer til den hidtidige bestemmelse i § 19, stk. 6,  

 2. pkt., hvorefter Lægemiddelstyrelsen kan offentliggøre  

 oplysninger om bivirkninger ved lægemidler, dog ikke oplysninger, der  

 kan henføres til enkeltpersoner.
Den foreslåede bestemmelse i § 19 c svarer til  

 den nuværende bestemmelse i § 19, stk. 2, hvorefter  

 indehaveren af markedsføringstilladelsen skal underrette  

 Lægemiddelstyrelsen, hvis der konstateres fejl i forbindelse med  

 produktionen af en farmaceutisk specialitet.
Da produktionsfejl ikke  

 henhører under bivirkningsbegrebet foreslås bestemmelsen af  

 lovtekniske grunde udskilt til en selvstændig paragraf.
Til nr. 4 Med den foreslåede bestemmelse til § 22,  

 stk. 8, får indenrigs- og sundhedsministeren adgang til at  

 fastsætte nærmere regler for Lægemiddelstyrelsens  

 Specialitetstakst.
Der henvises i øvrigt til de almindelige  

 bemærkninger.
Til nr. 5 Der henvises til de almindelige bemærkninger.
Til nr. 6 Statens Veterinære Serumlaboratorium og Statens  

 Veterinære Institut for Virusforskning er pr. 1. januar 2002 blevet  

 slået sammen til Danmarks Veterinærinstitut.
Til nr. 7 Den foreslåede ændring af § 44,  

 stk. 1, nr. 1, har til formål at sikre, at overtrædelser af  

 regler, der gennemfører direktiv 2000/37/EF og 2000/38/EF kan  

 straffes.
Der er desuden taget højde for den foreslåede  

 opsplitning af den nuværende § 19 i flere selvstændige  

 paragraffer.
Til § 2 Loven træder i kraft den 6. juni 2002.
Bilag Lovforslaget sammenholdt med gældende lov Gældende formulering Lovforslaget § 1 I lov om lægemidler, jf. lovbekendtgørelse nr. 656 af 28.  

 juli 1995, som ændret ved § 2 i lov nr. 1228 af 27. december 1996,  

 lov nr. 1043 af 23. december 1998 og § 1 i lov nr. 493 af 7. juni 2001,  

 foretages følgende ændringer:
§ 7. Lægemiddelstyrelsen kan forbyde forhandling og  

 udlevering samt pålægge fabrikanter eller importører at  

 tilbagekalde restlagre af et lægemiddel, der 1)	stammer fra en virksomhed, der ikke har Lægemiddelstyrelsens  

 tilladelse efter § 8, stk. 1, eller som ikke vil medvirke ved  

 Lægemiddelstyrelsens kontrol efter § 9, 2)	ikke er af konstant sammensætning, hvis indholdsstoffer  

 mangler den fornødne kvalitet, eller som i øvrigt ikke  

 fremstilles på betryggende måde, 3)	ikke svarer til det, der angives på etiket og lign., 4)	har et andet indhold eller anvendelsesområde end  

 angivet, 5)	ved normal anvendelse medfører bivirkninger, der står i  

 misforhold til den tilsigtede medicinske virkning eller frembyder fare af  

 sundhedsmæssig art, 6)	kan fratages markedsføringstilladelsen i medfør af  

 § 20, stk. 1.
 Stk. 2. Forbyder Lægemiddelstyrelsen med  

 øjeblikkelig virkning forhandling og udlevering af et  

 lægemiddel, underretter Lægemiddelstyrelsen senest den  

 følgende dag Det Europæiske Agentur for  

 Lægemiddelvurdering herom.
 1. I § 7, stk. 2, indsættes efter »Det  

 Europæiske Agentur for Lægemiddelvurdering«: »,  

 Europa-Kommissionen og de andre EU/EØS-lande«.
 2. § 19 affattes således:
 § 19. Indehaveren af en markedsføringstilladelse skal  

 føre optegnelser over formodede og konstaterede bivirkninger samt  

 stille disse optegnelser til rådighed for Lægemiddelstyrelsen  

 efter regler, der er nærmere fastsat af Lægemiddelstyrelsen.
 »§ 19. Indehaveren af en markedsføringstilladelse skal  

 efter regler fastsat af indenrigs- og sundhedsministeren:
1)	føre fortegnelser over bivirkninger, 2)	stille fortegnelserne til rådighed for  

 Lægemiddelstyrelsen, og 3)	indberette oplysninger om bivirkninger til  

 Lægemiddelstyrelsen.
 Stk. 2. Konstateres alvorlige bivirkninger af en farmaceutisk  

 specialitet eller fejl i produktionen, skal indehaveren af  

 markedsføringstilladelsen omgående underrette  

 Lægemiddelstyrelsen.
 Stk. 2. Indenrigs- og sundhedsministeren kan fastsætte  

 regler om, at indehaveren af markedsføringstilladelsen skal indberette  

 oplysninger om bivirkninger til Det Europæiske Agentur for  

 Lægemiddelvurdering og de andre EU/EØS-lande.
 Stk. 3. Sundhedsminsiteren kan fastsætte nærmere  

 regler om virksomhedernes pligt til at råde over en særlig  

 bivirkningssagkyndig, herunder om denne sagkyndiges faglige kundskab og  

 virksomhedsområde.
Stk. 3. Indenrigs- og sundhedsministeren kan fastsætte  

 regler om virksomhedernes pligt til at råde over en særlig  

 bivirkningssagkyndig, herunder om denne sagkyndiges faglige kundskab og  

 virksomhedsområde.« Stk. 4. Sundhedsministeren fastsætter nærmere  

 regler om Lægemiddelstyrelsens indsamling og behandling af oplysninger  

 om bivirkninger.
Sundhedsministeren kan fastsætte regler om  

 medicinalpersoners pligt til at indberette oplysninger om bivirkninger,  

 herunder oplysninger fra journaler og obduktionserklæringer, til  

 Lægemiddelstyrelsen.
 Stk. 5. Lægemiddelstyrelsen fører et register  

 over de indberettede bivirkninger.
 Stk. 6. Lægemiddelstyrelsen kan videregive alle  

 oplysninger om indberettede bivirkninger til Bivirkningsnævnet, jf.  

 § 35. Lægemiddelstyrelsen kan offentliggøre oplysninger om  

 bivirkninger ved lægemidler, dog ikke oplysninger, der kan  

 henføres til enkeltpersoner.
 3. Efter § 19 indsættes:
»§ 19 a.
Indenrigs- og sundhedsministeren fastsætter  

 regler om medicinalpersoners pligt til at indberette oplysninger om  

 bivirkninger, herunder oplysninger fra journaler og  

 obduktionserklæringer, til Lægemiddelstyrelsen.
§ 19 b.
Lægemiddelstyrelsen fører et register  

 over indberettede bivirkninger.
Indenrigs- og sundhedsministeren  

 fastsætter nærmere regler om Lægemiddelstyrelsens  

 behandling af de indberettede oplysninger.
 Stk. 2. Lægemiddelstyrelsen kan videregive alle  

 oplysninger om indberettede bivirkninger til Bivirkningsnævnet, jf.  

 § 35. Lægemiddelstyrelsen kan desuden videregive disse oplysninger  

 til Det Europæiske Agentur for Lægemiddelvurdering,  

 Europa-Kommissionen, de andre EU/EØS-lande og indehaveren af  

 markedsføringstilladelsen efter regler, der er nærmere fastsat  

 af indenrigs- og sundhedsministeren.
 Stk. 3. Lægemiddelstyrelsen kan offentliggøre  

 oplysninger om bivirkninger fremkaldt af lægemidler, dog ikke  

 oplysninger, der kan henføres til enkeltpersoner.
§ 19 c.
Konstateres fejl i produktionen af en farmaceutisk  

 specialitet, skal indehaveren af markedsføringstilladelsen  

 omgående underrette Lægemiddelstyrelsen.« § 22. - - - 4. I § 22 indsættes efter stk. 7 som  

 nyt stykke:
 Stk. 8. Specialitetstaksten optages ikke i Lovtidende.
 »Stk. 8. Indenrigs- og sundhedsministeren kan fastsætte  

 regler om:
1)	hvilke oplysninger, der ud over de i stk. 7 nævnte, kan  

 eller skal fremgå af Specialitetstaksten, 2)	hvilke af oplysningerne i stk. 7, og i de forskrifter, der  

 fastsættes efter nr. 1, der skal fremgå af henholdsvis den trykte  

 og den elektroniske udgave af Specialitetstaksten, 3)	det præcise tidspunkt for Lægemiddelstyrelsens  

 modtagelse af oplysninger til offentliggørelse i Specialitetstaksten,  

 og 4)	Lægemiddelstyrelsens videregivelse af Specialitetstakstens  

 oplysninger.« Stk. 8 bliver herefter stk. 9.
§ 25. - - - 5. I § 25 indsættes efter stk. 2 som  

 nyt stykke:
 Stk. 2. Lægemiddelstyrelsen kan i særlige  

 tilfælde tillade salg eller udlevering i begrænset mængde  

 af lægemidler, som ikke er markedsført i Danmark, til andre  

 formål end kliniske afprøvninger.
»Stk. 3. Lægemiddelstyrelsen kan fastsætte  

 nærmere regler om, hvilke oplysninger en ansøgning skal  

 indeholde, for at Lægemiddelstyrelsen kan meddele tilladelse efter  

 stk. 2. Lægemiddelstyrelsen kan herunder fastsætte regler  

 om, at ansøgningen skal indgives på en bestemt type  

 ansøgningsskema, fastsat af Lægemiddelstyrelsen.« Stk. 3 og 4 bliver herefter stk. 4 og 5.
Stk.3. Statens Seruminstitut og statens veterinære  

 serumlaboratorier kan i særlige tilfælde og i begrænset  

 mængde forhandle eller udlevere sera, vacciner, specifikke  

 immunglobuliner og andre immunologiske testpræparater, der ikke har  

 markedsføringstilladelse.
Hver forhandling eller udlevering skal  

 indberettes til Lægemiddel-styrelsen.
Lægemiddelstyrelsen  

 fastsætter regler om, hvordan indberetningen skal foretages.
Det kan  

 bestemmes, at indberetningen skal foretages i maskinlæsbar stand.
 6. I § 25, stk. 3, der bliver stk. 4,  

 ændres »statens veterinære serumlaboratorier« til: »Danmarks  

 Verterinærinstitut«.
§ 44. Medmindre højere straf er forskyldt efter den  

 øvrige lovgivning, straffes med bøde eller hæfte den,  

 der 1)	overtræder § 5, § 6, stk. 1 og 3, § 8,  

 stk. 1, § 10 a, stk. 1-3, § 10 b, stk. 2, § 13,  

 § 19, § 20, stk. 3, § 22 a, stk. 1, § 24,  

 stk. 1 og 4, § 26, stk. 1 og 2, § 27, stk. 1,  

 § 27 a, stk. 1, § 27 b, § 27 c, § 28, stk. 1,  

 § 29, stk. 1-3, eller § 31, stk. 1 og 3, eller  

 EF-forordninger om lægemidler og lægemiddelvirksomheder.
 7. I § 44, stk. 1, nr. 1, indsættes efter  

 »§ 19,«: »stk. 1, § 19 c,«.
§ 2 Loven træder i kraft den 6. juni 2002.
1)   Loven  

 indeholder bestemmelser, der gennemfører dele af Kommissionens  

 direktiv 2000/37/EF (EF-Tidende nr.
L 139 s. 25) om ændring af kapitel  

 VIa, lægemiddelovervågning, i Rådets direktiv  

 81/851/EØF om indbyrdes tilnærmelse af medlemsstaternes  

 lovgivning om veterinærlægemidler og Kommissionens direktiv  

 2000/38/EF (EF-Tidende nr.
L 139 s. 28) om ændring af kapitel Va,  

 lægemiddelovervågning, i Rådets direktiv 75/319/EØF  

 om indbyrdes tilnærmelse af medlemsstaternes lovgivning om  

 lægemidler.
Direktiv 81/851/EØF om indbyrdes tilnærmelse  

 af medlemsstaternes lovgivning om veterinærlægemidler med senere  

 ændringer er kodificeret ved Europa-Parlamentets og Rådets  

 direktiv 2001/82/EF om oprettelse af en fællesskabskodeks for  

 veterinærlægemidler (EF-tidende nr.
L 311 s. 1) og direktiv  

 75/319/EØF om indbyrdes tilnærmelse af medlemsstaternes  

 lovgivning om lægemidler med senere ændringer er kodificeret ved  

 Europa-Parlamentets og Rådets direktiv 2001/83/EF om oprettelse af en  

 fællesskabskodeks for humanmedicinske lægemidler (EF-tidende nr.  

 L 311 s. 67).
