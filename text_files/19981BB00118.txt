Fremsat den 9. april 1999 af Aage Frandsen (SF),  

 Margrete Auken (SF), Anne Baastrup (SF),  

 Jes Lunde (SF), Søren Søndergaard (EL)&nbsp  

 ;og Frank Aaen (EL) Forslag til folketingsbeslutning om forbedring af borgernes retssikkerhed over for den  

 offentlige forvaltning Folketinget opfordrer regeringen til inden udgangen af  

 folketingsåret 1998-99 at nedsætte en kommission, der i  

 løbet af de næste to år skal komme med forslag til de  

 fornødne ændringer i lovgivningen, administrative strukturer,  

 administrativ praksis samt uddannelse og instruktion af personale, der  

 beskæftiger sig med administrativ myndighedsudøvelse, med  

 henblik på at forbedre borgernes retssikkerhed over for den offentlige  

 forvaltning.
Bemærkninger til forslaget Strafferetten og strafferetsplejen er  

 udførligt reguleret i lovgivningen.
Dette medfører, at magten  

 under rettens kontrol udøves af myndigheder, der har betydelige  

 ressourcer til rådighed, og hvor den enkeltes retssikkerhed tilgodeses  

 bl.a. gennem beskikkelse af forsvarer.
Den almindelige offentlige forvaltning er derimod kun i  

 beskedent omfang reguleret på en måde, der tilgodeser borgernes  

 retssikkerhed.
Dette forekommer uheldigt og problematisk, da forholdet mellem  

 borgerne og den almindelige offentlige forvaltning omfatter langt flere  

 mennesker og dermed umiddelbart er af større betydning for mange  

 borgere end strafferetsplejen.
Ganske vist findes der i forvaltningsloven,  

 offentlighedsloven m.v. en vis regulering af den offentlige forvaltning, men  

 langtfra i så faste og betryggende rammer som ønskeligt.
Dertil kommer, at den almindelige forvaltning  

 udøves af en række forskellige myndigheder, herunder statslige,  

 amtslige, kommunale og undertiden private, f.eks. a-kasser.
Personalet i  

 disse mange forskellige organer har ofte meget varierende  

 forudsætninger for at udøve forvaltningen på en  

 måde, så den er præget af både effektivitet,  

 ensartethed og retssikkerhed.
De administrative regler er ofte uoverskuelige, indviklede  

 og undergives hyppigt ændringer, hvilket gør det vanskeligt for  

 personalet i den offentlige forvaltning og umuligt for de fleste borgere at  

 skaffe sig et overblik over gældende ret.
Dette forstærkes i  

 øvrigt af, at bekendtgørelser, vejledninger m.v. ofte udsendes  

 længe efter, at lovene er vedtaget og trådt i kraft.
Endvidere  

 har personalet tit en dobbeltrolle som både rådgivere og  

 myndighedsudøvere over for borgerne.
Det gælder f.eks. de  

 sociale myndigheder og a-kasserne og i langt mindre grad skattemyndighederne,  

 idet borgerne, virksomhederne, selskaber m.v. på dette område i  

 betydeligt omfang køber sig til rådgivning fra revisorer,  

 advokater m.v.
Alt dette medfører, at mange borgere ofte  

 står uforstående og usikre over for myndighederne, og at mange  

 oplever ikke at opnå de rettigheder og goder, som de har krav på.  

 På den anden side kan myndighedspersonalets vanskeligheder med at  

 overskue reglernes præcise indhold og anvendelsesmuligheder også  

 friste til passivitet fra forvaltningens side over for ressourcestærke  

 og indflydelsesrige personer, virksomheder, selskaber og organisationer.
Der  

 kan f.eks. være tale om politisk indflydelse i forbindelse med  

 kommunale afgørelser.
Det kan også nævnes, at borgere,  

 virksomheder, selskaber m.v. undertiden bidrager til vanskelighederne for de  

 offentlige myndigheder ved at undlade at give dem de nødvendige  

 oplysninger.
Herved kan myndighederne føle sig tvunget til at  

 iværksætte særlige foranstaltninger af hensyn til  

 effektiviteten.
Det gælder f.eks. skattemyndigheder i forbindelse med  

 skatteunddragelser, miljøkontrollerende myndigheder i forbindelse med  

 overtrædelser af miljølovgivningen og sociale myndigheder i  

 forbindelse med socialt bedrageri.
 Den foreslåede retssikkerhedskommission skal  

 gennemgå hele det offentlige forvaltningsområde, herunder  

 arbejdsmarkedsområdet, socialområdet, bl.a. vedrørende  

 førtidspension, offentlig inddrivelsesvirksomhed, flygtninge- og  

 udlændingeområdet og afgifts-, skatte- og  

 miljølovgivningen.
 Af konkrete foranstaltninger som forslagsstillerne mener  

 at der er behov for at undersøge, skal der navnlig peges på  

 følgende:
1)	Udarbejdelse af regler om myndigheders tvangsindgreb uden for  

 strafferetsplejen, herunder husundersøgelser, tilsyn med de ansattes  

 sikkerhed på arbejdspladser, kontrol med miljøfarlige  

 virksomheder og told- og skattevæsenets eftersyn af regnskaber og  

 bilag.
Selv om flere betænkninger har omtalt behovet for regler herom,  

 er de aldrig blevet gennemført.
2)	Gennemgang af de administrative konsekvenser, som borgeres  

 måske i uvidenhed foretagne overtrædelser af forskrifter kan  

 have.
Disse konsekvenser kan på det sociale område og på  

 arbejdsmarkedsområdet være alvorligere end eventuelle  

 strafferetlige konsekvenser og dermed helt ude af proportion med  

 overtrædelsen.
F.eks. bliver man - hvis man to gange ikke er  

 mødt rettidigt til en samtale om aktivering - udelukket fra dagpenge,  

 indtil man har haft et års ustøttet arbejde.
Men også  

 inden for andre områder er der bestemmelser, hvor sanktionen ikke  

 harmonerer med den lovovertrædelse, der skal sanktioneres overfor.
Til  

 illustration kan nævnes sanktionsmulighederne i i lovforslag nr.
L 59  

 (forslag til lov om ændring af lov om administration af Det  

 Europæiske Fællesskabs forordninger om markedsordninger for  

 landbrugsvarer m.v.), fremsat d. 28. oktober 1998.
3)	Forbedret rådgivning om borgernes muligheder for anvendelse af  

 det administrative klagesystem og for indbringelse af administrative  

 afgørelser for domstolene.
Endvidere uafhængig sagkyndig  

 rådgivning om, hvordan det administrative ankesystem og indbringelse af  

 administrative afgørelser for domstolene foretages.
 4)	Forbedret adgang for borgere, hvis økonomi ikke giver dem  

 mulighed for selv at antage sagkyndig rådgivning under tvister med  

 offentlige forvaltningsmyndigheder, til at opnå fri proces eller  

 på tilsvarende måde at få vederlagsfri, uvildig  

 rådgivning.
 5)	Vurdering af, om borgernes muligheder for at få erstatning og  

 anden kompensation, når offentlige myndigheder gør sig skyldige  

 i forsømmelser, fejl m.v. over for borgere, er tilfredsstillende.
 6)	Sikring af, at offentlige myndigheder, hvis praksis er blevet  

 underkendt af domstolene, af egen drift - inden for en nærmere angiven  

 frist og under forudsætning af, at andres rettigheder ikke derved  

 krænkes - tager tidligere tilsvarende sager op til ny behandling for at  

 tilgodese de borgere, der efter den hidtidige praksis er blevet »snydt«.
 7)	Intensiveret undervisning og uddannelse af forvaltningspersonale  

 på alle niveauer for at forbedre administrationens evne og vilje til at  

 yde borgerne retssikkerhed i forvaltningen.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedring af  

 borgernes retssikkerhed over for den offentlige forvaltning.
(Beslutningsforslag nr.
B 118).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
