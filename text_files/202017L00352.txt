Ændringsforslag stillet den 7. december 2020 uden for betænkningen Ændringsforslag til 2. behandling af Forslag til lov om ændring af lov om udstationering af lønmodtagere m.v.
(Implementering af det reviderede udstationeringsdirektiv og målretning af anmeldelsespligten til Registret for Udenlandske Tjenesteydere (RUT) for selvstændigt erhvervsdrivende uden ansatte m.v.) [af beskæftigelsesministeren (Peter Hummelgaard)]:
Ad b Ændringsforslag til det udelte lovforslag Til § 1 Af beskæftigelsesministeren:
 13) Efter nr. 1 indsættes som nyt nummer:
»01. I § 1, stk. 1, ændres »§§ 2-6 a« til: »§§ 2-6 b«.« [Udvidelse af henvisning] 14) Efter nr. 4 indsættes som nye numre:
 »02. I § 4 b, stk. 1 og 2, indsættes efter »Registret for Udenlandske Tjenesteydere«: »(RUT)«.
03. I § 4 e indsættes efter »Registret for Udenlandske Tjenesteydere«: »(RUT)«.« [Ensretning af terminologi] 15) I det under nr. 13 foreslåede § 7 a, stk. 6, udgår i 2. pkt.: »myndighedernes«.
[Udvidelse af bemyndigelsen] 16) I den under nr. 17 foreslåede ændring af § 7 c, stk. 1, 1. pkt., ændres »og stk. 3, nr. 1-5 og 7« til: »og stk. 2, nr. 1-5 og 7«.
[Korrektion af henvisning] 17) Efter nr. 20 indsættes som nyt nummer:
»04. I § 7 e, stk. 2, indsættes efter: »denne lov«: »eller regler fastsat i medfør heraf«.« [Ny henvisning grundet bemyndigelsesbestemmelsen i § 7 a, stk. 6] Bemærkninger Til nr. 13 Det foreslås, at der i § 1, stk. 1, om lovens område tilføjes § 6 b, da denne bestemmelse også finder anvendelse i situationer, hvor virksomheder i forbindelse med levering af tjenesteydelser udstationerer lønmodtagere til Danmark.
Til nr. 14 Det foreslås, at der to steder i § 4 b tilføjes »(RUT)« efter »Registeret for Udenlandske Tjenesteydere«, således at hele lovforslaget omtaler registeret på samme måde.
 Det foreslås endvidere, at der i § 4 e tilføjes »(RUT)« efter »Registeret for Udenlandske Tjenesteydere«, således at registeret omtales på samme måde i hele loven.
Til nr. 15 Det foreslås, at »myndighedernes« slettes i den foreslåede § 7 a, stk. 6.
 Dette skyldes, at størstedelen af reglerne om anmeldelsespligten for selvstændigt erhvervsdrivende uden ansatte fremover reguleres ved bekendtgørelse, og der er således behov for, at beskæftigelsesministeren kan fastsætte regler om ikke blot myndighedernes adgang, men også om arbejdsmarkedets parters samt offentlighedens adgang til oplysninger i RUT om selvstændigt erhvervsdrivende uden ansatte.
Det forudsættes, at adgangen til oplysninger i RUT om selvstændigt erhvervsdrivende uden ansatte følger de samme principper, som gælder for adgangen til oplysninger om virksomheder med ansatte.
Dette skyldes bl.a., at data fra Arbejdstilsynet og Skattestyrelsen viser, at der i de anmeldelsespligtige brancher er en høj forekomst af falske selvstændige.
Til nr. 16 Det foreslås, at henvisningen i § 7 c, stk. 1, 1. pkt., ændres, da den korrekte henvisning er til § 7 a, stk. 2, og ikke til § 7 a, stk. 3.
Til nr. 17 Det foreslås, at der i § 7 e, stk. 2, tilføjes »eller regler fastsat i medfør heraf«, da regler om de selvstændigt erhvervsdrivende uden ansatte fremover primært reguleres ved bekendtgørelse.
Der bør således henvises både til loven og til regler fastsat i medfør af loven.
