 Ved kollektiv overenskomst var det bestemt, at opsigelsesvarsel for  

 omsorgsmedhjælpere skulle fastsættes i henhold til funktionærloven.
 Overenskomsten indeholdt endvidere en bestemmelse om, at  

 ansættelsesmyndigheden skriftligt skulle meddele enhver opsigelse til den  

 ansatte og vedkommende organisation.
 En omsorgsmedhjælper var ansat som timelønnet vikar og arbejdede i  

 perioden 1/11 1988-8/9 1989. Sagens parter var uenige om, hvorvidt der var  

 tale om et eller flere ansættelsesforhold, eventuelt et ansættelsesforhold  

 med en midlertidig fortsættelse og derfor uenige om, hvilket varsel den  

 ansatte havde krav på.
 Indklagede påstod sagen afvist fra Arbejdsretten.
Arbejdsretten udtalte, at det egentlige stridsspørgsmål i sagen var,  

 hvorledes funktionærloven skal fortolkes i en bestemt relation, at indklagede  

 havde krav på at få dette principielle lovfortolkningsspørgsmål afgjort ved  

 de almindelige domstole, og at indklagede på tilsvarende måde havde krav på,  

 at det ved faglig voldgift afgøres, om pligten til at give organisationen  

 meddelelse om opsigelse omfattede en situation som den foreliggende.
Da der  

 efter afgørelsen fortsat kunne være grundlag for at tage stilling til  

 bodspåstanden, traf Arbejdsretten ved kendelse bestemmelse om, at sagen  

 skulle udsættes på de ordinære domstoles og en faglig voldgiftsrets afgørelse  

 af de rejste fortolkningsspørgsmål.
 Afgørelsen handler om Arbejdsrettens kompetence til at tage stilling til  

 fortolkning af funktionærloven samt en overenskomst.
 Klagerne, Landsorganisationen i Danmark for Kvindeligt Arbejderforbund i  

 Danmark, har anlagt sag ved Arbejdsretten med påstand om bod for  

 overenskomstbrud i anledning af, at indklagede, Storstrøms Amtskommune, har  

 afskediget omsorgsmedhjælper Marianne Romanoff uden at iagttage det  

 overenskomstmæssige opsigelsesvarsel og uden at give forbundet meddelelse om  

 opsigelsen.
 Den overenskomst, der gælder på området, har følgende bestemmelse om  

 opsigelse:
»§ 15. OPSIGELSE Stk. 1. Det gensidige opsigelsesvarsel for omsorgsmedhjælpere fastsættes i  

 henhold til funktionærloven.
 Stk. 2. Omsorgsmedhjælpere afskediges uden opsigelse fra udgangen af den  

 måned, hvor de fylder 67 år.
Stk. 3. Det påhviler ansættelsesmyndigheden skriftligt st meddele enhver  

 opsigelse til den ansatte og vedkommende organisation.
Denne meddelelse skal  

 indeholde begrundelse for opsigelsen.
Stk. 4. Skønner organisationen, at afskedigelse af en efter nærværende  

 overenskomst ansat ikke kan anses for rimeligt begrundet i pågældendes eller  

 ansættelsesmyndighedens forhold, kan organisationen inden for en frist af 1  

 måned efter opsigelsen kræve spørgsmålet forhandlet med  

 ansættelsesmyndigheden og de enkelte parter, jf. § 1.« Marianne Romanoff var ansat som timelønnet vikar og arbejdede for  

 indklagede i perioden mellem 1. november 1988 og 8. september 1989. Sagens  

 parter er uenige, om der er tale om et eller flere ansættelsesforhold,  

 eventuelt et ansættelsesforhold med en midlertidig fortsættelse, og er derfor  

 uenige om hvilket varsel, den ansatte havde krav på.
 Indklagede har påstået sagen afvist fra Arbejdsretten, og dette  

 formalitetsspørgsmål har været særskilt forhandlet.
 PARTERNES PÅSTANDE OG ARGUMENTER:
Indklagede har påstået sagen afvist fra Arbejdsretten, fordi sagens  

 hovedspørgsmål er en fortolkning af funktionærlovens § 2, der via  

 overenskomstens § 15, stk. 1, bestemmer opsigelsesvarslet.
Dette må afgøres  

 ved de almindelige domstole.
Efter afgørelse der, må spørgsmålet om  

 overenskomstbrud eventuelt på ny indbringes for Arbejdsretten.
 Det er da heller ikke sædvanligt, at afskedigelse af en enkelt medarbejder  

 indbringes for Arbejdsretten, og klagerne kan ikke ved at maskere sagen som  

 et overenskomstbrud opnå en afgørelse ved Arbejdsretten af et spørgsmål, der  

 hører under de almindelige domstole.
 Spørgsmålet om indklagedes pligt til at give forbundet meddelelse om  

 opsigelsen beror på en fortolkning af overenskomstens § 15, stk. 3, der må  

 ses i lyset af bestemmelsen i § 15, stk. 4. Dette fortolkningsspørgsmål skal,  

 når indklagede protesterer mod behandling ved Arbejdsretten, afgøres ved  

 faglig voldgift.
 Klagerne har heroverfor påstået principalt at sagen fremmes i realiteten  

 ved Arbejdsretten, subsidiært at sagen udsættes på de ordinære domstoles  

 og/eller en faglig voldgiftsrets afgørelse af fortolkningsuenighederne.
Til støtte herfor har klagerne anført, at den omsorgsmedhjælper, sagen  

 drejer sig om, ikke direkte er omfattet af funktionærloven, men kun via  

 overenskomstens § 15 er undergivet tilsvarende regler.
Spørgsmålet om brud på  

 overenskomsten afgøres ifølge Arbejdsretslovens § 9, stk. 1, nr. 2 af  

 Arbejdsretten.
Det gør ingen forskel, at der præjudicielt skal tages stilling  

 til et spørgsmål, som i anden sammenhæng kunne afgøres af de almindelige  

 domstole.
Lovens § 10, stk. 1, giver hjemmel for afvisning eller udsættelse i  

 forbindelse med henvisning til faglig voldgift, men en tilsvarende hjemmel  

 findes ikke for så vidt angår henvisning til de almindelige domstole.
Der er  

 ingen saglige betænkeligheder ved at lade Arbejdsretten træffe afgørelse også  

 af, hvorledes funktionærloven skal fortolkes, og det er da også almindeligt,  

 at ikke-arbejdsretlige love, f.eks. lov om lønmodtageres retsstilling ved  

 virksomhedsoverdragelse, fortolkes af Arbejdsretten under behandling af sager  

 om overenskomstbrud.
 Spørgsmålet om indklagedes meddelelse til forbundet om opsigelsen kan, men  

 skal ikke henvises til faglig voldgift, og det er efter klagernes opfattelse  

 åbenbart, at overenskomsten på dette punkt er brudt.
 RETTENS PRÆMISSER OG KONKLUSION:
Det egentlige stridsspørgsmål i sagen er, hvordan funktionærloven skal  

 fortolkes i en bestemt relation.
Indklagede har efter Arbejdsrettens  

 opfattelse krav på, at få dette principielle lovfortolkningsspørgsmål afgjort  

 ved de almindelige domstole.
 På tilsvarende måde har indklagede krav på, at det ved faglig voldgift  

 afgøres, om overenskomstens § 15, stk. 3, skal forstås således, at den  

 omfatter en situation som den foreliggende.
Da der efter afgørelse af disse spørgsmål fortsat kan være grundlag for at  

 tage stilling til klagernes bodspåstand, tages klagernes subsidiære påstand  

 om udsættelse af sagen til følge, hvorfor b e s t e m m e s:
 Sagen udsættes på de ordinære domstoles og en faglig voldgiftsrets  

 afgørelse af de fortolkningsspørgsmål, der er rejst.
 (* 1) Henvisninger: K 90.324, K 86.246 (A 1987, s.99).
