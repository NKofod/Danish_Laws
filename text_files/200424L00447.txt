Betænkning afgivet af Miljø- og Planlægningsudvalget den 8.  

 juni 2005 Betænkning over Forslag  

 til lov om ændring af lov om forurenet jord (Udmøntning af kommunalreformen) [af  

 miljøministeren (Connie Hedegaard)] 1. Ændringsforslag Der er stillet 13 ændringsforslag til lovforslaget.
Miljøministeren  

 har stillet ændringsforslag nr. 5, 6 og 9. Socialdemokratiets, Det Radikale  

 Venstres, Socialistisk Folkepartis og Enhedslistens medlemmer af udvalget har  

 stillet ændringsforslag nr. 1-4, 7, 8 og 10-13.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 31. marts 2005. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Sammenhæng med andre lovforslag Lovforslaget er en del af den lovgivningsmæssige gennemførelse  

 af kommunalreformen på miljøområdet og skal ses i sammenhæng med de øvrige  

 lovforslag vedrørende kommunalreformen, som har været behandlet i Miljø- og  

 Planlægningsudvalget.
Følgende lovforslag om kommunalreformen har været  

 behandlet i Miljø- og Planlægningsudvalget:
  

 	  

 Lovforslag nr.
L 86 om  

 ændring af lov om beskyttelse af havmiljøet, lov om vandløb, lov om  

 sommerhuse  

 og campering m.v. og forskellige andre love. (Udmøntning af kommunalreformen  

 i  

 en række love på natur- og miljøområdet).
  

 	  

 Lovforslag nr.
L 87 om  

 ændring af lov om miljø og genteknologi. (Konsekvensrettelser som følge af  

 kommunalreformen).
  

 	  

 Lovforslag nr.
L 88 om  

 ændring af lov om råstoffer. (Udmøntning af kommunalreformen, for så vidt  

 angår  

 råstofplanlægning og -indvinding på land).
  

 	  

 Lovforslag nr.
L 89 om  

 ændring af lov om naturbeskyttelse. (Udmøntning af kommunalreformen).
  

 	  

 Lovforslag nr.
L 90 om  

 ændring af lov om forurenet jord. (Udmøntning af kommunalreformen).
  

 	  

 Lovforslag nr.
L 91 om  

 ændring af lov om miljøbeskyttelse. (Udmøntning af kommunalreformen, for så  

 vidt angår organiseringen af myndigheder m.v.).
  

 	  

 Lovforslag nr.
L 92 om  

 ændring af lov om miljømål m.v. for vandforekomster og internationale  

 naturbeskyttelsesområder (miljømålsloven) og lov om vandforsyning m.v.  

 (Udmøntning af kommunalreformen, for så vidt angår organisering af  

 myndighederne  

 m.v.).
  

 	  

 Lovforslag nr.
L 93 om  

 ændring af lov om planlægning. (Udmøntning af kommunalreformen).
Høring Et udkast til lovforslaget har inden fremsættelsen været sendt i  

 høring, og miljøministeren sendte den 1. december 2004 dette udkast til  

 udvalget, jf. (folketingsåret 2004-05, 1. samling) alm. del  bilag 115.  

 Den  

 21. december 2004, den 7. januar 2005, den 17. januar 2005 og den 25. februar  

 2005 sendte miljøministeren de indkomne høringssvar til udvalget, jf.  

 (folketingsåret  

 2004-05, 1. samling) alm. del  svar på spm. 163, (folketingsåret  

 2004-05, 1.  

 samling) alm. del  supplerende svar på spm. 163 og alm. del   

 bilag 34. Den  

 24. februar 2005 sendte miljøministeren et notat om høringssvarene til  

 udvalget.
Teknisk gennemgang Den 2. marts 2005 afholdtes en teknisk gennemgang af  

 lovforslaget ved miljøministeren og embedsmænd fra Miljøministeriet.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Amtsrådsforeningen.
Miljøministeren har over for  

 udvalget kommenteret den skriftlige henvendelse til udvalget, jf.
L 91   

 svar på  

 spm. 9.
Spørgsmål Udvalget har stillet 5 spørgsmål til miljøministeren til  

 skriftlig besvarelse, som denne har besvaret. 3 af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Indstillinger og politiske bemærkninger Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af miljøministeren stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de af mindretallet stillede ændringsforslag.
Mindretallet  

 vil stemme hverken for eller imod miljøministerens ændringsforslag.
 Såfremt de af mindretallet stillede ændringsforslag ikke  

 vedtages ved 2. behandling, vil mindretallet stemme imod lovforslaget ved 3.  

 behandling.
 Et  

  

 andet  

 mindretal  

  

 i udvalget (IA) vil ved 2.  

 behandling stemme hverken for eller imod ændringsforslagene og ved 3.  

 behandling hverken for eller imod lovforslaget.
Politiske bemærkninger Venstres, Dansk Folkepartis og Det Konservative Folkepartis  

 medlemmer af udvalget bemærker:
 Kommunalreformen skaber grundlaget for en moderne og  

 fremtidssikret forvaltning af det danske miljø på mindst det samme niveau som  

 nu.
 Med kommunalreformen videreudvikles den danske decentrale model,  

 hvor stærke kommuner er borgernes hovedindgang til den offentlige sektor.  

 Kommunerne får med reformen et større og mere sammenhængende ansvar for de  

 borgernære miljøopgaver, og de nye, større kommuner får ressourcerne til at  

 kunne løfte det større ansvar.
 Venstre, Dansk Folkeparti og Det Konservative Folkeparti konstaterer  

 med tilfredshed, at lovfor-slagene udmønter de visioner for det danske  

 kommunestyre,  

 som tog form i partiernes aftale om en strukturreform i juni 2004 og  

 partiernes  

 udmøntningsplan fra september 2004.
 Med kommunalreformen bevæger løsningen af miljøopgaverne sig i  

 fremtiden ad to hovedspor  et statsligt og et kommunalt:
Staten  

  

 får til opgave  

 at varetage de overordnede opgaver til sikring af Danmarks internationale  

 forpligtelser, større nationale interesser og teknisk komplicerede sager.
V,  

 DF  

 og KF mener således, at det bør være en statslig opgave at sikre nationale  

 hensyn og værdier på miljøområdet.
Det vil blandt andet ske via statens  

 udarbejdelse af bindende natur- og vandplaner, statslig godkendelse af de  

 mere  

 end 200 mest miljøtunge virksomheder, statsligt ansvar for overvågningen af  

 naturen og vandmiljøet og for strandbeskyttelseszonen og via en styrket  

 planlægning for hovedstadsområdet og for landet som helhed.
Kommunerne  

  

 skal  

 varetage de fleste af de nuværende amtslige natur- og miljøopgaver   

 enten i  

 tilknytning til eksisterende kommunale aktiviteter eller som nye,  

 sammenhængende opgaver.
Kommunerne skal dermed varetage de mange direkte  

 borgerrettede miljøopgaver og bliver dermed hovedindgangen til den offentlige  

 sektor for såvel borgere som virksomheder.
 Regionerne bliver via de regionale udviklingsplaner dynamo for  

 den regionale udvikling og får ansvaret for kortlægning og planlægning af  

 råstofindvinding og for indsatsen mod jordforurening.
Regeringen og Dansk Folkeparti har i de politiske forhandlinger  

 lagt afgørende vægt på, at reformens grundarkitektur  stærkere kommuner  

 med et  

 større ansvar  ikke blev ændret.
Forudsætningen for denne proces har  

 fra  

 regeringens og Dansk Folkepartis side hele tiden været klar: Kommunerne skal  

 styrkes for at kunne tage et større ansvar.
V, DF og KF har således med  

 beklagelse konstateret, at ønskerne fra oppositionen konsekvent har været at  

 løfte opgaver væk fra kommunerne for at lægge dem i regionerne.
Kommunalreformen bygger på en grundlæggende tillid til det danske  

 kommunestyre.
Reformen tegner en ny offentlig sektor i Danmark, hvor  

 kommuner,  

 regioner og stat har hver sin rolle og identitet.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker:
Generelt om strukturreformen på miljøområdet S, RV, SF og EL mener, at Danmarks natur og miljø har brug for en  

 sammenhængende planlægning, indsats og ekspertise samt et forbedret  

 beskyttelsesniveau.
Desværre vil regeringens smalle aftale om en  

 strukturreform  

 på miljøområdet medføre det stik modsatte, nemlig en fragmenteret indsats,  

 planlægning og ekspertise samt et forringet beskyttelsesniveau.
Vi er dybt  

 betænkelige ved, hvorvidt kommunerne vil kunne sikre tilstrækkelig stærke  

 faglige miljøer til at løse de mange større og komplekse problemstillinger på  

 miljøområdet.
Samtidig er det et problem, at armslængdeprincippet reelt  

 afskaffes.
Alene det forhold, at der nu kun er én myndighed og ikke som før  

 to,  

 der skal vurdere og sikre naturens og miljøets interesser, vil betyde en  

 væsentlig svækkelse af beskyttelsesniveauet.
 Reformen viser manglende forståelse for, at natur og miljø er et  

 fælles gode, der går på tværs af kommunegrænserne.  

 Eksemplerne på dette er mange: drikkevand,  

 større vandløb, naturområder, naturgenopretning, miljøtilsyn, særlig følsomme  

 landbrugsområder etc.
Hele grundkonstruktionen med en ukritisk overflytning af opgaver  

 fra amterne til henholdsvis staten og kommunerne ser S, RV, SF og EL som en  

 grundlæggende forkert konstruktion.
Et mere seriøst og ordentligt  

 udgangspunkt  

 for en strukturreform ville have været en overflytning af amternes nuværende  

 opgaver til regionerne.
Så kunne man efterfølgende have diskuteret en  

 eventuelt  

 ændret opgavefordeling.
»Vi alene vide«-holdningen »Det kan konstateres, at der er en række forhold, som tilsiger,  

 at der  uanset størrelsen af kommunerne  vil være behov for en  

 regional  

 planlægning.
Forholdene vedrører regionale opgaver, hvis løsning eller  

 forvaltning har konsekvenser, der rækker ud over kommunegrænserne.
Eksempler  

 på  

 sådanne opgaver er lokalisering af regionale funktioner: større  

 erhvervsområder, virksomheder med særlige beliggenhedskrav, større offentlige  

 institutioner, ferie- og fritidsanlæg, større butikscentre, større  

 infrastrukturanlæg som veje, andre trafikanlæg og transmissionsledninger.  

 Andre  

 eksempler er affald, grundvandsbeskyttelse, naturbeskyttelse, sikring af  

 vandkvaliteten i større samlede åvandløb, søer, nære kystområder, udlæg af  

 råstofindvindingsområder og nye skovområder.« Ovenstående citat fra regeringens strukturkommission (betænkningen  

 bind 3, side 290) udpensler meget klart, at der fortsat i dansk  

 planlægnings-,  

 natur- og miljøarbejde er behov for et stærkt regionalt niveau.
Desværre  

 konstaterer Socialdemokratiet, Det Radikale Venstre, Socialistisk Folkeparti  

 og  

 Enhedslisten, at ikke alene har regeringen valgt at lave en smal aftale med  

 Dansk  

 Folkeparti, men det er endvidere dybt besynderligt, at regeringen og Dansk  

 Folkeparti  

 i aftalen konsekvent ikke lytter til anbefalingerne fra Strukturkommissionen,  

 organisationer, miljøfolk, amter, virksomheder m.fl.
Denne »vi alene  

 vide«-holdning  

 er ikke alene udtryk for arrogance over for dem, der sidder med opgaverne til  

 daglig, men vil via det stærkt manglende faglige belæg også medføre et lavere  

 beskyttelsesniveau for vores fælles naturressourcer.
Armslængdeprincippet Det er afgørende, at vigtige afgørelser om miljøforhold træffes  

 af uvildige myndigheder, som ikke er for tæt på dem, der skal kontrolleres,  

 og  

 ikke potentielt er afhængige af snævre lokalpolitiske interesser.  

 Strukturreformen betyder forøget risiko for, at det mange steder kan blive  

 kortsigtede interesser, der kommer til at styre miljøpolitikken.
Faren er, at  

 man lokalt vælger at konkurrere på lempeligere godkendelser,  

 vandløbsvedligeholdelse  

 af dårligere kvalitet etc. i stedet for at tage langsigtede hensyn til natur  

 og  

 miljø.
Danmarks Naturfredningsforenings undersøgelse (maj 2004) fra  

 Nordjylland med 27 kommuners indsigelse mod den amtslige regionplan  

 understreger klart, at det er en yderst realistisk risiko.
Endvidere kan  

 nævnes  

 kommunernes ansøgninger (efteråret 2004) om flere sommerhusgrunde: Her så  

 kommunerne i 70 pct. af tilfældene stort på beliggenhedskrav, byggelinjer, §  

 3-områder,  

 fredede områder m.m.
Også fra Naturklagenævnets praksis ses mange omgørelser  

 af  

 kommunernes tilladelser til byggeri i det åbne land, som er i strid med  

 beskyttelsesinteresserne for natur og miljø. Alle disse eksempler viser, at  

 der  

 er behov for en styrkelse af armslængdeprincippet og ikke en svækkelse, som  

 den  

 nuværende reformaftale medfører.
Opsplitning af viden og faglig ensartethed Strukturreformen medfører, at amternes faglige miljøer bliver  

 opsplittet fra 14 amter til næsten 100 kommuner.
Det betyder en væsentlig  

 fortynding af viden og faglige miljøer og er et væsentligt tilbageskridt for  

 mere end 30 års udvikling af en videnbaseret natur- og miljøforvaltning i  

 Danmark.
Regeringen taler endvidere ganske meget om  

 »kvalitetsstyringsordninger« og »supplerende retningslinjer«.
Der er her tale  

 om en mekanisk erstatning for sagkyndige vurderinger foretaget af bredt  

 sammensatte faglige miljøer.
Det kan ikke undgå at give stive, bureaukratiske  

 afgørelser.  

 Det er ganske uforståeligt,  

 at regeringen og Dansk Folkeparti mener, at disse ordninger og retningslinjer  

 kan erstatte faglige miljøer.
Samtidig virker det absurd, at der intet sted  

 er  

 angivet noget mere præcist om disse ordninger og retningslinjer   

 samtidig med  

 at regeringen beder Folketinget tage stilling til en stor lovpakke, hvor  

 disse  

 instrumenter er en væsentlig del af argumentationen.
Tilsyneladende er disse  

 instrumenter ikke opfundet endnu.
 Lovforslagene indeholder desuden en ekstra svaghed, idet de i  

 overvældende grad indeholder bemyndigelser til miljøministeren.
Opgavefordelingen Det forekommer overordnet meget selvmodsigende og inkonsistent,  

 at regeringen mener, at kravet om betydelig faglig ekspertise og ensartet  

 praksis berettiger en vis regional forvaltning af jordforurenings- og  

 råstofområdet, men ikke af natur- og vandområdet, endsige den overordnede  

 regionale planlægning.
Hvis der skal være konsekvens i regeringens argumentation, skal  

 den regionale forvaltning udbredes til natur, vand, planlægning, havmiljø,  

 miljøbeskyttelse etc.
Det er uforståeligt, hvorfor regeringen ikke har de  

 øvrige tværgående områder med i en regional forankring.
Det er Socialdemokratiets, Det Radikale Venstres, Socialistisk  

 Folkepartis og Enhedslistens opfattelse, at regeringens smalle aftale og  

 udmøntningen heraf på natur- og miljøområdet er udtryk for manglende rettidig  

 omhu.
Samtidig afslører strukturreformen på miljøområdet et snævert og ikke  

 fremadrettet  

 natursyn, der tager udgangspunkt i ensidige ideologiske kriterier og ikke i  

 faglige belæg.
 Alt tyder desværre på, at regeringens smalle aftale om den  

 kommunale struktur bliver Danmarkshistoriens dyreste omgang for miljøet,  

 naturen og drikkevandet.
Ændringsforslagene Ændringsforslagene stillet af S, RV,  

 SF og EL på miljøområdet i forbindelse med strukturreformen har til formål at  

 opretholde en vis form for status quo.
Forslagene skal endvidere forhindre de  

 mest grundlæggende tilbageslag for natur- og miljøbeskyttelsen, som  

 regeringens  

 og Dansk Folkepartis snævre aftale medfører.
Partierne har derfor i  

 overensstemmelse med præmissen for gennemførelsen af kommunalreformen undladt  

 at fremsætte forslag om de i øvrigt nødvendige forbedringer i miljø- og  

 naturforvaltningen  

 i Danmark.
Den samlede strukturreform Dette lovforslag er et led i den  

 samlede kommunalreform.
Socialdemokratiet, Det Radikale Venstre,  

 Socialistisk  

 Folkeparti og Enhedslisten har i forbindelse med forhandlingerne om de  

 enkelte lovforslag efter folketingsvalget måttet konstatere, at  

 regeringspartierne og Dansk Folkeparti ikke har ønsket at ændre på  

 hovedkonstruktionen i reformen.
Partiernes holdning  

 til bl.a. denne hovedkonstruktion fremgår af betænkningsbidrag til  

 lovforslag nr.
L 65. Der henvises hertil.
Personalespørgsmål Da der med dette lovforslag  

 gennemføres en ændring af nogle medarbejderes ansættelsesforhold,  

 vil Socialdemokratiet, Det Radikale Venstre, Socialistisk Folkeparti og  

 Enhedslisten her understrege de forslag, der  

 er stillet for at sikre medarbejderne ordentlige  

 arbejdsbetingelser.  

 Holdningen til de resultater, der er opnået under forhandlingerne, og de  

 ønsker, vi ikke fik imødekommet, fremgår af partiernes betænkningsbidrag til  

 lovforslag  

 nr.
L 67. Der henvises hertil.
Konkrete bemærkninger til dette  

 lovforslag Hvad angår loven om forurenet jord,  

 glæder S, RV, SF og EL sig over, at regeringen har valgt at lade størstedelen  

 af den faglige kompetence og planlægning forblive på regionalt niveau, selv  

 om  

 partierne samtidig må konstatere, at der derved sker en faglig adskillelse af  

 ansvaret for vand, råstoffer og jordforurening, der ellers hænger tæt sammen  

 i  

 praksis.
Af samme grund finder partierne det besynderligt, at regeringen har  

 valgt at lade ansvaret for tilsyn og tilladelser flytte til kommunerne,  

 hvorved  

 den faglige ekspertise bliver endnu mere spredt.
Regeringen har begrundet  

 dette  

 med, at der kun skal være én indgang for borgerne, men hvis det var den  

 reelle  

 begrundelse, kunne man jo blot lade kommunerne videreekspedere sagerne til  

 regionerne.
Derfor frygter partierne, at den reelle begrundelse for at flytte  

 ansvaret  

 for tilsyn og tilladelser til kommunerne er, at man ønsker en mere lempelig  

 praksis på området.
 Samlet finder partierne derfor, at der  

 er tale om en forringelse af gældende praksis, og vil stemme imod  

 lovforslaget,  

 medmindre partiernes ændringsforslag bliver vedtaget.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S, RV, SF og EL):
 1)  


  

 Nr.  

 4  

  

 affattes således:
»4.  

  

 I  

  

 § 8, stk. 1, 3  

  

 og  

  

 6, § 9, stk. 6, § 10, 1.  

  

 og  

  

 2.  

 pkt.,  

  

 og  

  

 § 11  

  

 ændres »amtsrådet«  

 til: »regionsrådet«.« [Ansvaret for tilladelser til ændret arealanvendelse m.v.  

 overføres til regionsrådet] 2)  

  

 I den under  

  

 nr. 5  

  

 foreslåede affattelse af  

  

 §  

 8, stk. 2,  

  

 ændres »kommunalbestyrelsen« til: »regionsrådet«.
[Ansvaret for tilladelser til ændret arealanvendelse m.v. overføres  

 til regionsrådet] 3)  


  

 Nr.  

 6  

  

 affattes således:
»6.  

  

 I  

  

 § 8, stk. 4  

  

 og  

  

 5, § 9, stk. 2  

  

 og  

  

 3,  

  

 og  

  

 § 11  

  

 ændres »Amtsrådet« til: »Regionsrådet«.« [Ansvaret for tilladelser til ændret arealanvendelse m.v.  

 overføres til regionsrådet] 4)  


  

 Nr.  

 7-10, 31  

  

 og  

  

 39  

  

 udgår.
[Konsekvens af, at hele amtsrådenes administration af loven  

 overføres til regionsrådene] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
 5)  

  

 Efter nr. 8 indsættes som nyt  

 nummer:
»01.  

  

 I  

  

 § 9, stk. 6,  

  

 ændres »§ 8, stk. 8 og 9«  

 til: »§ 8, stk. 9 og 10«.« [Konsekvensrettelse som følge af ændringen i lovforslagets § 1,  

 nr. 7] 6)  

  

 Efter nr. 10 indsættes som nyt  

 nummer:
»02.  

  

 I  

  

 § 15, nr. 3,  

  

 ændres »§ 8, stk. 8« til:  

 »§ 8, stk. 9«.« [Konsekvensrettelse som følge af ændringen i lovforslagets § 1,  

 nr. 7] Af  

 	  

 et  

  

 mindretal  

  

 (S, RV, SF og EL):
 7)  


  

 Nr.  

 16  

  

 affattes således:
 »16.  


  

 § 39, stk. 2  

  

 og  

  

 3,  

  

 affattes således:
»Stk. 2.  

  

 Regionsrådet  

 træffer afgørelse om påbud vedrørende forurening, der stammer fra  

 virksomheder,  

 som regionen efter miljøbeskyttelsesloven fører tilsyn med eller førte tilsyn  

 med på tidspunktet for virksomhedens ophør, uanset om påbudsadressaten har  

 bopæl eller rettigheder over ejendomme eller anlæg i regionen.
Regionsrådet  

 træffer endvidere afgørelse om forurening i råstofgrave og tidligere  

 råstofgrave.
Stk. 3.  

  

 Regionsrådet  

 træffer afgørelse vedrørende jordforurening på kommunalt drevne virksomheder.  

 Kommunalbestyrelsen træffer afgørelse vedrørende jordforurening på regionalt  

 drevne virksomheder.«« [Påbud til visse virksomheder overføres til regionsrådet] 8)  


  

 Nr.  

 19  

  

 affattes således:
 »19.  


  

 § 50, stk. 5, 1. pkt.,  

  

 affattes således:
»Hvis opgravning og håndtering ikke kan ske efter de i stk. 4  

 nævnte regler, eller hvis regionsrådet ønsker at modsætte sig jordens  

 genanvendelse eller at stille vilkår herfor, jf. § 51, giver  

 kommunalbestyrelsen  

 henholdsvis regionsrådet anmelderen meddelelse herom inden 4 uger efter  

 anmeldelsen.«« [Afgørelser om vilkår m.v. for genanvendelse af jord overføres  

 til regionsrådet] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
 9)  

  

 Efter nr. 19 indsættes som nyt  

 nummer:
»03.  

  

 I  

  

 § 50, stk. 6,  

  

 indsættes efter »stk. 5«:  

 »om, at opgravning og håndtering ikke kan ske efter de i stk. 4 nævnte  

 regler«.« [Indførelse af klageadgang] Af  

 	  

 et  

  

 mindretal  

  

 (S, RV, SF og EL):
 10)  


  

 Nr.  

 28  

  

 affattes således:
 28.  


  

 § 65, stk. 1  

  

 og  

  

 2,  

  

 affattes således:
»Kommunalbestyrelsen fører tilsyn med, at 1)  

 	  

 loven og de regler,  

 der er fastsat med hjemmel i loven, overholdes, 2)  

 	  

 påbud meddelt af  

 kommunalbestyrelsen efterkommes, og 3)  

 	  

 påbud meddelt af  

 regionsrådet efter § 9, stk. 2, efterkommes.
Stk. 2.  

  

 Kommunalbestyrelsen videresender sager om manglende efterkommelse af påbud  

 meddelt af regionsrådet til regionsrådet.« [Tilsyn med tilladelser til ændret arealanvendelse m.v.  

 overføres til regionsrådet, jf. ændringsforslag nr. 11] 11)  


  

 Nr.  

 30  

  

 affattes således:
»30.  

  

 I  

  

 § 66, stk. 3,  

  

 ændres »Amtsrådet« til:  

 »Regionsrådet«, og »amtsrådet« ændres to steder til: »regionsrådet«.« [Tilsyn med tilladelser til ændret arealanvendelse m.v.  

 overføres til regionsrådet] 12)  

  

 I den under  

  

 nr. 43  

  

 foreslåede ændring af  

  

 §  

 82, stk. 1,  

  

 udgår »og miljøministerens«.
»43.  

  

 I  

  

 § 82, stk. 1,  

  

 ændres »amtsrådets« til:  

 »regionsrådets«.« [Konsekvens af ændringsforslag nr. 7, hvor påbud til visse  

 virksomheder overføres til regionsrådet] 13)  


  

 Nr.  

 44  

  

 affattes således:
 »44.  


  

 § 82, stk. 2,  

  

 affattes således:
»Stk. 2.  

  

 Kommunalbestyrelsen kan påklage regionsrådets afgørelse, og regionsrådet kan  

 påklage kommunalbestyrelsens afgørelser.«« [Konsekvens af ændringsforslag nr. 7, hvor påbud til visse  

 virksomheder overføres til regionsrådet] Bemærkninger Til nr. 1-4, 7, 8 og 10-13 Ændringerne er en konsekvens af, at myndighedsansvaret for  

 tilladelser til byggeri og anlægsarbejde på og ændret arealanvendelse af  

 kortlagte arealer ønskes overført fra amtsrådene til regionsrådene.
Ligeledes  

 overføres myndighedsansvaret for påbud til grundejere om mindre afværgetiltag  

 på kortlagte, alment tilgængelige udendørsarealer til regionsrådet.
Endvidere overføres hele amtsrådenes myndighedsansvar for påbud  

 vedrørende jordforurening, der kommer fra visse større virksomheder, til  

 regionsrådene.
Desuden overføres amtsrådenes kompetence til at stille vilkår  

 for eller modsætte sig genanvendelse af jord, der hidrører kortlagte arealer,  

 til regionsrådet.
 Der foreslås samtidig konsekvensændringer i bestemmelserne om tilsyn  

 og klage m.v.
Til nr. 5 og 6 Ændringsforslagene er alene af lovteknisk karakter.
Forslagene  

 er foranlediget af, at der med lovforslagets § 1, nr. 7, i § 8 indsættes et  

 nyt  

 stk. 6, hvorved stk. 6-9 bliver stk. 7-10.
Til nr. 9 Ændringsforslaget har til formål at sikre, at der kan klages  

 over afgørelser i samme omfang som efter gældende regler.
Med lovforslagets § 1, nr. 19, overtager kommunalbestyrelsen  

 amtsrådets hidtidige kompetence efter lovens § 50, stk. 5, jf. § 51, til at  

 modsætte sig eller stille vilkår for en anmeldt genanvendelse af jord.
Efter  

 de  

 gældende regler er der adgang til at klage over amtsrådets afgørelser efter  

 stk. 5. Denne klageadgang er utilsigtet blevet afskåret med det fremsatte  

 lovforslag, hvilket ændringsforslaget retter op på.
Derimod kan der i dag ikke klages over en kommunalbestyrelses  

 afgørelser efter stk. 5. Dette foreslås ikke ændret.
Det, som  

 kommunalbestyrelsen  

 påser efter den gældende § 50, stk. 5, er, om en anmeldt genanvendelse af  

 jord  

 er i overensstemmelse med gældende regler, jf. § 50, stk. 4.  

 Kommunalbestyrelsen  

 påser således, om en anmeldt genanvendelse af jord er i overensstemmelse med  

 regler om anmeldeordningen fastsat i medfør af § 50, stk. 3, og regler om  

 genanvendelse af jord fastsat i medfør af § 51.
Som nævnt i bemærkningerne til L 91 om ændring af  

 miljøbeskyttelsesloven har Ombudsmanden henvendt sig til Folketingets  

 Retsudvalg og Kommunaludvalg om myndighedsinhabilitet.
Ombudsmanden har  

 særlig  

 udtrykt retssikkerhedsmæssig betænkelighed i sager (efter  

 miljøbeskyttelsesloven),  

 der vedrører kommunale virksomheder, hvor kommunen er både tilladelses- og  

 tilsynsmyndighed, og hvor klageadgang samtidig er afskåret. Ændringsforslaget  

 tjener således tillige til afhjælpning af eventuelle habilitetsproblemer via  

 en  

 klageadgang til en uvildig myndighed (Miljøklagenævnet).
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin,  

 Siumut og Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 90 Bilagsnr.
Titel 1 Høringsnotat fra miljøministeren 2 Meddelelse om høringssvar 3 Oversigt over klagesystemet med angivelse af, hvem der  

 kan klage, hvor der kan klages til, og ændringer i henhold til lovforslagene  

 samt plancher, der blev brugt ved den tekniske gennemgang af de enkelte  

 lovforslag 4 Tidsplan for udvalgets behandling af lovforslaget 5 Meddelelse om materiale fra Amtsrådsforeningen 6 Ændringsforslag fra miljøministeren 7 1. udkast til betænkning 8 Notat vedrørende myndighedshabilitet i forbindelse med  

 kommunalreformen, fra miljøministeren 9 2. udkast til betænkning Oversigt over spørgsmål og svar vedrørende L 90 Spm.nr.
Titel 1 Spm. om, hvilke ændringer høringsfasen har givet  

 anledning til, til miljøministeren, og ministerens svar herpå 2 Spm. om erfaringsopsamling om forurenet jord, til  

 miljøministeren, og ministerens svar herpå 3 Spm. om forholdet mellem fordelingen af midler og opgaver  

 i forbindelse med forurenet jord, til miljøministeren, og ministerens svar  

 herpå 4 Spm. om sikring af sammenhæng mellem administrationen af  

 forurenet jord og af grund- og overfladevand, til miljøministeren, og  

 ministerens  

 svar herpå 5 Spm. om teknisk bistand til ændringsforslag, til  

 miljøministeren, og ministerens svar herpå Bilag 2 Nogle af udvalgets spørgsmål til  

 miljøministeren og dennes svar herpå Spørgsmålene og miljøministerens svar herpå er optrykt  

 efter ønske fra S, RV, SF og EL.
 Spørgsmål 2:
Hvordan sikres der med lovforslaget en samlet erfaringsopsamling  

 om forurenet jord fra alle virksomheder, uanset om de i fremtiden håndteres  

 af  

 kommune, region eller stat? Svar:
Loven indeholder i dag en bred vifte af bestemmelser, der sikrer  

 samarbejde, koordinering og erfaringsopsamling mellem de relevante  

 myndigheder  

 på lovens område.
Som kort beskrevet i det følgende, videreføres disse  

 bestemmelser med lovforslaget, hvilket grundlæggende set indebærer, at  

 grundlaget for erfaringsopsamling om forurenet jord ikke ændres med dette  

 lovforslag.
I dag er opgaven med at føre tilsyn med og give påbud til  

 virksomheder delt mellem amterne og kommunerne.
Med lovforslaget deles  

 opgaven  

 mellem staten og kommunerne.
Lovforslaget indebærer således ikke en  

 opsplitning  

 på flere myndigheder på dette punkt.
Endvidere er det i dag amterne og efter lovforslaget vil det  

 være regionerne, der står for den offentlige jordforureningsindsats.
Dette  

 omfatter også den erfaringsopsamling, som amtet og fremover regionen  

 foretager  

 efter jordforureningslovens § 17. Som det fremgår af bemærkningerne til  

 lovforslaget,  

 jf. bemærkningerne til nr. 1-3, tilsigter lovforslaget ingen ændring på dette  

 punkt  udover myndighedsskiftet fra amt til region.
Lovens system er i  

 øvrigt  

 i dag og fremover, at opgaven med at kortlægge mulig jordforurening foregår i  

 samarbejde med kommunalbestyrelsen, jf. jordforureningslovens § 3. På linje  

 hermed indeholder lovforslaget en ny §  

 8 a,  

 der sikrer den fornødne koordinering mellem kommune og region i sager om  

 byggeri på eller ændret anvendelse af kortlagte arealer.
Herudover kan jeg oplyse, at Depotrådet i dag og efter  

 lovforslaget har til opgave, at følge miljømyndighedernes administration af  

 loven, jf. jordforureningslovens § 24. I dette regi foregår en dialog, og der  

 udarbejdes en årlig redegørelse om jordforurening.
Dette er med til at sikre  

 den fornødne erfaringsopsamling.
 Hertil kommer, at amtsrådet  fremover regionsrådet  fører  

 tilsyn med og overvåger udviklingen i forureningstilstanden i jorden, jf.  

 jordforureningslovens § 66.
 Spørgsmål 3:
Giver det mening at lægge langt de fleste midler (ca. 263  

 mio. kr.) og langt de største opgaver i forhold til forurenet jord hos  

 regionerne, men af principielle årsager fastholde at tildele kommuner og  

 stat hhv. ca. 6 og 0,6 mio. kr. med tilhørende opgaver  for kommunernes  

 vedkommende fordelt på 99 enheder? Svar:
Udgangspunktet for forhandlingerne om fordelingen af de  

 økonomiske ressourcer mellem staten og de kommunale parter i forhold til  

 dette  

 lovforslag har  som det sædvanligt er  været, at pengene skal  

 følge med opgaverne.  

 Dette gælder også i de tilfælde, hvor der overføres relativt få opgaver.
Som  

 det fremgår af de årlige bloktilskudsaktstykker, er det i øvrigt ikke  

 ualmindeligt, at der i forbindelse med ændringer i opgavevaretagelsen på  

 miljøområdet kompenseres relativt små beløb.
 Spørgsmål 4:
Hvordan vil ministeren i fremtiden sikre sammenhæng mellem hele  

 administrationen af forurenet jord på regionalt niveau på den ene  

 side og sikring af grund- og overfladevand på den anden side, når  

 sidstnævnte lægges på kommunalt plan? Svar:
 Jeg mener ikke, at placeringen af vand- og jordopgaver på forskellige  

 myndighedsniveauer vil forringe varetagelsen af opgaverne.
 Det er rigtigt, at der er en nær indbyrdes sammenhæng mellem  

 vandområdet og jordforureningsopgaverne.
Det er imidlertid ikke sådan, at jordforureningsopgaver og  

 vandplanlægningsopgaver i dag løses som én sammenhængende opgave af de samme  

 personer.
Allerede i dag koordineres der  for eksempel i form af  

 dataudveksling mellem de involverede enheder i amterne.
Efter kommunalreformen vil der også skulle gennemføres en  

 koordinering blandt andet gennem udveksling af data mellem regionernes  

 jordforureningsenheder og vandplanlægningsenhederne i henholdsvis staten og  

 kommunerne.
Dette vil kunne foregå fuldt så tilfredsstillende som i dag.
 .
