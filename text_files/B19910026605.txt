I medfør af § 7 b og § 19, stk. 3 og 4, i lov om veterinærvæsenet samt om udøvelse af dyrlægegerning, jf. lovbekendtgørelse nr. 492 af 28. juni 1990, fastsættes:
 § 1.  Fisk, der indeholder lægemidler eller andre  

 tilførte biologisk virksomme stoffer, må ikke aflives med henblik på  

 anvendelse til menneskeføde.
§ 2.  En dyrlæge, der har ordineret behandling af fisk  

 med et af de i § 1 nævnte stoffer, skal, såfremt der er fastsat en  

 tilbageholdelsestid for det pågældende stof, jf. bilaget, skriftligt give  

 ejeren meddelelse om den fastsatte tilbageholdelsestid mellem tilførslen af  

 stoffet og aflivningen.
Kopi af den udleverede meddelelse skal opbevares af  

 dyrlægen i mindst 1 år.
 § 3.  Fisk aflivet inden udløbet af den i bilaget  

 nævnte tilbageholdelsestid må ikke overdrages med henblik på anvendelse til  

 menneskeføde.
 Stk. 2.  Ved overdragelse af levende fisk, der er  

 omfattet af en tilbageholdelsesfrist, jf. bilaget, skal overdrageren give en  

 skriftlig meddelelse til erhververen om den fastsatte tilbageholdelsestid.
 § 4.  Overtrædelse af bestemmelserne i §§ 1-3 straffes  

 med bøde.
Stk. 2.  Bødeansvar for overtrædelse af §§ 1 og 3 kan  

 pålægges, selv om overtrædelsen ikke kan tilregnes den pågældende som  

 forsætlig eller uagtsom.
For sådant bødeansvar fastsættes ingen  

 forvandlingsstraf.
 Stk. 3.  Efter dyrlægelovens § 19, stk. 5, kan der for  

 overtrædelser, der begås af et aktieselskab, anpartsselskab, andelsselskab  

 eller lignende, pålægges selskabet som sådant bødeansvar.
 § 5.  Bekendtgørelsen træder i kraft den 1. juni 1991.  

 Samtidig ophæves bekendtgørelse nr. 199 af 21. marts 1988 om forebyggelse af  

 lægemiddelrester i fisk til menneskeføde.
