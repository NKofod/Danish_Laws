Ankenævnet fandt, at der ikke havde været tilstrækkelig  

 grundlag for at tilbagekalde orlovsbevillingen.
Ankenævnet lagde  

 vægt på, at medlemmet efter reglerne i Direktoratet for  

 Arbejdsløshedsforsikringens bekendtgørelse nr. 1142 af 20.  

 december 1995 om optagelse i en arbejdsløshedskasse for  

 selvstændig erhvervsdrivende § 3 må anses for at have været  

 lønmodtager ved orlovens bevilling, uanset at hun var medejer af den  

 virksomhed, hun var ansat i, fordi hun ikke kunne anses for at have  

 afgørende indflydelse i virksomheden.
Tilbagekaldelse af orlovsbevilling  

 prøvelse af præjudicielle spørgsmål Medlemmet indgav ansøgning om børnepasningsorlov som  

 forsikret lønmodtager og fik bevilget orlov for perioden 25. marts  

 1996 til 23 marts 1997 forlænget med ferie til den 27. april 1997.Der  

 var aftalt nærmere med arbejdsgiveren om hendes tilbagevenden, og der  

 var ansat en afløser i orlovsperioden.
Den 26. marts 1997 rettede kassen henvendelse til arbejdsformidlingen,  

 idet kassen havde erfaret, at medlemmet var medindehaver af den virksomhed,  

 som hun havde orlov fra.
Kassen bad arbejdsformidlingen træffe  

 afgørelse om, hvorvidt orlovsbevillingen kunne opretholdes.
Det  

 fremgik af kassens oplysninger, at medlemmet ejede 37, 5 % af anparterne i  

 det selskab hvor hun var ansat og, hvor hendes samlever var  

 direktør.
 Arbejdsformidlingen traf  afgørelse den 10. april 1997. Ved denne  

 afgørelse fandt arbejdsformidlingen, at forudsætningerne for  

 bevillingen af børnepasningsorloven var urigtige, hvorfor  

 arbejdsformidlingen tilbagekaldte bevillingen.
 Kassen klagede den 7. maj 1997 over tilbagekaldelsen af bevillingen.  

 Kassen fandt, at medlemmet måtte betragtes som lønmodtager.
 Arbejdsformidlingen oplyste, at afgørelsen beroede på et brev  

 fra kassen, hvorefter medlemmet i arbejdsløshedsforsikringslovens  

 forstand ikke var at betragte som lønmodtager, men som  

 selvstændig erhvervsdrivende.
 Arbejdsformidlingen fandt ikke hjemmel til at træffe  

 afgørelse om, hvorvidt medlemmet som selvstændig  

 erhvervsdrivende opfyldte betingelserne for opnåelse af orlov.  

 Arbejdsformidlingen henviste til, at dette forudsatte, at kassen for  

 selvstændige attesterede, at medlemmet  sandsynliggjorde, at det er  

 muligt at ophøre med arbejdet i virksomheden i orlovsperioden.
 Arbejdsformidlingen oplyste, at medlemmet havde søgt  

 børnepasningsorlov for perioden 28. april 1997 til 25. januar 1998.  

 Arbejdsformidlingen havde meddelt medlemmet, at arbejdsformidlingen ikke har  

 mulighed for at tage stilling til den ansøgte orlov, idet den  

 tidligere orlov var tilbagekaldt og indbragt for Arbejdsmarkedets  

 Ankenævn bl. a. med henblik på at ankenævnet  tog stilling  

 til, om hun i arbejdsløshedsforsikringslovens forstand var  

 lønmodtager eller selvstændig.
 Ankenævnet fandt, at der ikke havde været tilstrækkelig  

 grundlag for at tilbagekalde orlovsbevillingen.
 Ankenævnet lagde vægt på, at medlemmet måtte anses  

 for at have været lønmodtager ved orlovs bevillingen, uanset at  

 hun var medejer af den virksomhed, hun var ansat i, fordi hun ikke kunne  

 anses for at have afgørende indflydelse i virksomheden.
 Ankenævnet ændrede således arbejdsformidlingens  

 afgørelse.
