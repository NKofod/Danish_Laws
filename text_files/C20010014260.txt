Vejledning om ændring af vejledende  

 retningslinier for samarbejdet mellem de sociale myndigheder og  

 kriminalforsorgens institutioner og afdelinger Siden udsendelsen af de vejledende retningslinier i april  

 1998 er der sket en række ændringer i de regelsæt, som  

 vedrører retningsliniernes primære persongrupper og de  

 offentlige myndigheders indsats.
 Regelændringerne er i overensstemmelse med  

retningsliniernes anbefalinger om et udbygget samarbejde mellem  

 myndighederne på såvel regionalt og lokalt niveau som i den  

 fælles personsag.
 En følgegruppe med repræsentanter for  

 Socialministeriet, Direktoratet for Kriminalforsorgen og de kommunale parter  

 følger udviklingen i det regionale samarbejde i første omgang i  

 5 år og evaluerer udviklingen i samarbejdet med handleplaner m.v.  

 Følgegruppen har i januar 2001 afgivet en midtvejsrapport med  

 anbefalinger til det fortsatte arbejde.
 Retningslinierne vil blive revideret i forbindelse  

 med udløbet af den 5-årige følgeperiode medio 2003,  

 hvorfor der i dette supplementsblad  alene sker en beskrivelse af de  

 væsentligste ændringer i regelgrundlaget.
 Retningsliniernes fulde ordlyd er i øvrigt  

 at finde i de sociale lovsamlinger og på Socialministeriets hjemmeside  

www.sm.dk   under lovgivning.
Samarbejde om den sociale indsats Socialreformen, der trådte i kraft i sommeren 1998,  

 indførte en række krav til den måde, amter og kommuner  

 skal tilrettelægge indsatsen, ikke mindst, når det drejer sig om  

 at hjælpe de socialt mest udsatte.
Af særlig betydning for de  

 socialt udsatte skal her nævnes følgende:
En gensidig forpligtelse for kommune og amtet til at  

 samarbejde i forbindelse med løsningen af opgaver, de har efter  

 lovgivningen på det sociale område med henblik på en samlet  

 og helhedsorienteret indsats.
Dette gælder både på det  

 overordnede plan, hvor det er  vigtigt, at der i fællesskab mellem  

 amter og kommuner udvikles samarbejdsmodeller for den samlede  

 støttende indsats, og på det individuelle plan, hvor der fx ved  

 opstilling af en handleplan bør være tæt sammenhæng  

 mellem amtets og kommunens tilbud.
 Herudover indeholder lovgivningen bestemmelser om  

 brugerinddragelse og brugerindflydelse i forhold til den enkelte borger, i de  

 enkelte tilbud og i den overordnede tilrettelæggelse og udnyttelse af  

 tilbuddene.
 I forhold til den enkelte borger danner en handleplan  

 rammen for en samarbejdsproces med borgeren, hvor mål for indsatsen  

 afstemmes med borgerens ønsker og forudsætninger for  

 nærmere at kunne fastlægge de konkrete tilbud.
Handleplaner   voksne Handleplaner for voksne i det sociale system:
Serviceloven Efter den gældende bestemmelse i servicelovens  

 § 111 har kommunen eller amtskommunen pligt til at tilbyde at udarbejde  

 skriftlige planer (handleplan) for indsatsen for personer med betydelig  

 nedsat fysiske eller psykisk funktionsevne eller personer med særlige  

 sociale problemer, der ikke har eller kun med betydelig støtte kan  

 opholde sig i egen bolig, eller som i øvrigt har behov for betydelig  

 støtte for at forbedre de personlige udviklingsmuligheder.
 Kommunen eller amtskommunen kan dog udarbejde en skriftlig  

 plan for indsatsen, når det skønnes hensigtsmæssigt for at  

 inddrage personen eller for at opnå en sammenhængende  

 indsats.
 Hertil kommer, at kommunen og amtskommunen som mere  

 generelt princip kan vælge at udarbejde handleplaner til støtte  

 for sagsbehandlingen i de enkelte sager.
 Planen skal angive formålet med indsatsen og  

 endvidere hvilken indsats, der er nødvendig for at opnå  

 formålet, den forventede varighed af indsatsen samt særlige  

 forhold om boform, beskæftigelse, personlig hjælp, behandling,  

 hjælpemidler m.v. og den bør udarbejdes ud fra modtagerens  

 forudsætninger og så vidt muligt i samarbejde med denne.
Pr. 1. januar 2002 skal  kommuner og amtskommuner   ud  

 over de tilfælde, hvor de har pligt til at udarbejde handleplaner  

 altid skønne om, hvorvidt der er behov for at tilbyde at der  

 udarbejdes en handleplan.
I dette skøn skal den voksnes eventuelle  

 ønske om at få en handleplan indgå med vægt.
Ved  

 vurderingen af behovet for en handleplan skal der tages hensyn til den  

 voksnes samlede funktionsevne og behov, samt karakteren, omfanget,  

 sværhedsgraden og tidshorisonten for den indsats, der er brug for.
Ændringen skønnes at bevirke, at handleplaner  

 vil blive brugt i flere tilfælde.
Den udvidede brug af handleplaner er  

 et element i  L 162 af 29. maj 2001 (indførelse af en grundtakstmodel  

 for visse sociale serviceydelser i stedet for delt finansiering).
Aktivloven Fra 1. januar 2001 har kommunerne pligt til at lave en  

 skriftlig plan for kontanthjælpsmodtagere med andre problemer end  

 ledighed (Lov nr. 1306 af 20. december 2000). Bestemmelsen har til  

 formål at skabe større målrettethed og øget  

 brugerindflydelse i aktiveringsindsatsen overfor personer, der har psykiske  

 eller fysiske helbredsproblemer eller mangler grundlæggende sociale  

 færdigheder.
Handleplaner i kriminalforsorgen Tilsynsklienter i Kriminalforsorgen i Frihed (KIF) Kriminalforsorgens afdelinger er forpligtet til   i  

 samarbejde med den dømte   at lave planer for alle  

 tilsynsforløb (og tiden derefter), uanset om tilsynet er fastsat i  

 forbindelse med betinget dom, dom til psykiatrisk behandling,  

 samfundstjeneste, prøveløsladelse eller lignende.
Der vil efter 1.7.2001, hvor lov om straffuldbyrdelse er  

 trådt i kraft, komme reviderede cirkulærer m.v. på  

 tilsynsområdet.
Forpligtelsen til at udfærdige handleplaner  

 fastslås også i de nye regelsæt.
Afsonere i fængsler og arresthuse Kriminalforsorgens fængsler bliver fra 1.7.2001  

 forpligtet til   i samarbejde med den indsatte   at lave planer for  

 afsoningsperioden (og tiden derefter). En sådan forpligtelse har  

 eksisteret i forhold til unge under 25 år med fremmed etnisk baggrund  

 siden sommeren 2000. Det kan i visse tilfælde undlades at lave  

 afsonings- og udslusningsplan, hvis den indsatte kun skal afsone 60 dage  

 eller mindre.
Der skal dog altid laves en plan, hvis den indsatte er under 18  

 år, er under 26 år og har anden etnisk baggrund end dansk, ikke  

 skønnes at være sikret passende ophold eller underhold efter  

 løsladelsen eller har forsørgelsespligt over for børn,  

 som de sociale myndigheder som følge af afsoningen har tilbudt  

 hjælpeforanstaltninger.
Handlekommune Reglerne om opholds- og handlekommune er reguleret i  

 retssikkerhedslovens § 9. Efter lovens § 9, stk. 1 er hovedreglen,  

 at det er den kommune, hvor borgeren faktisk har ophold, der har pligt til at  

 yde hjælp.
Udgangspunktet er således, at det er den kommune,  

 hvori fængslet/kriminalforsorgsinstitutionen er beliggende, der er  

 handlekommune i relation til en social indsats.
Ved en lovændring (L 117 af 2. marts 1999 om bl.a.  

 mellemkommunal refusion) er den før bistandslovsreformen anvendte  

 praksis, jf. side 13 i Retningslinierne,  nu lovfæstet i  

 retssikkerhedslovens § 9, stk. 7, således at opholdskommunen,  

 når der er særlige grunde hertil, med borgerens samtykke kan  

 aftale, at den tidligere opholdskommune er handlekommune.
Der vil foreligge  

 særlige grunde, når opholdet i den nye kommune fx skyldes, at  

 pågældende skal opholde sig i institutioner under  

 Kriminalforsorgen.
 Socialministeriet har i vejledning af 7. juni 2000 om lov  

 om retssikkerhed og administration på det sociale område i  

 overensstemmelse med hidtidig praksis anbefalet, at der indgås aftale  

 om, at tidligere opholdskommune forbliver handlekommune, fx ved kriminelle  

 personers ophold i fængsler, arresthuse og pensioner.
 Det er i vejledningen præciseret, at hvis en  

 tidligere kommune efter aftale med en anden kommune er handlekommune, skal  

 handlekommunens afgørelser behandles af det sociale nævn, som  

 handlekommunen hører under.
Hvis den indsatte ikke vil samtykke i, at en tidligere  

 opholdskommune er handlekommune, er det beliggenhedskommunen, der er opholds-  

 og handlekommune.
Beliggenhedskommunen vil efter retssikkerhedslovens  

 § 9 a, stk. 1, nr. 6, have ret til mellemkommunal refusion for udgifter  

 til bl.a. kontanthjælp, hjælp efter serviceloven m.v.
Kun hvis  

 borgeren inden opholdet i institutioner under Kriminalforsorgen havde  

 opholdskommune i samme kommune, som institutionen ligger i, er der ikke ret  

 til mellemkommunal refusion.
Kontanthjælpsregler Kontanthjælpsbekendtgørelsen Bekendtgørelse nr. 559 af 21/06/2000  

 fastlægger særlige regler for kontanthjælp til personer,  

 der er varetægtsfængslet eller indsat til afsoning af straf i  

 fængsel eller arresthus.
 Beskrivelsen af den personkreds,  der er omfattet af  

 reglerne, er ændret, således at det alene er personer, der er  

 varetægtsfængslet eller indsat til afsoning i fængsel eller  

 arresthus,  kan få udbetalt hjælp med de beløb, der  

 fremgår af bestemmelserne i bekendtgørelsen.
 Med bekendtgørelsen er det tydeliggjort, at  

 kontanthjælpen til den omhandlede personkreds er indtægtsbestemt,  

 og at indtægter også omfatter kostbeløb, arbejdspenge m.v.  

 udbetalt af fængsler og arresthuse.
Derudover kan det nævnes, at principperne om  

 støtte til bevarelse af boligen er ændret, hvorved reglerne om  

 særlig støtte i § 34 i aktivloven ikke længere finder  

 anvendelse.
Endelig er der mindre ændringer omkring ydelse af  

 hjælp til forsørgelse af den indsattes børn.
Kontanthjælp i øvrigt De særlige regler efter bekendtgørelsen  

 omfatter ikke personer, der er udstationerede, anbragte i henhold til  

 straffelovens § 49, stk. 2, domfældte i henhold til  

 straffelovens § 68 og 69, prøveløsladte,  

 prøveudskrevne, betinget dømte og personer, der har fået  

 tiltalefrafald med eller uden særvilkår, personer, der har  

 fået udsættelse med afsoning af frihedsstraf eller er betinget  

 benådet, personer, der er anbragt på hospital i henhold til  

 domstolsafgørelse (medmindre de midlertidigt er overført fra et  

 fængsel eller arresthus), varetægtssurrogatanbragte og  

 lignende.
Denne personkreds vil være berettiget til at modtage  

 kontanthjælp, hvis de opfylder de almindelige betingelser herfor,  

 herunder betingelsen om, at den pågældende skal have udnyttet  

 sine arbejdsmuligheder.
Hvis dommen/afgørelsen i sig selv betyder, at  

 den pågældende ikke kan påtage sig et arbejde, vil den  

 pågældende ikke opfylde betingelsen om udnyttelse af  

 arbejdsmulighederne og således ikke være berettiget til  

 hjælp efter aktivloven.
 Undtagelserne for rådighedsforpligtelsen i  

 aktivlovens § 13 finder også anvendelse, således at de  

 omhandlede personer fx vil være berettiget til kontanthjælp, hvis  

 de ikke er i stand til at stå til rådighed for arbejdsmarkedet af  

 helbredsmæssige årsager.
Sex-kriminelle I 1997 iværksattes en forsøgsordning med  

 behandling af sex-kriminelle.
Forsøget blev en succes, idet ordningen  

 har haft en årlig tilgang, der har været dobbelt så stor  

 som forventet.
På baggrund af en positiv evalueringsrapport fra  

 september 2000 er der fra 2001 afsat midler til at udvide ordningen og  

 fortsætte behandlingen af sex-kriminelle.
 Rapporten pegede på, at der var behov for yderligere  

 information om behandlingsmulighederne m.v. med henblik på en fortsat  

 udbygning af samarbejdet mellem de sociale myndigheder og kriminalforsorgen i  

 disse sager.
Alternativ afsoning  

 (fra § 49, stk. 2 i straffeloven til § 78 i lov om  

 straffuldbyrdelse) Afsoning i en behandlingsinstitution uden for  

 fængsel eller arresthus er indtil 30. juni 2001 sket i medfør af  

 straffelovens § 49, stk. 2.
Den 1. juli 2001 er den ny lov om straffuldbyrdelse som  

 nævnt trådt i kraft.
Reglerne om tilladelse til alternativ  

 afsoning findes i lovens § 78. De nye bestemmelser er på de fleste  

 områder en videreførelse af de hidtil gældende regler.
Dog  

 indeholder lovens § 78, stk. 2 en udtrykkelig hjemmel til/forventning om  

 alternativ afsoning for alle unge under 18 år, »medmindre afgørende hensyn til  

 retshåndhævelsen taler imod anbringelse uden for fængsel  

 eller arresthus«.
Samtidig  

 indføres en ny type ungdomssanktion, rettet mod de hårdest  

 belastede unge, som har udsigt til en dom på mellem 30 dage og 1 (1½)  

 års fængsel.
Udgangspunktet vil derfor fremover være, at  

 unge under 18 år bør afsone hele deres fængselsstraf i  

 døgninstitutioner/opholdssteder for børn og unge eller i  

 kriminalforsorgens pensioner.
Kun i helt enkeltstående tilfælde,  

 f.eks. hvor unge får en ubetinget fængselsstraf på mere end  

 1½ år, bør det kunne komme på tale at lade afsoningen  

 starte i fængsel eller arresthus.
 Udover lovfæstelsen af reglerne for unge afsonere  

 sker der en vis uddelegering af beslutningskompetence, idet fængsler og  

 arresthuse fremover vil kunne give tilladelse til alternativ afsoning i de  

 sidste tre måneder af et afsoningsforløb   uden at skulle  

 forelægge spørgsmålet for Direktoratet for  

 Kriminalforsorgen.
Unge Siden udsendelsen af retningslinierne er der kommet  

 mange nye regler m.v. om behandlingen af sager vedrørende børn  

 og unge, bl.a. er der som nævnt vedtaget den såkaldte  

 ungdomssanktion.
Der vil derfor i efteråret 2001 blive udsendt et  

 særligt supplementsblad om dette område.
Socialministeriet og Direktoratet for  

 Kriminalforsorgen, den 26. juli 2001 Grethe Buss og Annette Esdorf Bilag 1 Brev fra kontaktgruppen mellem Socialministeriet og  

 Direktoratet for Kriminalforsorgen København, den 26. juli 2001 Til:  

 kriminalforsorgens institutioner og afdelinger,  

 kommunernes socialforvaltninger samt  

 amternes  social- og sundhedsforvaltninger I april 1998 udsendte socialministeren og  

 justitsministeren »Vejledende  

 retningslinier for samarbejdet mellem de sociale myndigheder og  

 kriminalforsorgens institutioner og afdelinger «.
 Det blev samtidig besluttet, at man fra centralt hold  

 ville følge udviklingen i en 5-års periode, herunder at man  

 midtvejs i forløbet skulle se på, om der var behov for revision  

 af retningslinierne, og om der kunne spores en effekt på det regionale  

 og lokale samarbejde.
Der udsendes hermed:
»SKAK * SKOK  

 Midtvejs i den 5årige opfølgningsperiode   en rapport om  

 udviklingen i samarbejdet mellem de sociale myndigheder og  

 kriminalforsorgen« Kontaktgruppen mellem Socialministeriet og Direktoratet  

 for Kriminal-forsorgen skal opfordre til, at rapportens konklusioner og  

 anbefalinger gøres til genstand for drøftelser i de regionale  

 fora, hvor sådanne er etableret.
 I de områder, hvor der ikke findes formelle  

 samarbejdsstrukturer, er det håbet, at rapporten kan inspirere til en  

 revurdering af behovet for et samarbejdsforum på tværs af  

 sektorerne.
Positive resultater Som det vil fremgå af rapporten, har der efter  

 udsendelsen af de vejledende retningslinier mange steder i landet været  

 taget en række initiativer i forhold til udvikling af  

 samarbejdsrelationerne   og stort set alle steder med positive resultater til  

 følge.
 Der ses blandt andet en øget opmærksomhed  

 omkring fælles klienter med misbrugsproblemer og/eller psykiske  

 lidelser.
Opmærksomhed omkring unge lovovertrædere Derimod synes der fortsat at mangle en del i samarbejdet  

 omkring de helt unge lovovertrædere, hvorfor man fra kontaktgruppens  

 side skal opfordre til, at denne fælles klientgruppes behov tages op i  

 såvel regionale som lokale fora.
Supplementsblad om ændrede regler De vejledende retningslinier forventes at skulle  

 gennemgå en grundig revision ved den 5-årige følgeperiodes  

 udløb, men da der siden udsendelsen i april 1998 er sket en del  

 regelændringer, vedlægges et supplementsblad, hvor de  

 væsentligste af disse ændringer er beskrevet.
Mulighed for deltagelse i ekstern evaluering Der vil i den resterende følgeperiode blive  

 iværksat en ekstern evaluering af samarbejdets betydning for den  

 enkelte, fælles klient.
I den forbindelse vil følgegruppen gerne  

 i kontakt med et eller flere samarbejdsprojekter, som kunne tænkes at  

 indgå i en sådan evaluering.
 Henvendelse om eventuel deltagelse i den eksterne  

 evaluering   eller om eventuelle spørgsmål i forbindelse med  

 midtvejsrapporten - kan rettes til en af følgegruppens  

 sekretærer: Lene Hundborg, Socialministeriet, tlf. 3392 92 96, eller  

 Lisbeth Hansen, Direktoratet for Kriminalforsorgen, tlf. 3311 5022   303.
