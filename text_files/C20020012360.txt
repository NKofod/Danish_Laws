Vejledning om prøveansættelser  

 som centerjordemoder for  

 udenlandske jordemødre, der ikke er omfattet af EF´s  

 direktiver vedrørende jordemødre eller den nordiske  

 overenskomst1) 1. Indledning Formålet med denne vejledning er at orientere om de  

 krav, Sundhedsstyrelsen stiller for at udstede begrænset og varig  

 autorisation som jordemoder, herunder om vilkår for  

 prøveansættelser.
Det fremgår af Sundhedsstyrelsens  

 "Vejledning om autorisation af jordemødre uddannet i  

 udlandet", at en positivt evalueret ansættelse som jordemoder  

 på sygehus med specialafdeling i gynækologi og obstetrik  

 indgår som et nødvendigt element i Sundhedsstyrelsens  

 beslutningsgrundlag ved udstedelsen af varig autorisation som jordemoder i  

 Danmark til jordemødre, der ikke er omfattet af EF´s direktiver  

 vedrørende jordemødre eller den nordiske overenskomst.
Begrænset autorisation Begrænset autorisation som jordemoder til  

 prøveansættelser kan gives til ansøgere, der i udlandet  

 har gennemført en uddannelse, som Sundhedsstyrelsen vurderer kan  

 ligestilles med en dansk jordemoderuddannelse.
I vurderingen indgår  

 redegørelse fra en institution, der uddanner jordemødre.
Varig autorisation Varig autorisation som jordemoder kan gives til  

 ansøgere, som har:
en uddannelse, der kan ligestilles med en dansk  

 jordemoderuddannelse gennemført mindst 6 måneders  

 prøveansættelse med begrænset autorisation som jordemoder  

 som centerjordemoder på sygehus med specialafdeling i gynækologi  

 og obstetrik, med positiv evaluering bestået prøve ved en jordemoderuddannelse i lovgivning  

 og administrative forskrifter af betydning for udøvelse af erhvervet  

 som jordemoder bestået prøver i anæstesi, analgesi og farmakologi  

 ved en af de danske jordemoderuddannelser.
Hvis ansøgerens uddannelse  

 kan ligestilles med den danske uddannelse med hensyn til ovennævnte  

 emneområder, kan krav om prøve frafaldes gennemført supplerende uddannelse, hvor dette er foreskrevet  

 af Sundhedsstyrelsen.
Ansøger må selv skaffe sig  

 prøveansættelse.
Sundhedsstyrelsen kan ikke pålægge  

 amtskommuner eller Hovedstadens Sygehusfællesskab at ansætte  

 personale uden om de normale ansættelsesprocedurer og finder heller  

 ikke dette ønskeligt, idet udenlandske jordemødre skal  

 ansættes på baggrund af et reelt behov for jordemoderarbejdskraft  

 i afdelingen og skal således ikke af personalet opfattes som placeret i  

 afdelingen.
2. Krav til den deltagende afdeling Den deltagende afdeling skal opfylde følgende  

 betingelser:
 afdelingen skal varetage klinisk uddannelse af  

 jordemoderstuderende.
 den udenlandske jordemoder skal være under supervision.  

 Centerleder/overjordemoder/chefjordemoder er ansvarlig for supervisionen, som  

 kan varetages af afdelingens uddannelsesansvarlige eller en jordemoder med  

 tilsvarende kompetencer.
 afdelingen skal være positivt interesseret og gå aktivt  

 ind i opgaven med at instruere og evaluere den udenlandske  

 jordemoder.
 Sundhedsstyrelsen mener ikke, at det vil være  

 hensigtsmæssigt eller muligt at inddrage praksissektoren eller  

 privathospitaler i prøveansættelser for udenlandske  

 jordemødre.
3. Den udenlandske jordemoders autorisations-, ansættelses- og  

 ansvarsforhold For at kunne påbegynde prøveansættelse  

 med begrænset autorisation skal ansøger have en udenlandsk  

 jordemoderuddannelse, som Sundhedsstyrelsen har vurderet kan ligestilles med  

 en dansk jordemoderuddannelse i niveau, varighed og indhold.
Det betyder, at  

 uddannelsen i alt væsentligt skal svare til en dansk  

 jordemoderuddannelse, hvilket ikke er ensbetydende med et krav om, at  

 uddannelsen skal være identisk med den danske.
Vægtningen af de  

 enkelte fag vil ofte afspejle uddannelseslandets kultur, befolkningens  

 sammensætning, helbredsproblemer, sygdomsmønstre og  

 fødselskultur.
Udenlandske jordemødre skal ved ansættelsen  

 have begrænset dansk autorisation som jordemoder.
Denne vil være  

 tidsmæssigt begrænset til mindst 6 måneder men kan  

 forlænges til sammenlagt 18 måneder.
 Den begrænsede autorisation indebærer de samme  

 rettigheder og pligter for jordemoderen som en varig autorisation.
 Ansøger skal selv sende en ansøgning til  

 Sundhedsstyrelsen om begrænset autorisation vedlagt tilsagn om  

 ansættelse.
 Prøveansættelse med begrænset  

 autorisation sker i en stilling som centerjordemoder med  

 ansættelsesvilkår og aflønning efter gældende  

 overenskomst.
 Jordemoderen er underlagt sygehusets og afdelingens  

 ledelse samt de fagligt overordnede i relation til arbejdsregler,  

 administrativ instruks samt tjeneste- og vagtplaner for den  

 pågældende afdeling.
4. Ansættelsesperioderne og de fysiske rammer Ansættelsesperioderne skal være på  

 mindst 6 måneder.
Den udenlandske jordemoder skal sikres relevant  

 introduktion til afdelingen og have adgang til de samme faciliteter, som  

 stilles til rådighed for afdelingens øvrige jordemødre i  

 samme charge.
Jordemoderen skal sikres samme adgang til  

 sekretærhjælp, kontorfaciliteter, omklædningsrum og  

 lignende.
Hensigten er netop, at den pågældende jordemoder skal  

 vurderes i den sammenhæng, der er gældende for en nyuddannet  

 jordemoder i det danske sygehusvæsen.
5. Formål for prøveansættelse Formålet for prøveansættelse er at  

 afprøve den udenlandske jordemoders faglige kompetencer samt  

 erhvervskompetencen.
Afhængig af den udenlandske jordemoders  

 kompetencer kan afdelingen vælge at lægge uddannelsesprogram for  

 sidste års jordemoderstuderende til grund for evalueringen.
Der skal  

 samtidig foretages en vurdering af, om jordemoderen behersker det danske  

 sprog på et sådant niveau, at den pågældende kan  

 kommunikere forsvarligt med patienter, pårørende, andet  

 sygehuspersonale m.fl.
5.1 Jordemoderfaglige kompetencer Jordemoderen skal i sin funktion demonstrere kompetencer,  

 der som minimum svarer til kompetencerne hos en nyuddannet jordemoder, jf.  

 bl.a.
Sundhedsstyrelsens retningslinjer2) . Jordemoderen skal ved håndtering af  

 kliniske situationer kunne demonstrere, at den nødvendige teoretiske  

 viden er til stede og bliver anvendt, og at den kliniske situation  

 håndteres professionelt ud fra principper om, at kvinden skal  

 være i centrum og medinddrages, og at der skal tages individuelle  

 hensyn til kvinden, barnet og familien.
 Jordemodercenter/konsultation: Jordemoderen skal  

 kunne optage journal og gennemføre graviditetsundersøgelser  

 igennem hele graviditeten, herunder vejlede og rådgive den gravide  

 kvinde og hendes familie, også således at kvinden kan foretage et  

 "informeret valg" om forskellige behandlingsmuligheder.
Jordemoderen skal selvstændigt kunne vurdere om  

 graviditeten forløber normalt, samt hvilke undersøgelser og  

 behandlinger, der evt. skal anbefales den gravide kvinde ved formodning om  

 patologiske forhold.
Jordemoderen skal kunne gennemføre individuelle-  

 og gruppekonsultationer samt fødselsforberedende undervisning.
 Svangreafdeling: Jordemoderen skal desuden kunne  

 varetage svangreomsorg for kvinder, der er indlagt på en  

 svangreafdeling på grund af patologiske forhold.
 Fødeafdeling/fødeklinik: Jordemoderen  

 skal selvstændigt kunne vurdere, om en kvinde er i fødsel, kunne  

 varetage omsorg, rådgive og vejlede samt forestå behandling af en  

 fødende kvinde samt tage imod barnet.
Jordemoderen skal selvstændigt kunne vurdere om  

 forløbet er normalt, eller om der er patologiske forhold, der  

 medfører, at der skal tilkaldes en læge.
Jordemoderen skal kunne  

 opsætte intravenøs infusion og skal kunne anlægge et klip  

 (episiotomi) og suturere såvel klip som rift og skal kunne give  

 injektioner.
Jordemoderen skal have forståelse for almindelige  

 hygiejniske og specifikke aseptiske procedurer.
Jordemoderen skal kunne  

 iværksætte og gennemføre genoplivning af den  

 nyfødte.
Barselgang/fødeklinik: Jordemoderen skal  

 kunne tage sig af det nyfødte barn og kvinden, herunder kvinder der  

 har fået foretaget kejsersnit, i tiden efter fødslen med respekt  

 for den enkelte kvindes og barns særlige behov.
Jordemoderen skal  

 støtte kvinden i at amme barnet.
Jordemoderen skal kunne vurdere,  

 hvornår barselperioden forløber normalt, og hvornår den  

 forløber patologisk og skal kunne vurdere hvilken relevant  

 hjælp, der bør tilkaldes.
Jordemoderen skal kunne varetage  

 vejledning om familieplanlægning og skal kunne foretage en  

 »udskrivningssamtale«.
Jordemoderen skal kunne varetage hjemmebesøg i  

 tiden efter fødslen og skal kunne foretage en  

 phenylketonuri-blodprøve på barnet.
5.2. Andre kompetencer Kommunikation: Jordemoderen skal udvise interesse  

 for og søge åben dialog med kolleger, andre samarbejdspartnere  

 og patienter.
Jordemoderen skal udvise en passende grad af indlevelsesevne,  

 have respekt for samtalepartneren og kunne anerkende og drage nytte af andres  

 synspunkter.
Ved patientsamtaler og samtaler med pårørende skal  

 jordemoderen kunne agere relevant med forståelse for situationen.
 Professionel: Jordemoderen skal være  

 professionel, det vil sige kommunikere, tænke og handle som jordemoder.  

 Kolleger, andre samarbejdspartnere og patienter skal på jordemoderens  

 væremåde og funktionsniveau kunne identificere den  

 pågældende som jordemoder.
6. Beskrivelse af forløbet og tilbagemelding til  

 Sundhedsstyrelsen Den uddannelsesansvarlige jordemoder gennemfører en  

 introduktionssamtale og justeringssamtaler, sidstnævnte som minimum  

 hver tredje måned, hvor forløbet samtidigt evalueres.
 Ved ansættelsens afslutning gennemgår den  

 superviserende jordemoder ansættelsens forløb med den  

 udenlandske jordemoder, konfronterer denne med de evalueringsresultater, der  

 er til rådighed, og beskriver forløbet af opholdet på  

 Sundhedsstyrelsens checkliste og evalueringsskema (se afsnit 8). Afdelingen  

 kan vælge at lægge uddannelsesprogram for sidste års  

 jordemoderstuderende til grund for evalueringen.
Beskrivelsen skal indeholde en samlet vurdering og bl.a.  

 hvile på udsagn og andre tilkendegivelser fra kolleger, andre  

 samarbejdspartnere og patienter.
Evalueringen af jordemoderens skriftlige og  

 mundtlige kommunikationsevne (med patienter, pårørende, kolleger  

 og andre samarbejdspartnere), herunder sprogkundskaber i dansk, skal  

 attesteres af centerleder/overjordemoder/chefjordemoder.
I den forbindelse  

 skal det samlede personales bedømmelse af jordemoderens faglige,  

 personlige og almene kompetencer fremhæves.
 Sundhedsstyrelsen vil herefter foretage en konkret  

 vurdering af evalueringerne og på baggrund af disse afgøre,  

 hvorvidt jordemoderen - forudsat de øvrige krav er opfyldt - kan gives  

 varig autorisation.
 En negativ udtalelse som afsluttende evaluering af 6  

 måneders forløb kan tilsidesættes, hvis et  

 efterfølgende seks måneders forløb evalueres  

 positivt.
7. Klagemulighed Der kan klages over Sundhedsstyrelsens afgørelser  

 til Indenrigs- og Sundhedsministeriet, Slotholmsgade 10-12, 1216  

 København K.
Ministeriet kan tage stilling til lovgrundlaget for  

 afgørelsen, og til om sagsbehandlingsreglerne er overholdt.
Indenrigs-  

 og Sundhedsministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
8. Evalueringsskema Evalueringsskemaet (bilag 1) udfyldes af  

 prøveansættelsesstedets supervisor på baggrund af et seks  

 måneders ansættelsesforløb.  

 Centerleder/overjordemoder/chefjordemoder underskriver og sender skemaet til  

 Sundhedsstyrelsen.
Sundhedsstyrelsen, den 20. november  

 2002 Jens Kristian Gøtrik /Karsten Bech Bilag 1 Evalueringsskema for 6 måneders  

 prøveansættelsesforløb for jordemødre, som ikke er  

 omfattet af den Nordiske Overenskomst eller EF´s direktiver på  

 jordemoderområdet, med henblik på at få varig autorisation.  

Skemaet kan rekvireres i Sundhedsstyrelsen, på  

 hjemmeside www.sst.dk, eller ved direkte  

 henvendelse.
Jordemoderens navn CPR nr.
Statsborgerskab Prøveansættelsesperiode Sygehus Afdeling Stillingsbetegnelse Centerleder/Overjordmoder/Chefjordemoders navn Har jordemoderen varetaget følgende funktioner: (ja/nej) jordemoderkonsultation individuel- og gruppekonsultation fødselshjælp hjemmebesøg fødselsforberedelse omsorg og behandling af indlagte svangre omsorg og behandling af det nyfødte barn Har jordemoderen varetaget de for stillingen gældende funktioner  

 tilfredsstillende (ja/nej):
Fagligt Hvis nej, angiv eksempler/begrundelser Kommunikationsmæssigt (patienter, pårørende,  

 personale) Hvis nej, angiv eksempler/begrundelser Har kommunikationsvanskeligheder forhindret faglig funktion: (ja/nej) Hvis ja, angiv eksempler/begrundelser Har jordemoderen fungeret i tværfaglige grupper eller teams:  

 (ja/nej) Har kommunikationsproblemer forhindret funktion i grupper eller teams Hvis ja, angiv eksempler/begrundelser Har jordemoderen samlet fungeret på et passende fagligt og  

 professionelt niveau: (ja/nej) Hvis nej, angiv eksempler/begrundelser Har jordemoderen samlet fungeret kommunikativt tilfredsstillende, herunder  

 med hensyn til danske sprogkundskaber: (ja/nej) Hvis nej, angiv eksempler/begrundelse Er prøveansættelsens gennemført tilfredsstillende:  

 (ja/nej) Hvis nej, angiv begrundelse/eksempler Eventuelle kommentarer til prøveansættelsens forløb  

 kan vedlægges på et selvstændigt ark.
Sted dato centerleder/overjordemoder/chefjordemoders  

 underskrift 1)   Med EF´s direktiver  

 vedrørende jordemødre menes 1) Rådets direktiv  

 80/154/EØF og 80/155/EØF af 21. januar 1980 om fremme af den  

 frie bevægelighed for jordemødre og gensidig anerkendelse af  

 deres eksamensbeviser, certifikater og andre kvalifikationsbeviser (med  

 senere ændringer), og med den nordiske overenskomst menes 2)  

 Overenskomst af 14. juni 1993 mellem Danmark, Finland, Island, Norge og  

 Sverige om fælles nordisk arbejdsmarked for visse personalegrupper  

 inden for sundhedsvæsenet og veterinærvæsenet (med senere  

 ændringer).
 2)   Cirkulære nr. 149  

 af 8. august 2001om jordemodervirksomhed, Cirkulære nr. 150 af 8.  

 august 2001 om jordemødres pligt til at føre ordnede  

 optegnelser (journalføring), Vejledning nr. 151 af 8. august 2001 om  

 jordemødres virksomhedsområde, journalføringspligt,  

 indberetningspligt mv., Svangreomsorg   Retningslinjer og redegørelse,  

 Sundhedsstyrelsen.
