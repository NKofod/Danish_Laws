I henhold til § 12, stk. 1, i lov nr. 313 af 26. juni 1975 om folkeskolen  

 skal eleverne og forældrene regelmæssigt underrettes om skolens syn på  

 elevernes udbytte af skolegangen.
På 8.-10. klassetrin udtrykkes bedømmelsen  

 af elevernes standpunkt i de fag, der er omfattet af stk. 3-6, ved hjælp af  

 karakterer.
Det samme gælder for elever, der går ud af skolen efter 7.  

 klassetrin.
Efter folkeskolelovens § 12, stk. 2, udfærdiger skolen afgangsbevis for  

 elever, der går ud af skolen efter 7. klassetrin eller senere.
Afgangsbeviset  

 skal indeholde oplysninger om, i hvilken undervisning eleven har deltaget, og  

 om de senest givne standpunktskarakterer (årskarakterer) samt om eventuelle  

 prøvekarakterer.
Efter lovens § 3, stk. 2, som ændret ved lov nr. 302 af 8. juni 1978 kan  

 undervisningsministeren blandt andet fravige § 12 for børn, der modtager  

 specialundervisning og anden specialpædagogisk bistand.
I henhold hertil  

 fastsættes:
§ 1.  For elever, som modtager specialundervisning og  

 anden specialpædagogisk bistand, kan karaktergivning efter aftale med eleven  

 og forældrene undlades i et, flere eller alle de fag, som folkeskolelovens §  

 12 omfatter.
I stedet for giver skolen en skriftlig udtalelse om elevens  

 standpunkt.
Udtalelsen skal bygge på, i hvor høj grad eleven har nået de  

 opstillede mål for undervisningen i det eller de enkelte fag.
 Stk. 2.  Hvis karaktergivning i medfør af stk. 1,  

 erstattes af en skriftlig udtalelse, medtages denne på elevens afgangsbevis,  

 jfr. dog stk. 3.
Stk. 3.  For elever, der modtager undervisning i  

 specialklasser i henhold til undervisningsministeriets bekendtgørelse nr. 415  

 af 25. august 1978 om folkeskolens specialundervisning af elever med  

 generelle indlæringsvanskeligheder, udfærdiger direktoratet for folkeskolen,  

 folkeoplysning, seminarier m.v. særlige afgangsbeviser.
Afgangsbeviserne kan  

 indeholde udtalelser om elevens standpunkt i andre fag og emner end dem, der  

 er omfattet af folkeskolelovens § 12.
 § 2.  Bekendtgørelsen har virkning fra den 1. marts  

 1980.
Undervisningsministeriet, den 21.  

 februar 1980 P.M.V.
