Skriftlig fremsættelse (21. februar 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om økonomisk samordning (Etablering af Det Miljøøkonomiske  

 Råd).
(Lovforslag nr.
L 157).
 Som en del af Finansloven for 2007 aftalte vi, at Institut  

 for Miljøvurdering skal sammenlægges med Det Økonomiske Råd.
Det Økonomiske Råd skal allerede i dag analysere emner  

 knyttet til miljø og natur.
Formålet med sammenlægningen er at styrke  

 grundlaget for analyser på dette område.
 Lovforslaget bygger på, at den troværdighed, der er bygget  

 op omkring Det Økonomiske Råd, bliver ført videre, samtidig med at der sikres  

 en stærkere miljøprofil.
Vi lægger med lovforslaget op til at fastholde det nuværende  

 Økonomiske Råd med stort set uændret opgaveportefølje og mindre justeringer  

 af  

 rådets sammensætning i lyset af bl.a. samfundsudviklingen.
Formandskabet skal  

 fortsat offentliggøre to redegørelser (vismandsrapporter) på baggrund af de  

 to  

 årlige møder i Det Økonomiske Råd.
 Dernæst vil vi som noget nyt oprette et miljøøkonomisk råd.  

 Det vil vi gøre efter samme skabelon, som vi kender fra Det Økonomiske Råd.  

 Det  

 er en gennemprøvet model, som har vist sig egnet til kvalificerede  

 drøftelser.
Medlemmerne i Det Miljøøkonomiske Råd skal komme fra  

 relevante erhvervsorganisationer, ministerier, relevante miljøorganisationer  

 eller være eksperter i miljøemner.
Vi foreslår, at nogle af disse eksperter  

 bliver indstillet af den danske universitets- og forskningsverden og ikke  

 nødvendigvis behøver at have en økonomisk baggrund.
De konkrete emner, der skal analyseres og drøftes, er alene  

 formandskabets ansvar og beslutning.
Men der kan eksempelvis  

 arbejdes med  

 problemstillinger som omkostningseffektiviteten i miljøindsatsen samt  

 omkostninger ved udeladelse af miljøindsats og sektorintegration af  

 miljøhensyn.
 Analyserne kan også omfatte brede områder inden for energi  

 (fx vedvarende energi og biobrændsel), natur (fx vandmiljø og landbrug mv.,  

 biologisk mangfoldighed), klima (fx betydningen af globale  

 klimaforandringer),  

 transport mv. (fx effektiv reduktion af emissioner og trængsel).
Det Økonomiske Råd og Det Miljøøkonomiske Råd skal ledes af  

 ét formandskab.
Konstruktionen med et samlet formandskab, der i enighed  

 fremlægger  

 analyser til drøftelse, har en stor styrke og giver en betydelig  

 gennemslagskraft i debatten.
 Det vil i forbindelse med sammenlægningen være naturligt at  

 udvide formandskabet med yderligere en vismand, der har særlig indsigt i  

 samspillet mellem økonomi og miljø. Den fjerde vismand skal være fuldt medlem  

 og altså også en del af formandskabet, når generelle økonomisk-politiske  

 emner  

 skal analyseres og drøftes.
 Vi lægger op til, at formandskabet skal offentliggøre en  

 redegørelse (miljøvismandsrapport) på baggrund af det årlige møde i Det  

 Miljøøkonomiske Råd.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
