Kendelse fra Pressenævnet i sag nr.  

 2/1994 Den Danske Forening har ved formand [navn] klaget over, at  

 Ekstra Bladet har givet afslag på en anmodning om genmæle over  

 for en artikel den 30. december 1993. Foreningen finder endvidere, at bladet  

 har overtrådt god presseskik.
 I artiklen, der havde overskriften "VIL VENDE  

 HJEMMEVÆRNET MOD FREMMEDE", hed det bl.a.:
 "Med den direkte opfordring "Hold på dit  

 våben!" har Den Danske Forening, DDF, nu startet en kampagne for at  

 aktivere hjemmeværnet i "kampen om Danmark" - dvs. imod at landet  

 falder i "fremmedes vold".
 En ny pjece - trykt og udsendt af Den Danske Forening -  

 advarer mod, at Danmark "gradvis udleveres til fremmede folkeslag" og  

 gøres til et multi- etnisk eller multi-kulturelt samfund som  

 følge af indvandrer- og flygtninge-politikken.
 Propagandapjecen, der er udstyret med et falsk  

 hjemmeværns-logo, indskærper derfor over for folk i  

 hjemmeværnet, HJV, at de skal være på vagt:
"Kampen om Danmark ER i gang!" "Hold på dit våben! Hvem får ellers fat  

 i det?" Den fire sider store pamflet er angiveligt udgivet af  

 veteraner fra Danmarks Frihedskamp og HJV og betalt af DDF, hvis  

 bomærke, postboks og telefonnummer er optrykt som kontaktadresse med  

 opfordringen: "Kopiér og giv videre!" [Navn], formand for DDF, vedkender sig ansvaret for  

 tryksagen, som foreningen har trykt og udsendt efter anmodning fra anonyme  

 hjemmeværnsfolk.
- Vi støtter pjecen, fordi indholdet er fornuftigt.  

 Den er udsendt for at modgå vildledende materiale om flygtninge og  

 indvandrere, som hjemmeværnets ledelse står bag.
Vi har betalt  

 for tryksagen, fordi det er korrekt og rigtigt, hvad der står i den,  

 fastslår DDF-formanden." I slutningen af artiklen hed det:
 "DDF-formand [navn] siger, at opfordringen "Kampen om  

 Danmark ER i gang! Hold på dit våben!" er et forsøg  

 på at få utilfredse hjemmeværnsfolk til at blive i  

 værnet i stedet for at melde sig ud.
- Hvad mener I så med spørgsmålet.  

 Hold på dit våben! Hvem får ellers fat i det? - Det ved jeg ikke.
Man kan jo aldrig vide, hvem der  

 så får våbnet, siger [navn].
- Men hvad har våben i det hele taget at  

 gøre med flygtninge og indvandrere? - Årh, hold op med det pjat.
- Der står jo højt og tydeligt  

 "våben" i pjecen.
Hvad betyder det? - Hold nu op med et pjat.
Jeg har svaret.
Jeg har travlt.  

 Farvel, lyder det afsluttende fra DDF-formanden." Den omtalte pjece var optrykt som illustration til  

 artiklen.
Det hedder i pjecen:
"Nutidens indvandringspolitik bidrager i virkeligheden  

 til, ikke i en enkelt kortvarig handling, men gennem et langvarigt  

 begivenhedsforløb, at bringe Danmark eller til en begyndelse dele af  

 det i fremmedes vold.
Resultatet søges besmykket med fintklingende  

 fremmedord som "multietnisk" eller "multikulturelt" samfund, men de kan dog  

 ikke skjule virkeligheden, som er den, at Danmark gradvis udleveres til  

 fremmede folkeslag, og at danskerne fortrænges og mister først  

 eneretten til deres eget fædreland og siden måske muligheden for  

 at være i det som danske.
Virkeligheden i dette svarer til, hvad der  

 tidligere under andre forhold betragtedes og betegnedes som  

 landsforræderi." Offentliggjort i 1991 i henhold til den sidste ordre  

 fra fhv. nedkastningschef  Jens  Toldstrup, medstifter af den danske  

 Hjemmeværn.
- Kampen om Danmark ER i gang ! - Hold på dit våben! Hvem får ellers fat  

 i det? Denne folder er udgivet af veteraner for Danmarks  

 Frihedskamp og HJV i protest mod hjemmeværnsledelsens propagandapjece  

 "Flygtninge - Indvandrere - Fremmedarbejdere". Folderen er udsendt med  

 støtte fra Den Danske Forening, box 411, 8100 Århus C, tlf.  

 86132401.
Kopiér og giv videre!" Ved skrivelse af 30. december 1993 anmodede klageren om  

 sålydende genmæle:
 "Af EkstraBladet 30/12 fremgår, at Den Danske  

 Forening har startet en kampagne for at aktivere Hjemmeværnet mod de  

 fremmede.
 Foreningen kender ikke noget til nogen sådan  

 kampagne.
For et stykke tid siden udsendte hjemmeværnsledelsen  

 - i strid med forpligtelsen til ikke at blande sig i politik - en  

 stærkt manipulerende propagandapjece om indvandrere og flygtninge.  

 Veteraner fra Frihedskampen, der var medlemmer af Hjemmeværnet,  

 anmodede herefter foreningen om økonomisk støtte til en  

 "modpjece". Denne støtte blev bevilget, og modpjecen udsendtes  

 herefter sidste sommer.
Den udleveres til alle interesserede, men rummer ud  

 over det, EB viser, kun citater - fortrinsvis af FN-kilder og eksperter i  

 befolkningslære.
Herudover er bl.a. en af stifterne af  

 Folkebevægelsen mod Nazisme citeret.
Foreningen har ingen øjeblikkelige planer om noget  

 fremstød inden for Hjemmeværnet." Ekstra Bladet afslog ved skrivelse af 3. januar 1994 at  

 bringe genmælet.
 Det fremgår i øvrigt af sagen, at Ekstra  

 Bladet den 15. januar 1994 indeholdt en box med grå bundfarve, hvori  

 det hed:
"EKSTRA BLADET BEKLAGER I et læserbrev 4. januar betegnede fhv.  

 landssekretær i Den Danske Forening  Flemming  Hammerild, det som  

 "usselt", at samme forenings formand [navn] misbruger den afdøde  

 hædersmand  Jens  Toldstrups navn i sin propaganda over for  

 Hjemmeværnet.
 Ved forkortelsen af læserbrevet indføjede  

 redaktionen en vending om, at [efternavn] ville "opfordre Hjemmeværnet  

 til at gribe til våben over for flygtninge". Ekstra Bladet beklager og  

 tilbagekalder denne urigtige beskyldning.
Allerede 5. januar søgte vi at råde bod  

 på fejlen ved at bringe  Flemming  Hammerilds læserbrev  

 uforkortet.
Han redegjorde heri udførligt for, at  Jens  Toldstrup  

 intet ville have at gøre med hverken Den Danske Forening eller Red." Klageren har til støtte for anmodningen om  

genmæle anført, at det må være berettiget i  

 et genmæle at give en afrundet fremstilling, som har udsigt til at  

 gøre situationen mere forståelig for læserne, selv om  

 enkelte oplysninger fra den påklagede artikel derved gentages.  

 Endvidere er det klagerens opfattelse, at retten til genmæle ikke er  

 betinget af, om den, der anmoder om genmæle, har ret i det han skriver  

 i genmælet - i det foreliggende tilfælde, om det er berettiget at  

 karakterisere foreningens handlemåde som en kampagne.
Klageren har  

 endelig gjort gældende, at der ikke kan være tale om en aktuel  

 kampagne, da pjecen stammer fra september 1993, og at der ikke er noget  

 belæg for at påstå, at pjecen opfordrer Hjemmeværnet  

 til at gribe til våben over for flygtninge.
Ved at "markedsføre"  

 denne urigtige oplysning finder klageren endvidere, at bladet har  

 overtrådt god presseskik.
Ekstra Bladet har til støtte for afslaget  

 på genmæle gjort gældende, at oplysningerne om baggrunden  

 for pjecens tilblivelse allerede er indeholdt i artiklen den 30. december  

 1993. Endvidere har bladet gjort gældende, at udtrykket "kampagne" er  

 dækkende for det faktiske forløb.
Foreningen har ladet  

 fremstille en tryksag, hvis ærinde kun kan forstås som en  

 advarsel til Hjemmeværnets medlemmer om, at "Kampen om Danmark ER i  

 gang" med tilføjelsen "Hold på dit våben! Hvem får  

 ellers fat i det?" Yderligere er pjecen forsynet med opfordringen:  

 "Kopiér og giv videre!".
 Ekstra Bladet har endelig henvist til beklagelsen den 15.  

 januar 1994 af, at man har indføjet en beskyldning i  Hammerilds  

 læserbrev om, at Den Danske Forening opfordrer Hjemmeværnet til  

 at gribe til våben over for flygtninge.
Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kaare R.
Skou og Ole Malmqvist.
 Pressenævnet udtaler:
 Beskrivelsen af Den Danske Forenings pjece som en kampagne  

 er et udtryk for Ekstra Bladets vurdering af sagen, og der er således  

 ikke tale om en faktisk oplysning som nævnt i medieansvarslovens § 36,  

 stk. 1. Af denne grund, og da der - som anført i Ekstra Bladets  

 udtalelse - allerede i artiklen er oplyst om baggrunden for pjecens  

 udarbejdelse, tiltræder Pressenævnet, at Ekstra Bladet har givet  

 afslag på genmæle.
Foreningens formand har i artiklen fået lejlighed  

 til at udtale sig om pjecen.
På den baggrund og under henvisning til  

 beklagelsen den 15. januar 1994, og til at bladet i sine redaktionelle  

 bemærkninger i øvrigt ikke har fordrejet indholdet af pjecen,  

 finder Pressenævnet ikke anledning til at kritisere Ekstra Bladet for  

 overtrædelse af god presseskik.
 Afsagt den 14. april 1994.
