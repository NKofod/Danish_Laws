 I henhold til § 1 stk. 1 i Industriministeriets bekendtgørelse nr. 647 af  

 8. december 1986 om udstedelse og gennemførelse af måletekniske bestemmelser  

 m.v. jf. § 2 stk. 1 i Statens Metrologiråds bekendtgørelse nr.619 af 1.  

 november 1984 om EØF-typegodkendelse og -verifikation og med henvisning til  

 rådsdirektiv 75/410/EØF af 24. juni 1975 om gensidig tilnærmelse af  

 medlemsstaternes lovgivning om kontinuerligt virkende vægte med regneværk,  

 fastsættes:
 1. Bestemmelserne i nærværende direktiv med tilhørende  

 bilag omfatter kontinuerligt virkende vægte med regneværk  

 (transportbåndsvægte).
 2.1. Transportbåndsvægte der ønskes EØF-typegodkendt og  

 EØF-førstegangsverificeret skal opfylde de i bilaget angivne betingelser.
 2.1.1 Opfyldes betingelserne, forsynes vægtene med mærke for  

 EØF-typegodkendelse.
 2.1.2 Vægte forsynet med mærke for EØF-typegodkendelse kan  

 EØF-førstegangsverificeres og forsynes med stempel for  

 EØF-førstegangsverifikation.
 3. Nærværende direktiv træder i kraft den 1. februar  

 1987. Samtidig ophæves TDIR nr. 34.61.1-01, udgave 1, idet de i henhold til  

 dette direktiv udstedte godkendelser m.v. vedbliver at have gyldighed, indtil  

 de udløber eller tilbagekaldes.
