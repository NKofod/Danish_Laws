 Resumé  



  

 En privatpraktiserende læge havde for en af sine patienter, der gennem 35 år  

 havde haft svær slidgigt, søgt om tilskud til køb af et bestemt lægemiddel.  

 Lægemiddelstyrelsen afslog ansøgningen med en kortfattet begrundelse.
 På grundlag af en klage fra patienten indledte ombudsmanden en  

 undersøgelse af især styrelsens begrundelse for afslaget.
Ombudsmanden udtalte at en fyldestgørende begrundelse bør give  

 en forklaring på hvorfor myndigheden er nået frem til det pågældende  

 resultat.  

 Ombudsmanden mente ikke at Lægemiddelstyrelsen, hverken i sin afgørelse eller  

 i  

 sin udtalelse, havde levet op til dette krav, idet styrelsen ikke  

 udtrykkeligt  

 havde anført hvilke faktiske helbredsforhold og behandlingsmuligheder der var  

 lagt til grund for afgørelsen.
På den baggrund henstillede ombudsmanden at  

 styrelsen genoptog sagen.
Ombudsmanden fremkom i den forbindelse med nogle  

 bemærkninger om myndighedernes vejledningsforpligtelse i tilfælde af at  

 myndigheden pålægger en part at deltage i sagsoplysningen.
 Lægemiddelstyrelsen genoptog herefter sagen og gav patientens  

 læge en uddybende begrundelse.
 (J.nr. 2005-1639-421).
Begrundelse for afslag på enkelttilskud til  

 gigtlægemiddel I ansøgningsskema af  

 17. november 2004  

 søgte  

 As læge, B, om at A måtte blive bevilget enkelttilskud til lægemidlet  

 Celebra  

 i kapselform.
B anførte bl.a. følgende i ansøgningen:
73-årig kvinde, som har  

 udtalt slidgigt i alle led igennem 35 år, værst i begge hofteled, går med  

 krykkestokke, selvhjulpen.
Desuden osteoporose med flere lavenergibrud.
Kan  

 ikke tåle NSAID præparater, prøvet forskellige gennem flere år.
Pt. er  

 psykisk  

 velbevaret, men skrøbelig i fysik, er overbevist om, at det er kun celebra,  

 der  

 holder hende i gang. Lægemiddelstyrelsen afslog  

 den 9. december 2004  

 over  

 for B ansøgningen og anførte i den forbindelse følgende:
 Begrundelsen for afslaget er,  

 at ansøgningen ikke indeholder tilstrækkelige oplysninger til, at  

 Lægemiddelstyrelsen  

 kan vurdere, om behandlingen med præparatet er rationel i det givne tilfælde.  

 Det er dermed ikke sandsynliggjort, at lægemidlet er af særlig  

 behandlingsmæssig betydning for patienten, jf. § 5, stk. 2, nr. 1, i  

 bekendtgørelse om medicintilskud.
Efter anbefaling fra  

 Medicintilskudsnævnet har Lægemiddelstyrelsen ikke fastsat vejledende  

 kriterier  

 for enkelttilskud til selektive COX-2 hæmmere, men nævnet har fastlagt en  

 række  

 elementer, som har betydning for tilskudsvurderingen, jf. nedenfor.
Hvis De  

 genansøger om enkelttilskud, skal vi derfor bede om oplysninger om de  

 forhold, der  

 er anført nedenfor.
Vores vurdering vil desuden  

 afspejle, at Medicintilskudsnævnet  på baggrund af de nyligt udmeldte  

 forsigtighedsregler ved brugen af selektive COX-2 hæmmere  finder, at  

 lægerne  

 bør være yderst tilbageholdende med at ordinere selektive COX-2 hæmmere.
Vi  

 henviser til Institut for Rationel Farmakoterapis anbefalinger om brugen af  

 selektive COX-2 hæmmere.
Anbefalingerne findes også på instituttets netsted  

 www.irf.dk.
Her kan De også finde vores begrundelse for at tilbagekalde det  

 generelle tilskud til de selektive COX-2 hæmmere.
Anbefalingerne står  

 yderligere sidst i dette afslag.
 Hvis De vil genansøge om  

 enkelttilskud, skal vi bede om samtlige disse oplysninger til brug for vores  

 vurdering:
 a) Patientens diagnose.
 b) Patientens behov for kronisk, daglig analgetisk behandling.
 c) Begrundelse for hvorfor billigere smertebehandling ikke kan  

 anvendes.
 d) Hvilke billigere analgetika patienten er forsøgt behandlet med  

 og med hvilket resultat.
 e) Patientens risiko for gastro-intestinal blødning.
 f) Patientens risiko for kardiovaskulær sygdom.
 g) Patientens evt. co-medicinering med ASA profylaktisk mod  

 iskæmisk hjertesygdom m.m. og /eller med prontonpumpehæmmer.
 IRFs anbefaling:
 Den 28. december 2004  

 indsendte A en  

 genansøgning om enkelttilskud.
A fremkom med en nærmere begrundelse for sin  

 ansøgning om at modtage enkelttilskud til lægemidlet Celebra.
A anførte  

 endvidere at årsagen til at Bs ansøgning havde været mangelfuld,  

 muligvis  

 skulle søges i det forhold at på ansøgningstidspunktet var det ca. en måned  

 siden at B havde overtaget sin praksis fra As læge gennem 31 år, og at  

 hendes  

 kendskab til A derfor var begrænset.
Lægemiddelstyrelsen afviste  

 den 28. januar 2005  

 As  

 ansøgning med den begrundelse at det kun er læger, der kan søge om  

 medicintilskud  

 til deres patienter.
I ansøgningsskema af  

 16. februar 2005  

 genansøgte B om enkelttilskud til A.
B anførte følgende i skemaet:
Svær slidgigt og osteoporose  

 igennem 35 år, invaliderende med svær funktionstab.
Bruger krykkestokke og  

 adskillige redskaber for at være næsten selvhjulpen, dog hjælp fra familien  

 til  

 indkøb og vask.
Patienten kan ikke tåle NSAID  

 præparater.
Ifølge journal oplysninger fra patientens tidligere læge (C) har  

 der været forsøgt behandling med Panodil, Kodein, Abalgin Retard, Voltaren  

 Rapid, Todolac i moderate og maksimale doser (patienten har meget skrøbelig  

 fysik og er undervægtig) uden tilfredsstillende effekt på patientens smerter.
Patienten er i behandling med  

 Nizax 150 mg x2 siden september 2004 og indtil nu.
Patienten har ikke været i  

 behandling med ASA.
Denne patient kan ikke  

 behandles med et billigere smertestillende præparat, derfor søger  

 undertegnede  

 for 2. gang enkelttilskud til celecoxib. Den 15. marts 2005  

 traf Lægemiddelstyrelsen  

 afgørelse med følgende indhold:
 Deres ansøgning om  

 individuelt tilskud til Celebra, Peroral til (A) kan ikke imødekommes.
 Baggrunden herfor er den, at  

 Lægemiddelstyrelsen ikke kan anbefale økonomisk at støtte forbrug af dette  

 lægemiddel i det givne tilfælde.
 Afgørelsen vedr. genansøgningen  

 er truffet på baggrund af en indstilling fra Medicintilskudsnævnet, der  

 vurderer Lægemiddelstyrelsens sager vedrørende medicintilskud.
 Lægemiddelstyrelsens  

 afgørelse kan i henhold til § 7 i sygesikringsloven ikke indbringes for anden  

 administrativ myndighed.
Til Deres orientering kan det  

 oplyses, at patienten ikke modtager besked fra Lægemiddelstyrelsen om denne  

 afgørelse. I brev af  

 3. maj 2005  

 klagede A til  

 mig over Lægemiddelstyrelsens afslag.
A anførte som begrundelse for klagen at  

 Celebra var det eneste gigtmiddel hun kunne tåle, og som hjalp hende, således  

 at hun var i stand til med noget besvær at klare sig selv.
I anledning af As klage bad  

 jeg  

 den 17. maj 2005  

 Lægemiddelstyrelsen om en udtalelse.
Jeg bad særligt om at styrelsen forholdt  

 sig til om der var meddelt en fyldestgørende begrundelse for afslaget.
I sin  

 udtalelse af  

 26. maj 2005  

 har Lægemiddelstyrelsen anført følgende:
 Lægemiddelstyrelsen har  

 gennemgået sagen og kan i den forbindelse oplyse følgende:
Afgørelse om enkelttilskud  

 til medicin, træffes af Lægemiddelstyrelsen efter ansøgning fra den  

 behandlende  

 læge.
Ved vurdering heraf, skal vi lægge vægt på følgende kriterier i  

 medicintilskudsbekendtgørelsen:
 Om lægemidlet er af særlig  

 behandlingsmæssig betydning for patienten, herunder om det har vist effekt på  

 patienten eller den forventede effekt må anses for overvejende sandsynlig,  

 jf.  

 § 5, stk. 2, nr. 1, og  om andre relevante  

 behandlingsmetoder i det konkrete tilfælde er fundet utilstrækkelige eller  

 uhensigtsmæssige, jf. § 5, stk. 2, nr. 2.
I det foreliggende tilfælde,  

 er der tale om en genansøgning.
I ansøgning, af  

 17. november 2004, oplyste lægen, som grundlag  

 for ansøgningen, at (A), ikke kan tåle NSAID præparater og forskellige  

 præparater er prøvet gennem flere år.
Med afgørelse af  

 9. december 2004  

 oplyste Lægemiddelstyrelsen,  

 at dette ikke udgjorde tilstrækkelige oplysninger til at vurdere, hvorvidt  

 behandlingen med en selektiv COX-2 hæmmer var rationel i det konkrete  

 tilfælde.  

 Vi fandt det derfor ikke sandsynliggjort, at lægemidlet havde særlig  

 behandlingsmæssig betydning for (A) og ansøgningen blev derfor, med  

 henvisning  

 til medicintilskudsbekendtgørelsens § 5, stk. 2, ikke imødekommet.
 Det blev i den forbindelse  

 ligeledes oplyst, at Institut for Rationel Farmakoterapi anbefaler, at  

 selektive  

 COX-2 hæmmere bør reserveres til patienter, der ikke kan behandles på anden  

 måde, samt at disse patienter bør have en betydelig øget risiko for  

 gastro-intestinal blødning og en samtidig ikke betydende risiko for  

 kardiovaskulær sygdom.
I genansøgning af  

 16. februar 2005, der  

 ligger til grund for Lægemiddelstyrelsens afgørelse af  

 15. marts 2005, oplyste den ansøgende  

 læge uddybende, at (A) var forsøgt behandlet med Panodil, Kodein, Abalgin  

 Retard, Voltaren Rapid og Todolac.
Det var, ud fra en konkret vurdering,  

 Lægemiddelstyrelsens  

 opfattelse, at dette fortsat ikke sandsynliggjorde, at behandlingen med en  

 selektiv COX-2 hæmmer var af særlig behandlingsmæssig betydning for (A), og  

 at  

 andre behandlingsmetoder var fundet utilstrækkelige eller uhensigtsmæssige,  

 jf.  

 medicintilskudsbekendtgørelsens § 5, stk. 2. På baggrund heraf traf vi,  

 den 15. marts 2005,  

 afgørelse om, at Lægemiddelstyrelsen fortsat ikke kunne anbefale økonomisk at  

 støtte forbrug af lægemidlet i (A)s tilfælde, hvorfor den ansøgende  

 læge igen  

 fik afslag på ansøgning om enkelttilskud.
I afgørelse af  

 17. november 2004  

 redegjorde Lægemiddelstyrelsen uddybende for de kriterier og retningslinier,  

 som Lægemiddelstyrelsen lægger til grund ved vurdering af ansøgninger om  

 enkelttilskud  

 til selektive COX-2 hæmmere.
Afgørelsen var begrundet og der var henvist til  

 medicintilskudsbekendtgørelsens § 5, stk. 2.
 Afgørelse af  

 15. marts 2005  

 på  

 genansøgning var begrundet i ovennævnte konkrete vurdering og den  

 hjemmelsbestemmelse, der var oplyst i afgørelse af  

 17. november 2004. Henvisning til hjemmelsbestemmelse  

 og angivelse af begrundelse var imidlertid fejlagtigt ikke gentaget i  

 afgørelse  

 af  

 15. marts 2005.  

 Lægemiddelstyrelsen finder derfor ikke, at afgørelse af  

 15. marts 2005  

 lever op til de krav, der  

 kan stilles til en forvaltningsmyndigheds afgørelser, jf. forvaltningslovens  

 §  

 24. Lægemiddelstyrelsen beklager sagsbehandlingsfejlen.
På baggrund af ovennævnte  

 kriterier og retningslinier, og ud fra de på afgørelsestidspunktet  

 foreliggende  

 oplysninger, er det Lægemiddelstyrelsens opfattelse, at indholdet af  

 afgørelse  

 af  

 15. marts 2005,  

 om afslag på genansøgning om enkelttilskud til en selektiv COX-2 hæmmer, er  

 lovligt og rigtigt.
Det er derfor vores opfattelse at afgørelsen, trods  

 sagsbehandlingsfejlen, fortsat er gyldig.
Det bemærkes, at såfremt  

 Folketingets  

 Ombudsmand skulle tilkendegive at sagen, som følge af sagsbehandlingsfejlen,  

 bør genoptages, vil vi imødekomme henstillingen. Ombudsmandens udtalelse Jeg har koncentreret min undersøgelse om Lægemiddelstyrelsens afgørelse  

 af  

 15. marts 2005  

 som styrelsen, jf. udtalelsen af  

 26. maj 2005, traf efter § 5 i medicintilskudsbekendtgørelsen der har  

 følgende indhold (dagældende bekendtgørelse nr. 63 af  

 24. januar 2000  

 ):
 § 5. Efter ansøgning fra den behandlende læge eller tandlæge træffer  

 Lægemiddelstyrelsen i henhold til sygesikringslovens § 7, stk. 4, afgørelse  

 om, hvorvidt den offentlige sygesikring yder tilskud til køb af et ikke  

 generelt tilskudsberettiget lægemiddel, der er ordineret til en bestemt  

 patient (enkelttilskud).
Stk. 2. Ved vurderingen af, om der skal ydes enkelttilskud, lægger  

 Lægemiddelstyrelsen vægt på, 1)om lægemidlet er af særlig  

 behandlingsmæssig betydning for patienten, herunder om det har vist effekt på  

 patienten eller den forventede effekt må anses for overvejende sandsynlig, og 2)om andre relevante  

 behandlingsmetoder i det konkrete tilfælde er fundet utilstrækkelige eller  

 uhensigtsmæssige.
Stk. 3. Med mindre ganske  

 særlige forhold gør sig gældende, ydes der ikke enkelttilskud til køb af et  

 lægemiddel, hvis 1)lægemidlet anvendes til  

 formål, hvortil der ikke med rimelighed kan forventes tilskud fra den  

 offentlige sygesikring, 2)lægemidlets effekt ikke er  

 klinisk dokumenteret, 3)der er nærliggende risiko  

 for, at lægemidlet gøres til genstand for misbrug, eller 4)lægemidlet anvendes som led  

 i sygehusbehandling. Som jeg skrev til Dem i brev  

 af  

 17. maj 2005,  

 har jeg ikke forudsætninger for at tage stilling til spørgsmål som kræver  

 lægelig fagkundskab, og jeg har derfor koncentreret min undersøgelse om de  

 juridiske aspekter af Lægemiddelstyrelsens afgørelse af  

 15. marts 2005, særligt for så vidt  

 angår styrelsens begrundelse for afgørelsen.
 Forvaltningslovens §§ 22 og  

 24 har følgende indhold:
§ 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold. § 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende  

 sagens faktiske omstændigheder, som er tillagt væsentlig betydning for  

 afgørelsen.
Stk. 3. § 24, stk. 1, 2.  

 pkt., og stk. 2, gælder ikke i de sager, der er nævnt i § 9, stk. 4.  

 Begrundelsens  

 indhold kan i øvrigt begrænses i det omfang, hvori partens interesse i at  

 kunne  

 benytte kendskab til denne til varetagelse af sit tarv findes at burde vige  

 for  

 afgørende hensyn til den pågældende selv eller til andre private eller  

 offentlige interesser, jf. §  

 15. En fyldestgørende begrundelse  

 bør give en forklaring på hvorfor myndigheden er nået frem til det pågældende  

 resultat, jf.
John Vogter, Forvaltningsloven med kommentarer 3. udgave  

 (2001),  

 s.  

 442 f.
Samtidig med meddelelsen i  

 brev af  

 15. marts 2005  

 af det negative resultat af Lægemiddelstyrelsens vurdering af (B)s  

 ansøgning  

 af  

 16. februar 2005  

 skulle styrelsen have meddelt (B) en begrundelse der indeholdt en henvisning  

 til de relevante retsregler, en angivelse af de hovedhensyn der havde været  

 afgørende, og i fornødent omfang en kort redegørelse for sagens faktiske  

 omstændigheder.
Der burde have været redegjort for disse tre elementer på en  

 sådan måde at de samlet fremtrådte som en forklaring på udfaldet af sagen.
Har myndighederne tidligere  

 truffet afgørelse i samme sag, kan myndighederne i deres begrundelse henvise  

 til den tidligere afgørelse hvis den nye afgørelse er begrundet i samme  

 forhold.
Det forudsætter dog at myndigheden udtrykkeligt henviser til den  

 tidligere begrundelse, hvilket Lægemiddelstyrelsen ikke gjorde i sin  

 afgørelse  

 af  

 15. marts 2005.  

 Umiddelbart har jeg da også forstået at afgørelsen af  

 15. marts 2005  

 ikke er begrundet i  

 samme forhold som afgørelsen af  

 9. december 2004  

 der ses at være begrundet i at  

 ansøgningen ikke indeholder tilstrækkelige oplysninger.
Jeg mener det er beklageligt at  

 Lægemiddelstyrelsens begrundelse ikke levede op til disse krav.
Jeg har  

 samtidig hermed gjort Lægemiddelstyrelsen bekendt med min opfattelse.
 Jeg har videre overvejet om  

 jeg skal bede Lægemiddelstyrelsen om at genoptage behandlingen af sagen,  

 eller  

 om sagen kan afsluttes med at jeg sender Dem en kopi af Lægemiddelstyrelsens  

 udtalelse af  

 26. maj 2005  

 således at De ad denne vej kan siges at have modtaget en begrundelse for  

 afgørelsen.  

 Af nedenstående årsager mener jeg imidlertid ikke at sidstnævnte mulighed kan  

 anvendes i den konkrete situation.
 For det første er der det  

 rent formelle forhold at det ikke er Dem, men derimod Deres praktiserende  

 læge,  

 der af Lægemiddelstyrelsen betragtes som part i sagen, og at det ligger  

 forudsætningsvist i forvaltningslovens § 22 at det er parten der modtager  

 begrundelsen for afgørelsen.
 Dernæst fremgår det af sagen  

 at Deres læge i ansøgningen af  

 16. februar 2005  

 har oplyst at De ikke kan tåle NSAID  

 præparater, som jeg forstår er alternativet, og at anvendelse af andre  

 smertestillende  

 præparater ikke har haft tilfredsstillende effekt, og at det ikke er muligt  

 at  

 behandle Dem med billigere smertestillende præparater.
Lægemiddelstyrelsen har i  

 udtalelsen af  

 26. maj 2005  

 anført at COX-2 hæmmere bør reserveres til patienter der ikke kan behandles  

 på  

 anden måde, og at oplysningerne om at Deres læge havde behandlet Dem med  

 Panodil, Kodein, Abalgin Retard, Voltaren Rapid og Todolac ikke  

 sandsynliggjorde  

 at behandling med andre midler end COX-2 hæmmere var utilstrækkelige eller  

 uhensigtsmæssige.
Lægemiddelstyrelsen anførte videre at patienter der  

 behandles  

 med COX-2 hæmmere, bør have en betydelig øget risiko for gastro-intestinal  

 blødning og en samtidig ikke betydende risiko for kardiovaskulær sygdom.
Lægemiddelstyrelsens  

 udtalelse giver efter min opfattelse umiddelbart tvivl om hvorvidt afslaget  

 er  

 begrundet i at De ikke har en betydelig øget risiko for  

 gastro-intestinal  

 blødning samtidig med en ikke betydende risiko for kardiovaskulær  

 sygdom,  

 eller om det er fordi der findes andre præparater end dem som De allerede har  

 forsøgt Dem med uden held.
Denne tvivl skyldes efter min opfattelse at  

 Lægemiddelstyrelsen heller ikke i udtalelsen har redegjort for hvilke  

 konkrete  

 faktiske omstændigheder vedrørende Deres helbredsforhold og  

 behandlingsmuligheder  

 der er lagt til grund for styrelsens afgørelse.
På den baggrund mener jeg at  

 jeg bør henstille til Lægemiddelstyrelsen at genoptage sagens behandling.
Jeg  

 har i tilknytning hertil henledt Lægemiddelstyrelsens opmærksom på det inden  

 for forvaltningsretten gældende undersøgelsesprincip hvorefter det er den  

 myndighed der træffer afgørelse i sagen, der har ansvaret for at sagen er  

 tilstrækkeligt oplyst til at der kan træffes en rigtig afgørelse, jf. bl.a.  

 Kaj  

 Larsen  

 mfl., Forvaltningsret, 2. udgave (2002), s. 447 ff.  

 Myndigheden kan dog i et vist omfang bede parten om at fremkomme med  

 oplysninger, men i det omfang myndighederne benytter sig heraf, følger det af  

 forvaltningslovens § 7, stk. 1, og god forvaltningsskik at myndighederne  

 vejleder parten om hvilke oplysninger myndigheden har brug for, og hvordan  

 oplysningerne kan tilvejebringes.
 Jeg har bedt  

 Lægemiddelstyrelsen om at underrette mig om svaret til Deres læge som jeg  

 sender en kopi af udtalelsen til orientering, men jeg foretager mig som  

 udgangspunkt  

 ikke mere i sagen medmindre enten De eller Deres læge efter at have modtaget  

 Lægemiddelstyrelsens fornyede afgørelser klager til mig på ny.
Jeg har ikke taget stilling  

 til om Lægemiddelstyrelsen burde have partshørt over Medicintilskudsnævnets  

 anbefalinger. Ved brev af  

 25. oktober 2005  

 orienterede Lægemiddelstyrelsen mig om at styrelsen havde fastholdt sin  

 afgørelse med bl.a. følgende begrundelse:
Som det fremgår af bilag 2  

 og 3 anbefaler Institut for Rationel Farmakoterapi, at anvendelse af  

 selektive  

 COX-2 hæmmere bør reserveres til patienter med osteoartrose eller reumatoid  

 artrit, der ikke kan behandles på anden måde.
Ligeledes anbefales det, at  

 anvendelse bør begrænses til patienter med betydelig øget risiko for  

 gastro-intestinal blødning og en samtidig ikke betydende risiko for  

 kardiovaskulær sygdom.
Af Deres ansøgning af 16.  

 februar fremgår det, at (A) er forsøgt behandlet med to forskellige  

 non-selektive NSAID præparater: Voltaren Retard® og Todolac®.
Der findes  

 flere  

 non-selektive NSAID præparater udover de to afprøvede, og der er ikke i  

 kliniske studier påvist forskel i effekt mellem de forskellige NSAID  

 præparater  

 (herunder Celebra®). Der er derfor grund til at tro, at patienten vil have  

 effekt af andre non-selektive NSAID præparater.
Derfor er det ikke  

 sandsynliggjort, at behandling med andre lægemidler er utilstrækkelig, jf.  

 medicintilskudsbekendtgørelsen § 6, stk. 2, nr. 2.
Af ansøgningen fremgår det,  

 at patienten ikke kan tåle NSAID præparater.
Det er imidlertid ikke uddybet  

 hvilke bivirkninger patienten får og det er derfor ikke muligt at vurdere, om  

 behandlingen med non-selektive NSAID præparater er uhensigtsmæssig, jf.  

 medicintilskudsbekendtgørelsen § 6, stk. 2, nr. 2.
Yderligere er det oplyst, at  

 patienten er i behandling med Nizax®.
Det er derfor sandsynligt, at der  

 konkret  

 er tale om gastrointestinale bivirkninger.
Det fremgår dog ikke om patienten  

 ved kombinationsbehandling med Nizax kan tåle NSAID præparater.
Anbefalingen  

 fra Institut for Rationel Farmakoterapi er, at patienter med øget risiko for  

 gastrointestinal blødning behandles med en kombination af billigste NSAID og  

 billigste protonpumpehæmmer i laveste dosis.
Anbefalingerne findes i bilag 2  

 og  

 på instituttets hjemmeside: www.irf.dk.
Ud fra ansøgningen er det  

 ikke muligt at vurdere patientens risiko for kardiovaskulær sygdom, idet der  

 ikke fremgår oplysninger herom.
Det anbefales kun at anvende selektive COX-2  

 hæmmere til patienter med en ikke betydende risiko for kardiovaskulær sygdom,  

 jf.
Institut for Rationel Farmakoterapi og Lægemiddelstyrelsens anbefalinger.
 Til generel orientering skal  

 det oplyses, at det anbefales, at behandling med COX-2 hæmmere bør finde sted  

 med lavest mulige dosis i kortest mulig tid med løbende vurdering af effekt  

 og  

 eventuelle bivirkninger.
Under henvisning til  

 ovennævnte er det Lægemiddelstyrelsens opfattelse, at enkelttilskud til  

 behandling  

 med Celecoxib (Celebra®) i det konkrete tilfælde ikke kan imødekommes. Den 18. november 2005  

 meddelte jeg  

 Lægemiddelstyrelsen at jeg ikke foretog mig mere på det foreliggende  

 grundlag.
