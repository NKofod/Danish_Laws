Bekendtgørelse om betaling fra 1. januar 2011 for ophold i midlertidige indkvarteringer og opholdssteder I medfør af § 12, stk. 6, i integrationsloven, jf. lovbekendtgørelse nr. 1062 af 20. august 2010, fastsættes følgende:
 § 1. Flygtninge og andre, der har ophold i kommunernes midlertidige indkvarteringer, skal betale leje- og forbrugsudgifter for opholdet, med virkning for betaling for perioden fra den 1. januar 2011 til den 31. december 2011 dog højst pr. måned:
 1) Enlige med og uden børn 1.965 kr.
 2) Par uden børn 3.597 kr.
 3) Par med et, to eller tre børn 3.924 kr.
 4) Par med fire eller flere børn 4.251 kr.
Stk. 2. Betalingen forfalder den første dag i måneden.
Er denne dag en helligdag eller en lørdag, udskydes forfaldsdagen til den efterfølgende hverdag.
Betalingen anses for rettidig, når den sker senest 3. hverdag efter forfaldsdagen.
Er denne hverdag en lørdag, er betaling den følgende hverdag rettidig.
 § 2. Bekendtgørelsen træder i kraft den 1. januar 2011.
