Betænkning afgivet af Kommunaludvalget den 9. december 2004 Betænkning over Forslag  

 til lov om ændring af lov om beskatning til kommunerne af faste ejendomme (Den amtskommunale  

 grundskyldpromille for landbrugsejendomme og lignende ejendomme) [af indenrigs‑ og sundhedsministeren  

 (Lars Løkke Rasmussen)] 1. Ændringsforslag Der er stillet 8 ændringsforslag til lovforslaget.
Indenrigs- og  

 sundhedsministeren har stillet ændringsforslag nr. 1, 2, 4, 6 og 7, og  

 Kristendemokraternes medlem af udvalget har stillet ændringsforslag nr. 3, 5  

 og  

 8.
2. Udvalgsarbejdet Lovforslaget blev fremsat den 17. november 2004 og var til 1.  

 behandling den 26. november 2004. Lovforslaget blev efter 1. behandling  

 henvist  

 til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 12. november 2004  

 dette  

 udkast til udvalget, jf. alm. del − bilag 36. Den 19. november 2004  

 sendte indenrigs- og sundhedsministeren de indkomne høringssvar og et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Skovforening.
Indenrigs- og  

 sundhedsministeren  

 har over for udvalget kommenteret den skriftlige henvendelse.
Deputationer Endvidere har Dansk Skovforening mundtligt over for udvalget  

 redegjort for dens holdning til lovforslaget.
Spørgsmål Udvalget har stillet 5 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Indstillinger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de af indenrigs- og sundhedsministeren stillede  

 ændringsforslag.
Et  

  

 andet mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de af indenrigs- og sundhedsministeren stillede ændringsforslag og  

 vil stemme imod de af Kristendemokraterne stillede ændringsforslag.
 Et  

  

 tredje mindretal  

  

 i  

 udvalget (RV) indstiller lovforslaget til  

  

 forkastelse  

  

 ved 3. behandling og vil stemme hverken for eller imod de stillede  

 ændringsforslag.
 Et  

  

 fjerde mindretal  

  

 i  

 udvalget (KD) indstiller lovforslaget til  

  

 vedtagelse  

  

 med de stillede ændringsforslag.
Politiske bemærkninger Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget bemærker, at selv om  

 fødevareministeren i svaret på spørgsmål S 822 den 19. november 2004 har  

 oplyst,  

 »at driftstilskuddet til dansk landbrug stiger fra ca. 7,2 mia. kr. i  

 finanslovsåret 2004 til 8,0 mia. kr. i finanslovsåret 2005«, begrunder  

 regeringen og Dansk Folkeparti nedsættelsen af landbrugets grundskyld med  

 årligt 168 mio. kr. med et faldende tilskud til dansk landbrug fra EU.  

 Virkeligheden er, at det samlede tilskud til dansk landbrug tværtimod stiger  

 i  

 2005.
Derfor er forslaget fra regeringen, støttet af Venstre, Det  

 Konservative Folkeparti og Dansk Folkeparti, udtryk for en helt anden  

 prioritering end den, vi står for og vil lægge stemmer til.
Det er endnu et  

 bevis på, at de mange ord om sikring af velfærdssamfundet og investering i  

 beskæftigelse og fremtiden altid kommer i anden række i den praktiske  

 politik.  

 I stedet for at forære den ældre generation i dansk landbrug et årligt beløb  

 på  

 168 mio. kr. vil vi i stedet prioritere folkeskolen, ældreomsorgen, sygehuse  

 og  

 investeringer i uddannelse og forskning.
Desværre dokumenterer dette lovforslag endnu engang, at regeringspartierne  

 og Dansk Folkeparti bruger det råderum, der er i dansk økonomi til en  

 bagudskuende politik, i stedet for at investere i fremtiden.
Konsekvenserne  

 af  

 forslaget er også, at det bliver endnu dyrere for den unge generation af  

 landmænd at etablere sig, da lettelsen vil blive kapitaliseret i endnu højere  

 priser for jord og landbrugsejendomme.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid afspejler et flertal/mindretal ved afstemninger i  

 Folketingssalen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF, KF og KD):
Til titlen 1)  

  

 I titlen indsættes efter »ejendomme«  

 ordene: »og lov om afgift af mineralsk fosfor i foderfosfat«.
[Ændring som følge af ændringsforslag nr. 6] Til § 1 2)  


  

 Nr.  

 1  

  

 affattes således:
»1.  

  

 I  

  

 § 2, stk. 4, 4. pkt.,  

  

 ændres »5,7  

 promille« til: »8,0 promille«.« [Ændring som følge af, at reduktionen af den amtskommunale  

 grundskyld i lov nr. 469 af 9. juni 2004 endnu ikke er trådt i kraft] Af  

 	  

 et  

  

 mindretal  

  

 (KD):
 3)  

  

 Efter nr. 1 indsættes som nyt  

 nummer:
 »01.)  

  

 I  

  

 § 2, stk. 4,  

  

 indsættes efter 4. pkt. som  

 nyt punktum:
»For Københavns, Frederiksberg og Bornholms Kommuner ydes et  

 eventuelt tilskud for de typer ejendomme, der er omfattet af § 5, stk. 3,  

 alene  

 på baggrund af kommunens grundskyldpromille nedsat med 2,3 promille.«« [Nedsættelse af grundskyldspromille også for skovbrug] Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF, KF og KD):
 4)  


  

 Nr.  

 2  

  

 affattes således:
»2.  

  

 I  

  

 § 5, stk. 2, 1. pkt.,  

  

 ændres »4,3  

 promille« til: »2,0 promille«.« [Ændring som følge af, at reduktionen af den amtskommunale  

 grundskyld i lov nr. 469 af 9. juni 2004 endnu ikke er trådt i kraft] Af  

 	  

 et  

  

 mindretal  

  

 (KD):
 5)  

  

 Efter nr. 2 indsættes som nyt  

 nummer:
 »02.  

  

 I  

  

 § 5  

  

 indsættes som  

  

 stk. 3:
»Stk. 3.  

  

 Af ejendomme,  

 der på tidspunktet for den vurdering, som lægges til grund ved  

 skatteberegningen,  

 må anses for benyttet til skovbrug, jf. § 33, stk. 1, i vurderingsloven,  

 opkræves den amtskommunale grundskyld med 7,7 promille af de pågældende  

 ejendommes afgiftspligtige grundværdi.«« [Nedsættelse af grundskyldspromille også for skovbrug] Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF, KF og KD):
Ny paragraf 6)  

  

 Efter § 1 indsættes som ny paragraf:
»§ 01 I lov nr. 469 af 9. juni 2004 om afgift af mineralsk fosfor i  

 foderfosfat foretages følgende ændringer:
 1.  

  

 I  

  

 § 29, stk. 1,  

  

 indsættes efter »ikrafttræden«:  

 », jf. dog stk. 9 og 10«.
 2.  

  

 I  

  

 § 29  

  

 indsættes som  

  

 stk. 9  

  

 og  

  

 10:
»Stk. 9.  

  

 For skatteåret  

 2005 fastsættes størrelsen af grundskyldnedsættelsen, der på årsbasis udgør  

 0,5  

 promille, forholdsmæssigt i forhold til det antal måneder, hvor afgiften på  

 mineralsk fosfor i foderfosfat opkræves i 2005. Den amtskommunale  

 grundskyldpromille for de berørte ejendomme i 2005 vil herefter udgøre 2  

 promille fratrukket den forholdsmæssigt fastsatte nedsættelse.
Den i § 2,  

 stk.  

 4, 4. pkt., i lov om beskatning til kommunerne af faste ejendomme fastsatte  

 promille vedrørende beregning af et eventuelt tilskud til Københavns,  

 Frederiksberg og Bornholms Kommuner fastsættes for skatteåret 2005 til 8,0  

 promille tillagt den forholdsmæssigt fastsatte grundskyldnedsættelse.
De  

 nævnte  

 promiller afrundes til 2 decimaler.
Stk. 10.  

  

 For skatteåret  

 2005 gælder, at nedsættelsen af grundskylden for den enkelte ejendom  

 foretages  

 ved afkortning af den eller de opkrævninger af ejendomsskatter, der forfalder  

 til betaling den 1. juli 2005 eller senere.
Hvis der er tale om mere end én  

 rate, fordeles nedsættelsen ligeligt på alle raterne.
Hvis nedsættelsen ikke  

 fuldt ud kan ske ved afkortning, udbetales den overskydende del af  

 nedsættelsen  

 den 1. oktober 2005 til ejendommens ejer, jf. § 29, stk. 1, i lov om  

 beskatning  

 til kommunerne af faste ejendomme.« 3.  


  

 § 31, nr. 1,  

  

 affattes således:
 »1.  


  

 § 2, stk. 4, 4. pkt.,  

  

 affattes således:
»For  

  

 Københavns, Frederiksberg og  

 Bornholms Kommuner ydes et eventuelt tilskud for de typer ejendomme, der er  

 omfattet af § 5, stk. 2, alene på baggrund af kommunens grundskyldpromille  

 nedsat med 8,5 promille«.« 4.  


  

 § 31, nr. 2,  

  

 affattes således:
 »2.  


  

 § 5, stk. 2, 1. pkt.,  

  

 affattes således:
»Af ejendomme, der på tidspunktet for den  

 vurdering, som lægges til grund ved skatteberegningen, må anses for benyttet  

 til landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 1,5 promille  

 af  

 en del af de pågældende ejendommes afgiftspligtige grundværdi«.« [Ændring som følge af, at seneste ændring af den amtskommunale  

 grundskyld fortsat afventer godkendelse fra Europa-Kommissionen] Til § 2 7)  

  

 Paragraffen affattes således:
»§ 2 Stk. 1.  

  

 Lovens § 1  

 træder i kraft den 1. januar 2005.
Stk. 2.  

  

 Skatteministeren  

 fastsætter tidspunktet for ikrafttrædelsen af lovens § 01.« [Yderligere ikrafttrædelsesbestemmelse] Af  

 	  

 et  

  

 mindretal  

  

 (KD):
Til § 3 8)  


  

 §  

 3, stk. 2, 1. pkt.,  

  

 affattes således:
»Statskassen yder for skatteåret 2005 et særligt tilskud til de  

 kommuner og amtskommuner, der lider et provenutab som følge af bestemmelsen i  

 §  

 5, stk. 2 og 3, i lov om beskatning til kommunerne af faste ejendomme, som  

 ændret  

 henholdsvis affattet ved denne lovs § 1, nr. 2 og 02.« [Nedsættelse af grundskyldspromille også for skovbrug] Bemærkninger Til nr. 1 Ændringen er en konsekvens af ændringsforslag nr. 6.
Til nr. 2 og 4 Ændringen er en konsekvens af, at reduktionen af den amtskommunale  

 grundskyld i lov nr. 469 af 9. juni 2004 endnu ikke er trådt i kraft.
I lov  

 nr.  

 469 af 9. juni 2004 om afgift af mineralsk fosfor i foderfosfat reduceres den  

 amtskommunale grundskyld med 0,5 promille fra 4,3 promille til 3,8 promille.  

 Nedsættelsen af den amtskommunale grundskyldpromille efter dette lovforslag  

 vil  

 fortsat være 2,3 promille.
Med ændringsforslaget »ombyttes« rækkefølgen på  

 nedsættelserne, således at der først nedsættes med 2,3 promille (fra 4,3 til  

 2,0 promille), og derefter  når skatteministeren sætter lov nr. 469 i  

 kraft   

 med 0,5 promille, jf. dog overgangsordningen for 2005.
Til nr. 3, 5 og 8 Ændringerne er konsekvenser af, at nedsættelsen også skal gælde  

 for skovbrug.
Til nr. 6 Ændringen er en konsekvens af, at § 31, i lov nr. 469 af 9. juni  

 2004 om afgift af mineralsk fosfor i foderfosfat ikke forventes sat i kraft  

 før  

 efter den 1. januar 2005, idet forslaget afventer Kommissionens godkendelse.
 Som følge af, at Kommissionens godkendelse endnu ikke  

 foreligger, og det på nuværende tidspunkt vides sikkert, at det ikke vil være  

 praktisk muligt at indarbejde nedsættelsen i alle opkrævninger, der skal  

 udsendes  

 for 2005, foreslås det, at ordningen udformes som en nedsættelse i 2. halvår  

 af  

 de allerede pålignede ejendomsskatter for 2005. Dermed vil både  

 grundskyldnedsættelsen på 2,3 promille og grundskyldnedsættelsen efter lov  

 nr.  

 469 af 9. juni 2004 i lighed med tidligere nedsættelser, der er gennemført  

 efter udskrivning af de første ejendomsskattebilletter, blive fordelt på de  

 ejendomsskatter, som opkræves i 2. halvår af 2005.
Nedsættelsen skal svare til forskellen mellem den grundskyld,  

 der er pålignet den enkelte ejendoms landbrugsjord m.v. med en  

 grundskyldpromille på 2,0 promille, og den grundskyld, der ville være blevet  

 pålignet ejendommen med den lavere promille, der følger af overgangsreglen  

 for  

 2005, jf. nedenfor.
Den samlede nedsættelse fordeles ligeligt på den eller de  

 rater af ejendomsskatter, der forfalder til betaling den 1. juli 2005 eller  

 senere.
For at sikre mod den situation, hvor pålignede ejendomsskatter for 2.  

 halvår 2005 undtagelsesvis vil kunne være mindre end nedsættelsen, er det  

 fastsat,  

 at den overskydende del af nedsættelsen udbetales den 1. oktober 2005 til  

 ejendommens ejer på dette tidspunkt.
Der er ikke tale om, at dele af provenuet fra afgiften på  

 mineralsk fosfor ikke tilbageføres, men alene at tilbageførslen kan ske med  

 en  

 mindre forsinkelse.
Træder loven f.eks. i kraft den 1. marts 2005, vil  

 afgiften  

 blive opkrævet over 10 måneder og provenuet tilbageført ved en reduktion af  

 den  

 amtskommunale grundskyld i 2. halvår af 2005. Eksemplet medfører en reduktion  

 af den amtskommunale grundskyld i 2. halvår af 2005 på 0,42 promille (10/12  

 ganget med 0,5). Der er herved anvendt den foreslåede afrundingsregel.
Som konsekvens af, at nedsættelsen på 0,5 promille ikke  

 nødvendigvis effektueres fuldt ud i 2005, vil det endvidere være nødvendigt  

 at  

 justere den promille i ejendomsskattelovens § 2, stk. 4, 4. pkt., der danner  

 grundlag for beregning af eventuelt tilskud til Københavns, Frederiksberg og  

 Bornholms Kommuner.
Denne promille hæves som følge af lovforslaget fra 8,0  

 promille til 8,5 promille, men for overgangsåret 2005 vil der kun ske en  

 forholdsmæssig forhøjelse.
I ovenstående beregningseksempel vil promillen  

 således blive fastsat til 8,42 promille.
 Ved den foreslåede ændring opnås, at der alene skal udsendes én  

 ekstra opgørelse af den amtskommunale grundskyld, og denne skal under alle  

 omstændigheder udsendes som følge af reduktionen på 2,3 promillepoint, jf.  

 lovforslagets § 1 og 3. Endvidere vil en udsendelse midt i 1. halvår af 2005  

 medføre en kompliceret efteropgørelse og -godtgørelse, hvilket kan undgås ved  

 gennemføre reduktionen alene i 2. halvår af 2005.
Til nr. 7 Ændringen er en konsekvens af ændringsforslag nr. 6.
Helga Moos (V)   

 Gudrun Laub (V)   

 Ester Larsen (V)   

 Marianne Pedersen (V)  

  

  nfmd.  

  

 Jens Vibjerg (V)   

 Uno Larsson (DF)  

 Poul Nødgaard (DF)  

  

  fmd.  

  

 Knud Erik Kirkegaard (KF)   

 Tove Videbæk (KD)   

 Arne Toft (S)   

 Inger Bierbaum (S)   

 Jørn Pedersen (S)   

 Karen J.
Klint (S)   

 Ole Stavad (S)   

 Kristen Touborg (SF)   

 Margrethe Vestager (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 112 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Henvendelse af 19/11-04 fra Dansk Skovforening vedr.  

 foretræde 3 Svar på spm.
S 822 om omfanget af det samlede  

 driftstilskud til dansk landbrug som følge af EU's landbrugspolitik i 2004,  

 fra fødevareministeren 4 Ændringsforslag, fra indenrigs- og sundhedsministeren 5 1. udkast til betænkning 6 2. udkast til betænkning Oversigt over spørgsmål og svar vedrørende L 112 Spm.nr.
