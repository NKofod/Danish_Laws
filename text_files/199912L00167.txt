Fremsat den 12. januar 2000 af sundhedsministeren (Carsten  

 Koch) Forslag til Lov om ændring af lov om ligsyn,  

 obduktion og transplantation m.v.
(Ændring af embedslægers retsmedicinske opgaver  

 og adgang til transplantation fra unge  

 under 18 år) § 1 I lov nr. 402 af 13. juni 1990 om ligsyn, obduktion og transplantation  

 m.v. foretages følgende ændringer:
 1. § 10, stk. 1, affattes således:
 »Bestemmelse om retslægelig obduktion træffes af politiet.  

 Obduktionen udføres af en sagkyndig læge, der udpeges af  

 justitsministeren.«.
 2. I § 13, stk. 2, indsættes som 3.  

 punktum:
 »Der kan dog ikke gives samtykke til, at der fra en person under 18  

 år udtages ikke-gendanneligt væv.«.
§ 2 Loven træder i kraft den 1. maj 2000.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Lovforslaget fremsættes som følge af to  

 særskilte og af hinanden uafhængige forhold.
Det ene er en  

 konsekvens af, at embedslægerne med virkning fra 1. oktober 1999 er  

 fritaget for deltagelse i den praktiske gennemførelse af  

 retslægelige obduktioner.
Det andet er begrundet i et ønske om  

 præcist at beskrive retsstillingen i dansk ret i forhold til  

 bioetikkonventionen, for så vidt angår transplantation fra unge  

 under 18 år.
 Vedrørende Folketingets behandling af den  

 gældende lov henvises til:
 FT 1989-90:4635, 5206, 9431, 9991; A 3787; B 1217.
1. Lovforslagets indhold Retslægelige obduktioner skal efter ligsynslovens  

 § 10, stk. 1, udføres af en af justitsministeren udpeget  

 sagkyndig læge sammen med en embedslæge eller en læge, der  

 repræsenterer denne.
Efter omlægningen af visse af  

 embedslægeinstitutionernes retsmedicinske opgaver vil  

 retslægelige obduktioner fremover blive foretaget uden  

 embedslægernes deltagelse, hvilket i vidt omfang er i overensstemmelse  

 med gældende praksis.
I ligsynsloven er indeholdt bestemmelser om de  

 betingelser, der gælder ved transplantation i levende live.
Efter  

 bestemmelsen i § 13 kræves samtykke til indgrebet fra donor.
Hvis  

 det drejer sig om en mindreårig, skal ganske særlige grunde tale  

 for, at der med tilslutning fra forældremyndighedsindehaveren kan  

 foretages transplantation.
 I henhold til artikel 20 i Europarådets konvention  

 af 4. juni 1997 om menneskerettigheder og biomedicin kan der ikke fra en  

 mindreårig doneres væv, medmindre der er tale om gendanneligt  

 væv.
 Dansk praksis er i overensstemmelse med konventionen, og  

 denne retstilstand bør derfor afspejles i lovteksten.
2. Lovforslagets baggrund Embedslægernes betjening af politi og  

 retsvæsen har gennem de seneste år flere gange været  

 genstand for drøftelser mellem Sundhedsministeriet og  

 Justitsministeriet.
 Politi og anklagemyndighed har således gennem  

 årene fundet, at flere af de retsmedicinske opgaver, nemlig  

 personundersøgelser i forbindelse med volds- og  

 sædelighedsforbrydelser, ambulante mentalundersøgelser,  

 retslægelige obduktioner og benådningssager, kan udføres  

 uden embedslægernes medvirken, og praksis er på flere af  

 områderne delvis ændret i overensstemmelse hermed.
 Efter drøftelser senest i august 1999 mellem  

 Sundhedsministeriet, Forskningsministeriet og Justitsministeriet blev der  

 opnået enighed om at foretage en omlægning af en række  

 retsmedicinske opgaver.
Omlægningen indebærer bl.a., at  

 embedslægerne med virkning fra 1. oktober 1999 ikke længere skal  

 deltage i den praktiske gennemførelse af retslægelige  

 obduktioner.
Da embedslægernes medvirken ved udførelsen heraf er  

 reguleret i ligsynsloven, vil der skulle foretages en ændring i denne  

 lov.
Ratifikation af internationale konventioner, herunder  

Europarådets konvention om menneskerettigheder og biomedicin,  

 indebærer en pligt til at indrette den danske lovgivning eller  

 administrative praksis efter konventionens bestemmelser, således at der  

 i den faktiske retsanvendelse ikke handles i strid med konventionen.
I  

 tvivlstilfælde skal danske regler fortolkes på en måde, der  

 bedst bringer dem i overensstemmelse med konventionen.
Sundhedsministeriet vurderede, at det ikke var  

 nødvendigt med lovændringer inden for ministeriets ressort, da  

 opfyldelsen af konventionen kunne ske inden for rammerne af gældende  

 sundhedslovgivning og den praksis, der er herskende, og som generelt giver en  

 stærk beskyttelse af patientrettigheder.
Denne vurdering gjaldt  

 også spørgsmålet om transplantation af væv fra unge  

 under 18 år, idet der i de sjældne tilfælde, hvor der kan  

 blive tale om transplantation fra en mindreårig til en  

 nærtstående, f. eks til en bror eller søster eller til en  

 af forældrene kun bliver transplanteret gendanneligt (regenererende)  

 væv, f. eks. knoglemarv.
Der kan således efter praksis ikke  

 doneres en nyre fra en mindreårig.
I forbindelse med Folketingets vedtagelse den 11. maj 1999  

 af beslutningsforslag (B5) om forslag til folketingsbeslutning om Danmarks  

 ratifikation af »Europarådets konvention af 4. juni 1997 om beskyttelse  

 af menneskerettigheder og menneskelig værdighed i forbindelse med  

 anvendelse af biologi og lægevidenskab: Konvention om  

 menneskerettigheder og biomedicin« gav Folketingets sundhedsudvalg i sin  

 betænkning til beslutningsforslaget udtryk for, at der »i lov om  

 ligsyn, obduktion og transplantation m.v. bør ske præciseringer,  

 så disse svarer til konventionens intentioner.« Af bemærkningerne til § 13, stk. 2, i lov  

 om ligsyn, obduktion og transplantation, jf.
Folketingstidende 1989-90 A  

 3812, fremgår forudsætningsvis, at der efter denne bestemmelse i  

 ganske særlige tilfælde kan transplanteres en nyre fra en  

 mindreårig.
Denne mulighed udnyttes ikke i praksis, der således  

 er i overensstemmelse med Europarådskonventionen.
 Sundhedsministeriet finder, at § 13, stk. 2,  

 bør præciseres, således at bestemmelsen svarer til praksis  

 og til konventionen.
 3. Hørte myndigheder, organisationer m.v.
 Lovforslaget har været sendt til høring hos  

 følgende myndigheder, organisationer og foreninger m.v.:
 Amtsrådsforeningen, Børnerådet, Center  

 for Små Handicapgrupper, Dansk Center for Menneskerettigheder, Dansk  

 Handicap Forbund, Dansk Hæmatologisk Selskab, Statens Institut for  

 Folkesundhed, Dansk Nefrologisk Selskab, Dansk Selskab for Immunologi, Dansk  

 Sygeplejeråd, Dansk Transplantationsselskab, De Samvirkende  

 Invalideorganisationer, Den Almindelige Danske Lægeforening, Den  

 Centrale Videnskabsetiske Komité, Det Etiske Råd,  

 Embedslægeforeningen, Finansministeriet, Forbrugerrådet,  

 Forebyggelsespolitisk Råd, Foreningen af Speciallæger, Foreningen  

 af Yngre Læger, Forskningsministeriet, Frederiksberg Kommune,  

 Færøernes Landsstyre, Grønlands Hjemmestyre, Hovedstadens  

 Sygehusfællesskab, Justitsministeriet, Kommunernes Landsforening,  

 Københavns Kommune, Landsforeningen LEV, Ligestillingsrådet,  

 Lægemiddelstyrelsen, Nyreforeningen, Nævnet for etnisk  

 ligestilling, Patientforsikringsforeningen, Patientklagenævnet,  

 Praktiserende Lægers Organisation, Statens Sundhedsvidenskabelige  

 Forskningsråd, Statsministeriet, Sundhedsstyrelsen, Sygesikringens  

 Forhandlingsudvalg og Teknologirådet.
 4. Administrative og økonomiske konsekvenser m.v.
 Med virkning fra 1. oktober 1999 fritages  

 embedslægerne for fire retsmedicinske opgaveområder, nemlig  

 personundersøgelser i forbindelse med volds- og  

 sædelighedsforbrydelser, ambulante mentalundersøgelser,  

 retslægelige obduktioner og benådningssager.
 I forbindelse med embedslægernes fritagelse for  

 disse fire opgaver reduceres Sundhedsministeriets ramme på FL 2000 med  

 0,5 mio. kr.
 Denne reduktion vedrører dog reelt ikke  

 embedslægernes fritagelse for retslægelige obduktioner, eftersom  

 embedslægerne allerede i praksis har været næsten fuldt  

 fritaget for denne opgave.
 Herudover indebærer opgaveomlægningen ingen  

 økonomiske eller administrative konsekvenser for stat, amt eller  

 kommuner.
 For så vidt angår de mindreåriges adgang  

 til at medvirke ved transplantationer er der tale om en ændring af  

 lovteksten, således at denne bliver i overensstemmelse med praksis.
 Forslaget medfører derfor ingen økonomiske  

 eller administrative konsekvenser for stat, kommuner eller amtskommuner.
 Lovforslaget har ingen miljømæssige eller  

 EU-retlige aspekter.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner Ingen konsekvenser Ingen konsekvenser Administrative konsekvenser for stat, kommuner og  

 amtskommuner Ingen konsekvenser Ingen konsekvenser Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Intet Bemærkninger til lovforslagets  

 enkelte bestemmelser Til § 1 Til nr. 1 Ændringsforslaget medfører, at  

 retslægelige obduktioner foretages uden embedslægernes  

 deltagelse.
Dette er i vidt omfang praksis i dag, og det skønnes  

 derfor hensigtsmæssigt at ændre loven i overensstemmelse  

 hermed.
Til nr. 2 Praksis i Danmark er, at der ikke anvendes  

 ikke-gendanneligt (ikke-regenererbart) væv fra personer under 18  

 år. Ændringsforslaget skal tjene til at bringe loven i  

 overensstemmelse med praksis.
Dermed bliver det tillige klargjort, at Danmark  

 også lovgivningsmæssigt er i overensstemmelse med  

 Europarådets konvention om menneskerettigheder og biomedicin.
 Ved ikke-regenererende væv forstås i denne  

 forbindelse væv, som donors organisme ikke efterfølgende er i  

 stand til at gendanne såvel mængdemæssigt som funktionelt.  

 Eksempelvis er det udelukket, at der kan gives samtykke til  

 nyretransplantation fra en levende donor, som ikke er fyldt 18 år.
Til § 2 Det foreslås, at loven træder i kraft den 1.  

 maj 2000.
Til § 3 Bestemmelsen indeholder sædvanligt forbehold  

 vedrørende Færøerne og Grønland.
 Lov nr. 402 af 13. juni 1990 om ligsyn, obduktion og  

 transplantation m.v. er hverken sat i kraft på Færøerne  

 eller i Grønland.
 Det kan oplyses, at den tidligere transplantationslov er  

 sat i kraft for såvel Færøerne som Grønland ved  

 kongelig anordning af 22. august 1968.
 Endvidere er den tidligere ligsynslov sat i kraft for  

 Færøerne og Grønland ved anordning nr. 533 og nr. 534 af  

 6. september 1988.
Bilag Lovforslaget sammenholdt med  

 gældende lov Gældende formulering Lovforslaget § 1 I lov nr. 402 af 13. juni 1990 om ligsyn, obduktion og transplantation  

 m.v. foretages følgende ændringer:
 1. § 10, stk. 1, affattes således:
§ 10. Bestemmelse om retslægelig obduktion træffes  

 af politiet.
Obduktionen udføres af en sagkyndig læge, der  

 udpeges af justitsministeren, sammen med en embedslæge eller en anden  

 læge, der repræsenterer denne.
 »Bestemmelse om retslægelig obduktion træffes af politiet.  

 Obduktionen udføres af en sagkyndig læge, der udpeges af  

 justitsministeren.«.
 2. I § 13, stk. 2, indsættes som 3.  

 punktum:
Stk. 2. Samtykke kan meddeles af den, der er fyldt 18  

 år.
Såfremt ganske særlige grunde taler derfor, kan  

 indgrebet dog foretages med samtykke fra en person under 18 år,  

 når samtykket er tiltrådt af forældremyndighedens  

 indehaver.
 »Der kan dog ikke gives samtykke til, at der fra en person under 18  

 år udtages ikke-gendanneligt væv.«.
