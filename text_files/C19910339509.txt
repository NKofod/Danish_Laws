I.
Orientering I 1989 foretog kreds Nordjyllands amt en undersøgelse af luftens indhold  

 af organiske opløsningsmiddeldampe i benzinchaufførers indåndingszone ved  

 læsning af tankbiler på læssepladser.
Undersøgelsen viste, at visse påfyldningsprocesser giver anledning til  

 overskridelser af gældende grænseværdier.
Belastningen er størst, når  

 læssestedet ikke er forsynet med genvindingsanlæg, d.v.s. at der ikke er  

 etableret et lukket system under påfyldningen, hvor dampene opfanges,  

 fortættes og føres tilbage til tankanlægget.
 Den største belastning stammer fra benzen, der er optaget på  

 Arbejdstilsynets liste over stoffer, der anses for kræftfremkaldende.
 Også når der aflæsses på tankstationer eller andre tankanlæg, kan der  

 forekomme koncentrationer af organiske opløsningsmidler i luften, der  

 overskrider grænseværdierne.
 I øvrigt er vindhastighederne af betydning for luftens indhold af  

 organiske opløsningsmidler i åndedrætszonen.
 På baggrund af undersøgelsen blev der straks stillet krav om, at  

 benzinchauffører i en lang række situationer skal bruge åndedrætsværn.
 Samtidig blev det påbudt, at problemerne på længere sigt skal løses ved  

 tekniske foranstaltninger.
 Dette gav anledning til en række drøftelser mellem Benzin- og  

 Oliebranchens Arbejdsgiverforening (BOA), arbejdstagersiden (SID) og  

 Direktoratet for Arbejdstilsynet.
BOA udarbejdede et cirkulære til sine medlemmer, jf. bilag 1, for at løse  

 de akutte problemer på landsplan.
Cirkulæret er accepteret af SID og  

 Arbejdstilsynet.
Drøftelserne har desuden foreløbig resulteret i, at der  

 inden 1. januar 1993 vil blive etableret genvindingsanlæg eller andre  

 tekniske foranstaltninger til fjernelse af dampe ved læsning af benzin på  

 tankbiler på alle de store læssepladser, jf. bilag 2.
Af tekniske årsager etableres der ikke genvinding ved påfyldning af andre  

 olieprodukter.
Indtil videre accepteres det, at der ved sådan påfyldning  

 anvendes åndedrætsværn, når det er nødvendigt, fx når tanken ikke er renset  

 efter at have indeholdt benzin.
Denne løsning accepteres også generelt ved læsning på de læssepladser, der  

 ikke er nævnt i bilag 2, og som ikke allerede genvinder benzindampe.
Dette  

 gælder foreløbig for en 2-årig periode.
Ifølge BOA drejer det sig om anlæg,  

 der alle omsætter mindre end 2.500 m3 om året.
Ved 70% af alle aflæsninger på tankstationerne tages de dampe, der står i  

 tankene, med retur til genvinding på læssepladserne.
Dette system udbygges  

 løbende, jf. i øvrigt bilag 1.
 Direktoratet vil herefter afholde møde med BOA og repræsentanter fra SID 1  

 gang om året med henblik på opfølgning af handlingsplanerne for  

 læssepladserne.
II.
Instruktion 1. Kredsene skal indtil videre ikke give påbud om  

 tekniske foranstaltninger til fjernelse af dampe fra organiske  

 opløsningsmidler ved selve påfyldningsprocessen for benzin- og olieprodukter  

 på læssepladser.
 2. Kredsene skal i forbindelse med det almindelige  

 tilsynsarbejde påse, at retningslinierne om åndedrætsværn, der herefter er  

 enighed om mellem BOA, SID og Arbejdstilsynet, se bilag 1, følges.
 3. Hvis kredsene finder, at selve påfyldningen  

 herefter giver anledning til arbejdsmiljøproblemer, skal Direktoratet  

 kontaktes.
 4. Herudover behandles andre arbejdsmiljøproblemer på  

 læssepladser også vedrørende dampe på sædvanlig vis.
III.
Ikrafttræden Straks.
13. juni 1991 Erik Andersen Bilag 1 Gengivelse af BOA's cirkulære til sine medlemmer Åndedrætsværn Vi har tidligere anvist retningslinier for benyttelsen af åndedrætsværn  

 ved aflæsning af olie m.m., hvor der ikke er anbragt tankalarmer, og hvor det  

 derfor kan være nødvendigt for chaufførerne at lytte sig frem.
 Foranlediget af nogle aktuelle sager, vedr. benzindampe, har der været  

 ført nogle drøftelser med Arbejdstilsynet, og på denne baggrund har  

 bestyrelsen besluttet at anvise følgende branchedækkende regler for  

 anvendelse af åndedrætsværn.
Læsning på/ved rampe a.
Ved læsning af benzin, hvor der ikke er etableret et anlæg til  

 fjernelse af dampene, skal åndedrætsværn anvendes.
 Det samme gælder ved læsning af andre olieprodukter i tankbiler, der har  

 været anvendt til benzin uden at blive renset før ny anvendelse.
b.
Ved læsning af andre olieprodukter, hvor der kan forekomme benzindampe,  

 stilles masker til rådighed, der skal benyttes, såfremt det er nødvendigt.
Andet arbejde på/ved ramperne I forbindelse med arbejde på/ved benzinramper, hvor der ikke er etableret  

 et anlæg til fjernelse af dampe, skal åndedrætsværn anvendes, når læsning  

 finder sted.
 Ved andre ramper - hvor der kan forekomme benzindampe - stilles masker til  

 rådighed - der skal benyttes, såfremt det er nødvendigt.
Aflæsning af benzin uden tilbageføring af dampe Såfremt det ikke er muligt for chaufføren at stå i passende afstand fra  

 udluftningen eller anbringe sig i vindsiden, så dampene blæser væk fra ham,  

 skal åndedrætsværn benyttes.
Aflæsning af andre olieprodukter Ved aflæsning til tanke, uden mulighed for at pejle, og hvor fløjte eller  

 anden tankalarm ikke er installeret, og hvor det derfor kan blive nødvendigt  

 for chaufføren at lytte sig frem, skal åndedrætsværn anvendes.
Iøvrigt Såfremt der ved den enkelte læsserampe generelt er maskepåbud (angivet ved  

 skilt), skal dette respekteres.
 Ovennævnte regler er gældende for vore egne medarbejdere, men også for  

 fremmede afhentere og evt. entreprenører.
 Reglerne medfører, at der skal anskaffes masker til medarbejderne, i det  

 omfang ovennævnte retningslinier gør det nødvendigt.
 Reglerne træder i kraft snarest og senest den 1. juli 1990.
 Reglerne vil blive indføjet i Chaufførhåndbogen og skal fremover benyttes  

 som en del af selskabernes sikkerhedsinstruks, med den virkning, at  

 overtrædelse af reglerne medfører samme sanktioner som overtrædelse af andre  

 sikkerhedsregler.
 Arbejdstilsynet har samtidig anmodet branchen om at drage omsorg for, at  

 der ved alle anlæg findes en særlig uheldsinstruks.
 Instruksen skal indeholde anvisning på, hvordan der skal reageres ved evt.  

 spild, ved tekniske fejl eller ved direkte ulykker.
Bilag 2 På følgende læssepladser vil der ifølge BOA inden den 1. januar 1993 blive  

 etableret anlæg til genvinding af benzindampe ved læsning af benzin på  

 tankbiler.
SAMTANK: Ålborg, Fredericia SHELL: Prøvestenen, Rønne *) DFO: Fredericia, Prøvestenen og Århus STATOIL: Kalundborg, Århus (vil læsse hos DFO) Q8: Århus (vil læsse hos DFO) UNO-X: Vordingborg*, Århus*, Prøvestenen.
 DFO Rønne: Tekniske foranstaltninger er planlagt til ibrugtagning i 1993.
 DFO Ålborg: Vil blive nedlagt i 1991.
Oiltanking Prøvestenen: Er ved at undersøge løsningsmuligheder, afklaring i 1991.
