(Til rektorerne ved  

 husholdningsseminarierne) Efter § 10, stk. 2, i Undervisningsministeriets bekendtgørelse nr. 210 af  

 10. april 1987 om uddannelse af husholdningslærere yder lærerne de studerende  

 i 6. semester vejledning med hensyn til udarbejdelse af speciale.  

 Vejledningen foregår årgangs-, hold- og gruppevis samt individuelt.  

 Undervisningsdirektøren fastsætter antallet af vejledningstimer og  

 fordelingen af dem på de forskellige vejledningsformer.
 I henhold hertil fastsættes følgende:
 1. Til samlet vejledning af de studerende i 6.  

 semester afsættes 8 - 10 timer.
 2. Til vejledning på specialeområderne, jfr.  

 uddannelsesbekendtgørelsen § 65, stk. 2, afsættes 8 - 10 timer for hvert  

 specialeområde, inden for hvilket der er valgt speciale.
 3. Til vejledning af mindre grupper af studerende  

 afsættes 10 - 12 timer for hver påbegyndt 6 studerende.
 4. Til individuel vejledning afsættes 10 - 12 timer  

 pr. studerende.
 Efter drøftelse i fællesudvalget kan specialevejledningen dog gennemføres  

 med en anden fordeling på vejledningsformer, når det samlede antal  

 specialevejledningstimer ikke overstiger timetallet beregnet efter  

 ovenstående regler.
 Til studerende, hvis speciale ikke godkendes, og som vælger at indlevere  

 en revideret specialeafhandling i 7. semester, jfr.  

 uddannelsesbekendtgørelsens § 65, stk. 7, kan der afsættes 5 timer til  

 vejledning.
 Rektor fordeler timerne på de enkelte lærere efter indhentet udtalelse i  

 lærerrådet.
 Cirkulæret har virkning fra 1. august 1988.
 Cirkulære af 20. november 1978 om vejledning i udarbejdelse af speciale  

 som led i husholdningslæreruddannelsen ophæves herved.
Undervisningsministeriet, den 3. oktober  

 1988 P.d.v.
