 1. På given foranledning skal man henlede  

 opmærksomheden på den mellem Danmark og Østrig den 8. november 1979 indgåede  

 overenskomst om forenkling af retshjælpsordningen i henhold til  

 Haagerkonventionen af 1. marts 1954 angående civilprocessen, jfr.  

 udenrigsministeriets bekendtgørelse nr. 84 af 17. august 1981.
 Det følger blandt andet af overenskomsten, der vedlægges i kopi, at  

 retsanmodninger og anmodninger om forkyndelse skal sendes til  

 justitsministeriet, som derefter vil videresende anmodningerne til det  

 østrigske justitsministerium.
 2. Man skal samtidig henlede opmærksomheden på, at  

 Haagerkonventionen af 15. november 1965 om forkyndelse i udlandet siden  

 justitsministeriets meddelelse nr. 95 af 5. marts 1974 er blevet tiltrådt af  

 Luxemburg, Nederlandene, Forbundsrepublikken Tyskland og Seychellerne, jfr.  

 udenrigsministeriets bekendtgørelser nr. 23 af 16. marts 1976, nr. 85 af 9.  

 oktober 1980 og nr. 119 af 1. december 1981.
 P.M.V.
 E.B.
Fr.
Chr.
Schydt (Cirkulæreskrivelse til domstolene).
