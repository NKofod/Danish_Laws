Klager  

 har påstået indklagede tilpligtet at betale 1.465.810 kr. i erstatning for de  

 omkostninger tidsforskydningen påførte denne.
Indklagede har påstået  

 frifindelse.
 Grundlaget  

 for parternes aftale er AB 92.
Voldgiftsretten  

 udtaler, at det ikke er lykkedes klager at bevise, at indklagede har  

 anerkendt  

 dennes krav om erstatning.
Korrespondance mellem byggeledelsen og klager  

 beviser derimod, at indklagede har afvist klagers krav.
Kravet er tilmed ikke  

 omtalt i forbindelse med slutregningen, og klager er således afskåret fra at  

 gøre sit krav gældende, jf.
AB 92 § 22, stk. 7, og indklagedes  

 frifindelsespåstand tages således til følge.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 §§ 22, stk. 7, 24 og 27.
 Ved klageskrift af 4. maj 2001 har klager indklaget indklagede  

 for en i henhold til Regler for behandling af sager ved Voldgiftsnævnet  

 for  

 bygge- og anlægsvirksomhed nedsat voldgiftsret med påstand om betaling  

 af  

 1.465.810 kr. med procesrente fra sagens anlæg, til betaling sker.
Indklagede har påstået frifindelse, i første række under  

 henvisning til, at et eventuelt krav fra klagers sider er prækluderet, jf.
AB  

 92, § 22, stk. 7. Præklusionsspørgsmålet er udskilt til særskilt og forlods  

 afgørelse ved voldgiftsrettens formand, landsdommer Knud A.
Knudsen.
 Sagens baggrund er, at klageren efter udbud ved skrivelse af 21.  

 november 1997 fik tildelt trægulventreprisen i forbindelse med indklagedes  

 opførelse af en større erhvervsejendom til brug for en større virksomhed.
 Der blev i maj 1998 som følge af storkonflikt indrømmet klageren  

 tidsfristforlængelse på 12 dage.
 Der er i øvrigt enighed om, at arbejdet blev væsentligt  

 forsinket, og den foreliggende tvist drejer sig om, hvorvidt og i givet fald  

 hvordan og i hvilket omfang klageren har krævet eller forbeholdt sig at gøre  

 krav gældende i den anledning.
Det blev i løbet af efteråret 1998 på et byggemøde drøftet, at  

 det var usikkert, hvornår klageren kunne modtage et lukket råhus, og dermed  

 hvornår klageren kunne påbegynde sin entreprise.
Klageren nævnte, at det  

 måtte  

 medføre tidsforskydning.
Den 2. oktober 1998 skrev klagerens projektleder til  

 byggeledelsen (att.
Byggelederen) med kopi til indklagedes rådgivende  

 ingeniør,  

 at tømrerne ikke kunne holdes i arbejde, projektlederne gik i tomgang,  

 leverancer måtte udskydes, og udførelsen måtte rykkes i forhold til andre  

 entreprenører. Vi skal derfor gøre krav på betaling af de omkostninger,  

 som  

 tidsfristforskydningen vil påføre os.
Når tidsplanen for vor opstart kendes,  

 og  

 når indbygningsforholdene er til stede, vil vi foreslå et møde afholdt for  

 endelig afklaring af vores merbetaling. Da skrivelsen ikke blev besvaret, gentog klageren i brev af 21.  

 oktober 1998, at , man på grund af den manglende tidsplan ville kræve  

 kompensation for de omkostninger, man havde haft på en række områder.
Man tog  

 endvidere forbehold for tidsfristforlængelse på 1  2 måneder.
 Da heller ikke dette brev blev besvaret, gentog klageren i  

 skrivelse af 28. november 1998 med nærmere henvisning til AB 92, § 24 og § 27  

 krav om tidsfristforlængelse og erstatning eller godgørelse.
 I skrivelse af 13. november 1998 skrev byggelederen bl.a.:
Vedrørende krav m tidsfristforlængelse skal jeg beklage de  

 opståede forsinkelser på de øvrige fagentrepriser, som skyldes uforudsete  

 forhold.
Ud over det rejste krav om fristforlængelse skal vi foreløbig afvise  

 de øvrige rejste krav. På et møde med byggeledelsen den 19. november 1998, hvori deltog  

 bl.a. daværende direktør for klagers virksomhed, redegjorde klageren for de  

 vanskeligheder og problemer, der opstod som følge af den allerede da opståede  

 forsinkelse.
Klageren redegjorde for en række omkostninger som følge heraf og  

 anførte, at de endelige konsekvensberegninger først kunne laves, når det  

 totale  

 tidsmæssige overblik forelå.
Den 11. december 1998 bekræftede klageren modtagelsen af  

 reviderede tidsplaner og anførte under henvisning til de tidligere  

 skrivelser,  

 at krav ville fremkomme inden for tre uger, og den 19. januar 1999 fremsendte  

 klageren et nærmere specificeret krav på knap 1,2 mio. kr. for den foreløbige  

 forsinkelse.
Der blev taget forbehold for erstatning for yderligere  

 forsinkelser.
I en skrivelse af 8. marts 1999 afviste byggelederen, at der  

 kunne blive tale om erstatning.
Det anføres derefter:
Principielt anerkendes det således, at der kan bestå et  

 godgørelseskrav fra Deres side for perioden af udskydelsen ud over de 26  

 arbejdsdage, idet jeg dog foreløbig bemærker, at Deres krav er udokumenteret,  

 og vor retsstilling i den anledning forbeholdes, jf.
BB (AB 92) § 27, stk.  

 1. Der blev herefter i skrivelsen fremsat kommentarer til de  

 enkelte poster i klagerens krav, og afslutningsvis anføres det, at  

 dokumentation imødeses, og at man er villig til at deltage i et møde, hvis  

 der  

 er behov for det.
 Den 9. juli 1999 skrev den tidligere direktør i klagers  

 virksomhed til indklagedes byggeledelse att.direktøren:
Jeg har talt med X, som stadig mener, at det er dig, der skal  

 tage dig af ovennævnte sag.
Jeg kontakter dig herom efter sommerferien. Der blev afholdt afleveringsforretning den 26. august 1999.  

 Protokollen, der på klagerens vegne er underskrevet af klagers projektleder,  

 indeholder ingen bemærkninger om klagerens krav, men følgende: Endelig  

 opgørelse fra entreprenøren skal være bygherren i hænde (25 arbejdsdage)  

 senest  

 23.09.1999. Et samme dag af den nytiltrådte direktør i klagers virksomhed  

 udarbejdet notat om Problemstilling vedrørende entreprise omtaler  

 det i  

 januar fremsatte krav og byggeledelsens brev af 8. marts 1999. Til slut er  

 anført: Herefter er der ikke sket yderligere i sagen. Den 31. august 1999 fremsendte den tidligere direktør i klagers  

 virksomhed notatet til direktøren i indklagedes byggeledelse.
Brevet er  

 sålydende:
Vedr.
Sagen med klager ang. entreprise  trægulv.
 Vedlagt notat vedrørende ovennævnte sag.
Vil du indkalde til møde herom? Da der ikke den 23. september var kommet slutopgørelse fra  

 klageren, erindrede indklagede herom den 24. september 1999.
 Slutregning blev fremsendt den 30. september 1999, og parterne  

 er enige om, at der ikke heri er nævnt noget om det krav, der er omfattet af  

 nærværende sag.
I skrivelse af 12. oktober 1999 bad den tidligere direktør  

 direktøren for virksomheden, der stod for indklagedes byggeledelse om at  

 indkalde til et møde med de implicerede i sagen. Som du ved er sagen  

 afleveret, og klager ønsker nu at få en afklaring på sagen. Direktøren  

 for  

 virksomheden der stod for indklagedes byggeledelse meddelte den 14. oktober  

 1999, at han ikke agtede at indkalde til noget møde.
Eventuelle problemer  

 måtte  

 afklares med byggeledelsen.
 Klagers projektleder bekræftede den 25. oktober 1999 over for  

 byggelederen, at der skulle afholdes et møde den 17. november 1999. Det  

 anføres  

 bl.a.:
Ved afleveringen blev det aftalt, at endelig opgørelse skulle  

 foreligge den 23. september 1999, men da indklagedes byggeledelse og vores  

 ledelse har haft svært ved at få aftalt et møde om en løsning af vort krav,  

 håber jeg, at man har forståelse for, at vi først på vort møde den 17.  

 november  

 1999, forhåbentlig får afklaret sagen. Efter mødets afholdelse meddelte byggelederen den 6. december  

 1999, at bygherren ikke kunne imødekomme kravet om erstatning/godtgørelse for  

 forsinkelse, da slutfaktura ikke indeholdt noget krav herom.
 Der er under den mundtlige forhandling afgivet forklaring af  

 klagers projektleder, den tidligere direktør i klagers virksomhed,  

 byggelederen  

 og den daglige repræsentant på byggesagen for den virksomhed, der skulle  

 bruge  

 den færdige entreprise.
Klagers projektleder  

  

 har forklaret bl.a., at han efter  

 byggelederens skrivelse af 8. marts 1999 ikke følte, at han kunne komme  

 igennem  

 med kravet.
Sagen blev derfor lagt op på direktionsniveau, og han havde  

 troet,  

 at der herefter skulle have været et møde mellem parterne.
Notatet af 26.  

 august 1999, der formentlig er udarbejdet til brug for bestyrelsen, har han  

 selv først set i forbindelse med voldgiftssagen.
Ved afleveringsforretningen  

 gjorde han opmærksom på, at der intet stod om erstatningen, men at det måtte  

 andre, underforstået på højere niveau, så tage sig af.
Det var også  

 byggelederens opfattelse, da de talte sammen et par dage senere.
Vidnet  

 ventede  

 på, at andre skulle tage over vedrørende dette spørgsmål.
Det er en  

 beklagelig  

 fejl, at kravet ikke er medtaget i slutopgørelsen, og den tidligere direktør  

 i  

 klagers virksomhed påpegede over for ham, at det skulle det have været.
På  

 mødet den 17. november 1999 blev kravet ikke afvist som uberettiget.
Han har  

 hørt, at andre entreprenører har fået godtgørelse.
Den tidligere direktør i klagers virksomhed  

  

 har forklaret  

 bl.a., at firmaet gearede voldsomt op til opgaven, og forsinkelserne var  

 derfor  

 et stort problem.
Han var inddraget i sagen ultimo 1998 og i januar 1999.  

 Kravet måtte gøres endeligt op senere.
Han opfattede skrivelsen af 8. marts  

 1999 som en klassisk trainering, som var helt urimelig, da de implicerede  

 personer jo kender hinanden.
Det var vanskeligt at finde ud af, om rette  

 vedkommende  

 var indklagedes rådgivende ingeniør eller det firma der varetog  

 byggeledelsen.  

 Han ringede bl.a. til direktøren i det firma, der varetog byggeledelsen, som  

 henviste til Den daglige repræsentant på byggesagen for den virksomhed, der  

 skulle bruge den færdige entreprise som viste tilbage til direktøren.
Derfor  

 skrev han brevet af 9. juli 1999. Man jagtede modparten på alle  

 niveauer, men  

 der kom ingen reaktion.
Sidste afsnit i notatet af 26. august 1999 er ikke  

 udtryk for, at klageren har frafaldet kravet.
Når sagen efter den 8. marts  

 1999  

 blev løftet op på et højere niveau, var det i et forsøg på lettere at opnå en  

 forligsmæssig løsning, og det var derfor, han flere gange bad om et møde.  

 Kravet er ikke opgivet.
Han har hørt, at andre entreprenører har fået  

 godtgørelse.
Byggelederen  

  

 har forklaret bl.a., at han som byggeleder  

 refererede til den daglige repræsentant på byggesagen for den virksomhed, der  

 skulle bruge den færdige entreprise.
Han var ikke underlagt direktøren i det  

 firma, der varetog byggeledelsen.
Da han fra klageren fik noget konkret at  

 forholde sig til, skrev han brevet af 8. marts 1999. Det er en klar afvisning  

 af klagerens krav, og klageren vendte ikke tilbage til spørgsmålet.
Da der  

 ikke  

 skete mere, betragtede han kravet som opgivet.
Han talte heller ikke senere  

 med  

 klagers projektleder om spørgsmålet, ej heller i forbindelse med  

 afleveringen.  

 Ved indvielsen sagde han derimod under en almindelig snak med klagers  

 projektleder, at det undrede ham, at klageren ikke havde gjort mere ved  

 kravet.  

 Ingen entreprenør har fået godtgørelse for forsinkelse.
Der er derimod nogle,  

 der har fået for forcering.
Den daglige repræsentant på byggesagen for den virksomhed,  

 der skulle bruge den færdige entreprise  

  

 har forklaret bl.a., at han var  

 virksomhedens daglige leder repræsentant på byggesagen.
Han var inddraget, da  

 man modtog kravet den 19. januar 1999, og besvarelsen af 8. marts 1999 blev  

 refereret for ham.
Der er tale om en afvisning af kravet.
Siden hørte man  

 intet.
Han har ikke ved afleveringsforretningen hørt klagers projektleder  

 fastholde kravet eller tage forbehold herom.
Det blev ikke nævnt med et ord.
Klageren  

  

 har gjort gældende, at kravet er varslet flere  

 gange, bl.a. den 2. oktober, 21. oktober og 28. oktober 1998. Kravet blev da  

 heller ikke afvist af indklagede på mødet den 19. november 1998. Skrivelsen  

 af  

 8. marts 1999 kan heller ikke anses for en afvisning.
Tværtimod tyder  

 ordvalget  

 på en anerkendelse af kravet, som blot størrelsesmæssigt skulle forhandles  

 nærmere.
Også telefonopringninger og skrivelser fra den tidligere direktør i  

 klagers virksomhed viser, at kravet ikke er frafaldet, og indklagede kan ikke  

 have haft grund til at tro, at det var tilfældet.
Det er derfor heller ikke  

 afgørende, at kravet ikke er omtalt i afleveringsprotokollen.
Af de samme  

 grunde bør det heller ikke være prækluderende, at kravet ikke er medtaget  

 eller  

 nævnt i slutregningen, da klageren vendte tilbage til spørgsmålet straks  

 herefter.
Oversiddelsen af denne frist er ganske ubetydelig og reelt uden  

 betydning for indklagede.
Hertil kommer, at indklagede også efter  

 slutregningen  

 har indladt sig i forhandlinger af kravet.
Indklagede  

  

 har anført, at klagerens forbehold i  

 slutningen af 1998 er uden betydning, idet kravet er afvist den 8. marts  

 1999.  

 Der er ikke tale om nogen form for anerkendelse fra indklagedes side,  

 tværtimod.
Når byggeledelsen derefter ikke hørte mere til sagen, er  

 indklagede  

 berettiget til at anse kravet for frafaldet.
Som det netop er anført i  

 klagerens eget notat af 26. august 1999, var der ikke sket noget i sagen  

 siden  

 den 8. marts 1999. Det er uden betydning, at den tidligere direktør i klagers  

 virksomhed har skrevet til direktøren i den virksomhed der varetog  

 byggeledelsen om afholdelse af et møde.
Direktøren i den virksomhed der  

 varetog  

 byggeledelsen havde intet med sagen at gøre, og der er ikke identifikation  

 mellem det firma, der varetog byggeledelsen og byggelederen.
Kravet er ikke  

 fulgt op, og undtagelsen i AB 92, § 22, stk. 7, er derfor uanvendelig.
 Voldgiftsrettens  

 bemærkninger:
Klagerens forbehold i slutningen af 1998 om at ville gøre krav  

 gældende som følge af forsinkelse blev fulgt op af kravet den 19. januar  

 1999.  

 Byggeledelsens svar af 8. marts 1999 er ikke en anerkendelse af klagerens  

 krav,  

 men afvisning af kravet med tilføjelse om at være villig til at drøfte  

 spørgsmålet på ny, hvis der blev fremsendt dokumentation.
Da klageren ikke  

 vendte tilbage, har byggeledelsen og indklagede ikke haft anledning til at  

 tro,  

 at kravet ville blive opretholdt.
Uanset om der i visse sammenhænge måtte kunne statueres  

 identifikation mellem det firma, der varetog byggeledelsen og byggelederen er  

 det ikke tilfældet vedrørende det foreliggende spørgsmål.
Henvendelser fra  

 den  

 tidligere direktør i klagers virksomhed til den virksomhed der varetog  

 byggeledelsen er derfor uden betydning.
Det er ganske uoplyst, hvad indholdet  

 har været af de telefonsamtaler, han har omtalt, og skrivelsen af 9. juli  

 1999  

 har efter sit indhold ikke en sådan klarhed og præcisering af  

 problemstillingen, at den kan tillægges betydning.
I realiteten skete der,  

 således som det fremgår af notatet af 26. august 1999, ikke yderligere i  

 sagen  

 efter den 8. marts 1999.
 Der er intet tilført afleveringsprotokollen om spørgsmålet, og  

 kravet blev ikke omtalt i forbindelse med slutregningen.
Efter det ovenfor anførte er klageren herefter afskåret fra at  

 gøre sit krav gældende, jf.
AB 92, § 22, stk. 7. Efter handlingsforløbet kan  

 det ikke føre til andet resultat, at byggeledelsen deltog i et møde om  

 spørgsmålet den 17. november 1999.
 Indklagedes frifindelsespåstand tages derfor til følge.
 Thi bestemmes:
 Indklagede frifindes.
 Inden 14 dage skal klageren betale 25.000 kr. i sagsomkostninger  

 til indklagede.
 Klageren skal efter nærmere opgørelse fra Voldgiftsnævnet betale  

 de omkostninger, der har været forbundet med voldgiftsrettens behandling af  

 sagen.
