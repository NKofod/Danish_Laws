 På et samarbejdsmøde i en kommune have læge udtalt forskellige ting om  

 en kvinde, som han havde som patient og havde et dagligt samarbejde med.  

 Patientklagenævnet fandt det ikke med sikkerhed godtgjort, at der var  

 videregivet oplysninger, som han havde erfaret i sin egenskab af læge.
5.2.5. Tavshedspligt Læge L havde i en årrække været praktiserende læge for H.
L havde desuden  

 i sit daglige arbejde haft kontakt med H, som var ansat i en ledende stilling  

 i social- og sundhedsforvaltningen i X-kommune.
 Det fremgik af sagen, at der havde været et samarbejdsmøde i kommunen  

 mellem forskellige læger, heriblandt L og 3 repræsentanter for X-kommune.
Af et mødereferat fremgik, at L på mødet bl.a. havde udtalt: Lægerne var  

 meget forbavsede over, at H blev ansat i X-kommune, idet man satte  

 spørgsmåltegn ved om hun psykisk var i stand til at leve op til den stilling  

 hun skulle bestride , og Jeg har kendt hende længst, fra hendes børn var små.  

 Hun kan ikke lave en objektiv vurdering.
H besidder ikke evnen til at kunne  

 overskue og vurdere/bedømme en situation og hvilken behandling/hjælp, der er  

 nødvendig .
 H klagede over, at L var fremkommet med disse udtalelser i dette forum og  

 anførte, at disse oplysninger ikke kun udsprang af faglige samarbejde, men  

 stammede fra de relationer, der havde været melle H og L som praktiserende  

 læge, idet H og hendes familie havde været patienter der.
 Nævnet skulle således tage stilling til, om L havde videregivet  

 oplysninger, han havde fået kendskab til under udøvelsen af sit kald og  

 dermed have overtrådt Lægelovens § 9.
 Sundhedsstyrelsen fandt, at det burde beklages (altså en overtrædelse af  

 Lægelovens § 6), at L under det pågældende møde var fremkommet med  

 oplysninger om en patient, og henviste til, at hans grund for at fremkomme  

 med oplysningerne, hvilede på at han havde kendt hende fra hendes børn var  

 små .
Patientklagenævnet var mest tilbøjelig til at mene, at læge L ikke havde  

 overtrådt sin tavshedspligt, idet nævnet ikke med tilstrækkelig sikkerhed  

 fandt det godtgjort, at der var videregivet oplysninger, som han havde  

 erfaret i sin egenskab af læge.
Da en vurdering af L's adfærd i forhold til  

 lægelovens § 6 efter den foran nævnt lovfortolkning (afsnit 2.2.6) ikke kunne  

 komme på tale, nøjedes Patientklagenævnet med overfor klageren at oplyse, at  

 den endelige afklaring af spørgmålet henhørte under domstolene.
