Nr LSF 30 Forslag til Lov om ændring af lov om social bistand (Indførelse af en fast  

 bruttorevalideringsydelse og ændring af husvildebestemmelsen og  

 forsøgsreglerne) Fremsat af socialministeren (Aase Olesen) Ændringsforslag stillet den 11.  

 decembe den 11. oktober 1989 Vedtaget ved tredjebehandling den 15. december 1989 Lov nr. 853 af 20/12/1989 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
 1. I § 31 indsættes efter stk. 1 som nyt stykke:
»Stk. 2. Socialministeren kan fastsætte regler om betaling for brugen  

 af midlertidige opholdssteder, hvortil hjemløse anvises indkvartering, og  

 hvor det offentlige afholder udgifterne.
Lejelovgivningens regler finder ikke  

 anvendelse, jf. lejelovens § 2, stk. 1.« Stk. 2 og 3 bliver stk. 3 og 4.
 2. I § 31, stk. 2, som bliver stk. 3, indføjes efter  

 »Betalingen«: »efter stk. 1 og 2«.
 3. I § 37, stk. 2, sidste punktum, indsættes efter  

 »selv«: »eller der er truffet beslutning om at yde hjælp efter  

 § 43, stk. 1, jf. stk. 6«.
 4. I § 40, stk. 1, nr. 3, ændres »§ 42« til: »§  

 43«.
 5. § 42 ophæves.
 6. Efter kapitel 9 indsættes som nyt kapitel:
 »Kap. 10. Hjælp til uddannelse, erhvervsmæssig optræning eller  

 omskoling m.v.
 § 43. Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, ydes der hjælp til  

 uddannelse og erhvervsmæssig optræning eller omskoling, i det omfang der ikke  

 ydes hjælp hertil efter reglerne i anden lovgivning.
Stk. 2. Når der er iværksat en revalidering i overensstemmelse med en  

 forud fastlagt erhvervsplan, udbetales der en fast revalideringsydelse, der  

 udgør 10.387 kr. månedligt.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Ud over den faste revalideringsydelse kan der  

 ydes hjælp til de særlige udgifter, der følger af uddannelsen eller  

 handicappet.
 Stk. 3. Socialministeren fastsætter regler for, hvornår en erhvervsplan  

 kan berettige til hjælp efter stk. 2, og for, hvornår unge under 23 år kan  

 opnå revalideringsydelse efter stk. 2, 1. pkt.
Stk. 4. Den faste revalideringsydelse efter stk. 2 udbetales, til  

 erhvervsplanen er gennemført.
Ydes den faste revalideringsydelse til  

 uddannelse, udbetales ydelsen i en periode, der svarer til den normerede  

 uddannelsestid.
Den faste revalideringsydelse kan dog højst udbetales for en  

 periode af 5 år.
Kommunalbestyrelsen kan forlænge støtteperioden, hvis der  

 foreligger særlige grunde herfor.
Socialministeren fastsætter regler herom.
Stk. 5. Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder med beskæftigelse, der kan anses for relevant eller forenelig med  

 revalideringens gennemførelse.
Socialministeren fastsætter regler om, i  

 hvilket omfang arbejdsindtægter medfører fradrag i revalideringsydelsen.
 Stk. 6. Der kan ydes hjælp til de særlige udgifter, der følger af en  

 uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med en fastlagt erhvervsplan, samt til dækning af udgifter, der følger af et  

 handicap.
 Stk. 7. Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, kan få særskilt hjælp  

 til de særlige udgifter, der følger af uddannelsen eller handicappet.
Stk. 8. Ved optræning eller oplæring på det almindelige arbejdsmarked kan  

 hjælpen ydes som løn eller løntilskud, der fastsættes uanset stk. 2, 1. og 2.  

 pkt.
Herudover kan der ydes hjælp til nødvendige uddannelsesudgifter og  

 handicapbetingede udgifter.
Stk. 9. Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 Stk. 10. Under samme betingelser som i stk. 9, 1. pkt., kan der ydes hjælp  

 til iværksættelse af selvstændig virksomhed, herunder anskaffelse af et  

 motorkøretøj, der indgår som sædvanligt led i den pågældende virksomhed.
Stk. 11. Hjælp efter stk. 9, 1. pkt., og stk. 10 kan ydes som lån, når det  

 findes rimeligt under hensyn til den pågældendes fremtidige  

 erhvervsmuligheder.
Socialministeren fastsætter nærmere regler herom.
§ 44. Afgørelse om hjælp efter § 43, stk. 10, træffes af revaliderings- og  

 pensionsnævnet efter indstilling fra kommunalbestyrelsen.
Afgørelse om  

 henstand med tilbagebetaling eller eftergivelse af lån ydet efter § 43, stk.  

 9, 1. pkt., og stk. 10, træffes af kommunalbestyrelsen.
 Stk. 2. Inddrivelse af forfaldne, ikke betalte afdrag på lån ydet efter §  

 43, stk. 9, 1. pkt., og stk. 10, sker efter de regler, der er nævnt i § 7,  

 stk. 2.
Stk. 3. Den faste revalideringsydelse, der er nævnt i § 43, stk. 2,  

 reguleres en gang årligt med en procent, der fastsættes på finansloven for  

 det pågældende år.
Socialministeren bekendtgør størrelsen af det regulerede  

 beløb.
§ 45. Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og mindst hvert  

 halve år indhente oplysning om revalideringens forløb.« 7. I § 138 b indsættes efter stk. 2 som nyt stykke:
» Stk. 3. Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.« § 2 Loven træder i kraft den 1. oktober 1990, § 1, nr. 7, dog dagen efter  

 bekendtgørelsen i Lovtidende.
§ 3 Stk. 1. Personer, der ved lovens ikrafttræden modtager hjælp efter  

 bistandslovens § 42, overgår til den faste revalideringsydelse, såfremt  

 revalideringen er iværksat efter en forud lagt erhvervsplan.
Den i § 1, nr.  

 6, fastsatte varighedsbegrænsning på 5 år løber i disse tilfælde fra  

 revalideringens iværksættelse.
 Stk. 2. For personer, hvor overgang til den faste revalideringsydelse  

 bevirker en nedgang i hjælpen, er grænsebeløbet for supplerende kontanthjælp  

 efter bistandslovens § 37 den hidtil udmålte hjælp efter § 42. Den i § 1, nr.  

 6, nævnte varighedsbegrænsning gælder også i disse tilfælde og løber også fra  

 revalideringens iværksættelse.
 Stk. 3. Ydes hjælpen efter bistandslovens § 42 på grundlag af en  

 beslutning om revalidering, udmåles hjælpen efter de hidtidige regler, indtil  

 en erhvervsplan kan iværksættes, dog længst indtil den 1. januar 1991.
Oprindeligt fremsat forslag § 1 I lov om social bistand, jf. lovbekendtgørelse nr. 171 af 25. marts 1987,  

 som senest ændret ved § 8 i lov nr. 389 af 7. juni 1989 foretages følgende  

 ændringer:
 1. I § 31 indsættes efter stk. 1 som nyt stykke:
»Stk. 2. Socialministeren kan fastsætte regler om betaling for brugen  

 af midlertidige opholdssteder, hvortil hjemløse anvises indkvartering, og  

 hvor det offentlige afholder udgifterne.
Lejelovgivningens regler finder ikke  

 anvendelse, jf. lejelovens § 2, stk. 1.«.
 Stk. 2 og 3 bliver stk. 3 og 4.
 2. I § 31, stk. 2, som bliver stk. 3 indføjes efter  

 »Betalingen«: »efter stk. 1 og 2«.
 3. I § 37, stk. 2, sidste punktum, indsættes efter  

 »selv«: »eller der er truffet beslutning om at yde hjælp efter  

 § 43, stk. 1, jf. stk. 6.«.
 4. I § 40, stk. 1, nr. 3, ændres »§ 42« til: »§  

 43«.
 5. § 42 ophæves.
 6. Efter kapitel 9 indsættes som nyt kapitel:
»Kapitel 10 Hjælp til uddannelse, erhvervsmæssig optræning eller omskoling m.v.
 § 43. Der kan ydes hjælp til uddannnelse og erhvervsmæssig optræning eller  

 omskoling i det omfang, der ikke ydes hjælp hertil efter regler i anden  

 lovgivning, når det må anses for påkrævet af hensyn til en persons mulighed  

 for fremtidig at klare sig selv og sørge for sin familie.
Stk. 2. Der kan udbetales en fast revalideringsydelse, der udgør 10.387  

 kr. månedlig, når der er iværksat en revalidering i overensstemmelse med en  

 forud fastlagt erhvervsplan.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Udover den faste revalideringsydelse kan der ydes  

 hjælp til de særlige udgifter, der følger af uddannelsen eller handicappet.
 Stk. 3. Socialministeren fastsætter regler for, hvornår en erhvervsplan  

 kan berettige til hjælp efter § 43, stk. 2, og for hvornår unge under 23 år  

 kan opnå revalideringsydelse efter stk. 2, 1. pkt.
Stk. 4. Den faste revalideringsydelse efter stk. 2, udbetales til  

 erhvervsplanen er gennemført.
Ydes den faste revalideringsydelse til  

 uddannelse, udbetales ydelsen i en periode, der svarer til den normerede  

 uddannelsestid.
Den faste revalideringsydelse kan dog højst udbetales for en  

 periode af 5 år.
Kommunalbestyrelsen kan forlænge støtteperioden, hvis der  

 foreligger særlige grunde herfor.
Socialministeren fastsætter regler herom.
Stk. 5. Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder med beskæftigelse, der kan anses for relevant eller foreneligt med  

 revalideringens gennemførelse.
Socialministeren fastsætter regler om, i  

 hvilket omfang arbejdsindtægter medfører fradrag i revalideringsydelsen.
 Stk. 6. Der kan ydes hjælp til de særlige udgifter, der følger af en  

 uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med en fastlagt erhvervsplan, samt til dækning af udgifter, der følger af et  

 handicap.
 Stk. 7. Personer med nedsat erhvervsevne, jf. stk. 1,, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, kan få særskilt hjælp  

 til de særlige udgifter, der følger af uddannelsen eller handicappet.
Stk. 8. Ved optræning eller oplæring på det almindelige arbejdsmarked kan  

 hjælpen ydes som løn eller løntilskud, der fastsættes uanset stk. 2, 1. og 2.  

 pkt.
Herudover kan der ydes hjælp til nødvendige uddannelsesudgifter og  

 handicapbetingede udgifter.
Stk. 9. Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne, og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nøvdendige for at opnå eller fastholde et bestemt arbejde.
 Stk. 10. Under samme betingelser som i stk. 9, 1. pkt., kan der ydes hjælp  

 til iværksættelse af selvstændig virksomhed, herunder anskaffelse af et  

 motorkøretøj, der indgår som sædvanligt led i den pågældende virksomhed.
Stk. 11. Hjælp efter stk. 9, 1. pkt. og stk. 10, kan ydes som lån, når det  

 findes rimeligt under hensyn til den pågældendes fremtidige  

 erhvervsmuligheder.
Socialministeren fastsætter nærmere regler herom.
§ 44. Afgørelse om hjælp efter § 43, stk. 10, træffes af revaliderings- og  

 pensionsnævnet efter indstilling fra kommunalbestyrelsen.
Afgørelse om  

 henstand med tilbagebetaling eller eftergivelse af lån ydet efter § 43, stk.  

 9, 1. pkt. og stk. 10, træffes af kommunalbestyrelsen.
 Stk. 2. Inddrivelse af forfaldne, ikke betalte afdrag på lån ydet efter §  

 43, stk. 9, 1. pkt. og § 43, stk. 10, sker efter de regler, der er nævnt i §  

 7, stk. 2.
Stk. 3. Den faste revalideringsydelse, der er nævnt i § 43, stk. 2,  

 reguleres en gang årligt med en procent, der fastsættes på finansloven for  

 det pågældende år.
Socialministeren bekendtgør størrelsen af det regulerede  

 beløb.
 § 45. Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og mindst hvert  

 halve år indhente oplysning om revalideringens forløb.«.
 7. I § 138 b indsættes efter stk. 2 som nyt stykke:
 »Stk. 3. Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.«.
§ 2 Loven træder i kraft den 1. oktober 1990, § 1, nr. 7 dog dagen efter  

 bekendtgørelsen i Lovtidende.
§ 3 Stk. 1. Personer, der ved lovens ikrafttræden modtager hjælp efter  

 bistandslovens § 42, overgår til den faste revalideringsydelse, såfremt  

 revalideringen er iværksat efter en forudlagt erhvervsplan.
Den i § 1, nr. 6,  

 fastsatte varighedsbegrænsning på 5 år, løber i disse tilfælde fra  

 revalideringens iværksættelse.
 Stk. 2. For personer, hvor overgang til den faste revalideringsydelse  

 bevirker en nedgang i hjælpen, er grænsebeløbet for supplerende kontanthjælp  

 efter bistandslovens § 37 den hidtil udmålte hjælp efter § 42. Den i § 1, nr.  

 6, nævnte varighedsbegrænsning gælder også i disse tilfælde og løber også fra  

 revalideringens iværksættelse.
 Stk. 3. Ydes hjælpen efter bistandslovens § 42 på grundlag af en  

 beslutning om revalidering, udmåles hjælpen efter de hidtidige regler, indtil  

 en erhvervsplan kan iværksættes, dog længst indtil den 1. januar 1991.
Bemærkninger til lovforslaget Almindelige bemærkninger Inden for Socialministeriets lovområder er den erhvervsrettede  

 revalidering af central betydning, fordi det er en af vejene til at gøre folk  

 selvhjulpne og forhindre, at de bliver i det sociale system.
Efter  

 arbejdsskadeforsikringsloven har den arbejdsskadede ret til sygebehandling og  

 genoptræning, herunder revalidering.
Der er dog her hovedsagelig tale om  

 helbredsmæssig revalidering, idet den skal tjene til at gøre det muligt at  

 fastsætte en erhvervsevnetabsprocent.
Efter dagpengeloven skal social- og  

 sundhedsforvaltningen tage stilling til, om der er behov for sygebehandling  

 eller revalidering, og i så fald sørge for, at behandling eller revalidering  

 går i gang.
Efter pensionsloven er det en betingelse for at få  

 førtidspension, at erhvervsevnen er varigt nedsat, og at det ikke er muligt  

 at iværksætte foranstaltninger, der mere varigt kan forbedre erhvervsevnen.
Revalidering skal i alle situationer iværksættes efter bistandslovens §  

 42, hvorefter der, når det anses for påkrævet af hensyn til en persons  

 mulighed for at forsørge sig selv og sin familie kan ydes hjælp til  

 uddannelse, erhvervsmæssig optræning m.v.
Den økonomiske hjælp under en  

 revalidering ydes efter principperne i bistandslovens kontanthjælpsafsnit,  

 det vil blandt andet sige, at reglerne om fradrag for indtægter også gælder.
I forbindelse med reformovervejelserne på såvel arbejdsskade- som  

 dagpengeområdet har spørgsmålet om revalideringsmulighederne indtaget en  

 central plads.
Også på pensionsområdet er det fundet helt afgørende at  

 forstærke revalideringsindsatsen, især over for yngre grupper, med henblik på  

 at mindske tilgangen til førtidspensionssystemet.
For at støtte  

 bestræbelserne for at bremse udgiftsstigninger på disse områder er det  

 nødvendigt at fremme den aktiverende indsats, der bl.a. ligger i at yde  

 revalidering.
 I betænkningen om en ny dagpengeordning (Socialministeriet juni 1989)  

 peges der imidlertid på en række barrierer i samspillet mellem sygedagpenge  

 og den nuværende revalideringsydelse efter bistandsloven.
 Barriererne for modtagere af sygedagpenge vedrører både de begrænsede  

 muligheder for tidligt at iværksætte hensigtmæssige aktiverende tiltag og det  

 manglende økonomiske incitament til at gå i gang med en revalidering.
Mulighederne for at starte en revalideringsmæssig indsats så tidligt som  

 muligt i forløbet hæmmes af, at der under dagpengeforløbet er begrænsede  

 muligheder for sideløbende at iværksætte og betale erhvervsforberedende  

 tiltag, med mindre man overgår til revalidering.
Ved overgang til  

 revalidering er der bedre mulighder for kommunen til at igangsætte og betale  

 nødvendige aktiverende uddannelses- og erhvervsrettede tiltag, men til  

 gengæld overgår dagpengemodtageren til revalideringshjælp, som ofte er på et  

 lavere niveau.
 Det økonomiske incitament begrænses ved, at revalideringshjælpen - i  

 modsætning til dagpenge - ydes ud fra en samlet vurdering af familiens  

 økonoi, altså som en behovbestemt forsørgelsesydelse, hvor også økonomiske  

 forhold indgår og derfor i visse tilfælde på et betydeligt lavere niveau end  

 dagpengeydelsen.
Det er et problem for alle, som får behov for hjælp til revalidering, at  

 en ægtefælleindtægt skal fradrages fuldt ud, og at det kun er i begrænset  

 omfang og til begrænset formål, man kan bevare en eventuel formue.
Hertil  

 kommer, at revalideringsydelsen ofte for en dels vedkommende er  

 tilbagebetalingspligtig, f.eks. hvis der ydes hjælp til terminsydelser eller  

 hvis halvdelen af hjælpen ydes som lån, som det er tilfældet ved visse  

 videregående uddannelser.
En forstærket revalideringsindsats vil utvivlsomt kunne opnås ved at  

 nedbryde nogle af de eksisterende barrierer.
Dette kan gøres ved en fast  

 ydelse på et niveau, der svarer til dagpengemaksimum.
En stor del af de personer, der i dag modtager hjælp efter bistandslovens  

 § 42, kommer fra kontanthjælp og ikke fra dagpengesystemet.
Niveauet for en  

 fast indkomstuafhængig bruttoydelse bør derfor i visse tilfælde taget  

 udgangspunkt i et kontanthjælpsniveau, specielt når der er tale om unge uden  

 tidligere erhvervsindtægt.
 Den økonomiske incitament til at gå i gang med en revalidering, vil  

 alligevel blive forstærket i forhold til de gældende relger, idet der nu  

 bliver tale om en indkomstuafhængig ydelse, og hjælpen ydes som tilskud uden  

 tilbagebetalinspligt.
 Den faste revalideringsydelse skal være skattepligtig og principielt  

 indtægtsuafhængig, og der skal ligesom efter de gældende regler herudover  

 kunne gives skattefrit tilskud til de særlige udgifter, der er en følge af  

 uddannelsen eller handicappet.
 Er der behov for yderligere hjælp til familiens forsørgelse, må den ydes  

 efter andre bestemmelser i bistandsloven.
 Indførelse af en bruttoydelse forusætter følgeændringer i  

 skattelovgivningen.
Udbetaling af en revalideringsydelse af denne karakter forudsætter, at der  

 er tale om situationer, hvor der er et reelt behov for erhvervsmæssig  

 revalidering.
Retten til en revalideringsydelse er derfor betinget af, at der  

 er lagt en realistisk erhvervsplan, d.v.s. en plan, som den pågældende med  

 rimelighed skønnes at kunne gennemføre, og som skønnes at kunne føre til en  

 placering på arbejdsmarkedet i en beskæftigelse den pågældende vil kunne  

 bestride på stort set normale vilkår.
For at sikre, at der er tilstrækkeligt  

 grundlag for at give den fordelagtige faste revalideringsydelse, er det  

 hensigten, at socialministeren skal kunne fastsætte bindende regler for,  

 hvornår en fastsat erhvervsplan opfylder sit formål, nemlig at bringe  

 personer med nedsat erhvervsevne ind i eller tilbage til arbejdsmarkedet, og  

 derved berettiger til udbetaling af denne hjælp.
Revalideringsydelsen vil  

 først kunne udbetales fra det tidspunkt, hvor den erhvervsmæssige  

 revalidering er iværksat.
Det forudsættes, at den pågældende indtil  

 iværksættelsen, kan fortsætte på sit hidtidige forsørgelsesgrundlag,  

 eksempelvis sygedagpenge eller kontanthjælp, jf. bemærkningerne til § 43,  

 stk. 2 og 6.
Den faste revalideringsydelse er på samme måde som hjælp efter de gældende  

 regler subsidiær i forhold til støtte til uddannelse m.v. efter anden  

 lovgivning.
Dette indebærer, at hvis en person med nedsat erhvervsevne kan  

 blive hjulpet ind i eller tilbage til arbejdsmarkedet ved at benytte  

 Arbejdsministeriets eller Undervisningsministeriets støtteordninger, kan der  

 ikke udbetales en fast revalideringsydelse.
Der kan imidlertid i disse  

 situationer være behov for, at der kan ydes støtte til særlige uddannelses-  

 og handicapbetingede udgifter, som er nødvendige for at gennemføre eller  

 afslutte et uddannelsesforløb.
På baggrund af et forslag i rapport fra  

 arbejdsgruppen til opfølgning af den socialpolitiske redegørelse  

 (Socialministeriet juni 1988) foreslås det derfor, at uddannelsessøgende med  

 en nedsat erhvervsevne, men som har ret til støtte efter de almindelige  

 støtteordninger til dækning af leveomkostninger, herudover kan få hjælp til  

 særlige udgifter, der følger af uddannelsen eller handicappet.
 Efter de gældende regler er maksimum for hjælp til revalidering 10/9 af  

 dagpengeloftet med fradrag af skat (efter en gennemsnitlig skatteberegning)  

 eller 90 pct. af det hidtidige leveniveau, hvis dette har været højere.
Efter lovforslaget vil revalideringsydelsen for alle over 23 år svare til  

 9/9 af et bruttodagpengeloft som A-indkomst og altså med individuelle  

 skattefradrag.
Det vil sige, at ændringen i nogle tilfælde kan betyde en  

 nedgang i hjælpen.
I de tilfælde, hvor de udmålte behov ikke når op til  

 grænsebeløbet, vil der blive tale om en forbedring.
Hvis der er behov for støttende foranstaltninger eller lignende før en  

 egentlig erhvervsplan kan tilrettelægges, kan der alene ydes hjælp til de  

 udgifter, der skyldes foranstaltningen og til eventuelle handicapbetingede  

 udgifter.
Udgifter til forsørgelse må dækkes efter andre regler som f.eks.  

 kontanthjælp eller sygedagpenge m.m.
Udbetaling af en fast revalideringsydelse indebærer, at den nuværende  

 adgang til at få stipendier fra Statens Uddannelsesstøtte bortfalder.
Den  

 gældende ordning har i praksis medført en række administrative problemer,  

 herunder gensidige underretningsordninger, både for revalidend, kommuner og  

 Statens Uddannelsesstøtte.
 I de tilfælde, hvor der ikke udbetales en fast revalideringsydelse, fordi  

 den pågældende kan klare sig med hjælp fra andre støtteordninger, vil f.eks.  

 stipendier og lån fra Statens Uddannelsesstøtte kunne suppleres med hjælp  

 alene til dækning af særlige uddannelsesudgifter og handicapbetingede  

 udgifter.
Som en konsekvens af forslaget om en fast skattepligtig  

 revalideringsydelse foreslås den gældende bemyndigelse for socialministeren  

 til at fastsætte regler om, hvornår hjælpen til den uddannelsessøgende og  

 dennes familie ydes som lån, ophævet.
Reglerne herom omfatter kun en  

 begrænset gruppe revalidender på mellemlange og lange videregående  

 uddannelser, og har i praksis givet en række administrative problemer for  

 kommunerne både med hensyn til uddannelsesafgrænsninger og fastlæggelse af  

 tilbagebetalingen.
 Da den foreslåede revalideringsydelse er en fast generel ydelse, hvor der  

 ikke ydes særskilt hjælp til terminsydelser, bortfalder også den nuværende  

 tilbagebetaling efter bistandslovens § 25, nr. 2, af hjælp til  

 terminsudgifter.
 Ud over forslaget om den faste revalideringsydelse foreslås det at udbygge  

 husvildebestemmelsen i § 31 med henblik på indførelse af mulighed for at  

 fastsætte betaling for enlige personers og flygtninges ophold i midlertidig  

 indkvartering.
 Endelig foreslås det at udvide forsøgsområdet i § 138 b, således at der i  

 bistandsloven indsættes en bestemmelse om, at socialministeren efter  

 indstilling fra kommunalbestyrelsen eller amtsrådet for en forsøgsperiode kan  

 godkende ordninger, der fraviger bistandslovens regler om udgiftsfordelingen,  

 også når det drejer sig om foranstaltninger uden for lovens afsnit VI og VII.
Administrative konsekvenser Lovforslaget vil næppe medføre væsentlige administrative konsekvenser for  

 de kommunale social- og sundhedsforvaltninger bortset fra de opgaver, der  

 følger af, at der skal foretages A-skattetræk af revalideringsydelsen, og af  

 den foreslåede regel om, at der i visse tilfælde alene kan ydes supplerende  

 hjælp til særlige uddannelsesudgifter og handicapbetingede udgifter.
Til  

 gengæld indebærer forslaget store administrative lettelser for kommunerne,  

 dels fordi der nu bliver tale om en fast indkomstuafhængig ydelse (bortset  

 fra visse arbejdsindtægter), dels fordi beregnings- og kontrolopgaver i  

 forbindelse med tilbagebetaling af hjælp til terminsydelser og lån  

 bortfalder.
Herudover vil både kommuner og Statens Uddannelsesstøtte få store  

 administrative lettelser, når det hidtidige samspil mellem SU-stipendium og  

 revalideringshjælpen bortfalder.
Økonomiske konsekvenser Ved lovforslagets gennemførelse vil en skattefri revalideringshjælp udmålt  

 efter behovskriterier blive erstattet af en skattepligtig fast  

 revalideringsydelse.
De økonomiske konsekvenser er derfor både opgjort brutto  

 og netto, således at skatteprovenuet af revalideringsydelsen er modregnet i  

 merudgifterne.
Der er ved beregningerne taget udgangspunkt i det  

 gennemsnitlige pl-niveau for 1989.
Af de almindelige bemærkninger til lovforslaget fremgår, at det er tanken,  

 at især unge, der netop har forladt skolesystemet, så langt det overhovedet  

 er muligt, skal klare sig med de normale støtteordninger i det almindelige  

 uddannelsessystem.
På denne baggrund antages, at kun halvdelen af de unge,  

 der i dag modtager hjælp efter § 42, stk. 1, vil være berettiget til den nye  

 revalideringsydelse.
De øvrige vil alene være berettiget til hjælp fra  

 Statens Uddannelsesstøtte med eventuelle tillæg til de særlige udgifter, som  

 følger af uddannelsen eller handicappet.
Af de, der er berettiget til  

 revalideringsydelsen, antages halvdelen at være berettiget til normal  

 revalideringsydelse og halvdelen at være berettiget til halv  

 revalideringsydelse, jf. stk. 2, 2. punktum.
Kravet om, at der skal foreligge en revalideringsplan, for at  

 revalideringsydelsen kan udbetales, betyder, at nogle af de, der i dag  

 modtager hjælp efter § 42, ikke vil kunne få revalideringsydelse.
På den  

 anden side vil den nye ydelse være et incitament til, at klienter, der i dag  

 af økonomiske grunde afstår fra revalidering, vil gå ind i et forløb.
Der er  

 derfor regnet med en udskiftning på 10 pct. af klientellet over 23 år, og at  

 de nytilkomne i gennemsnit tidligere kun har fået halvdelen af den  

 kontanthjælp, som de tidligere § 42 hjælp-modtagere har fået.
Den faste revalideringsydelse vil betyde, at et mere usikkert  

 forsørgelsesgrundlag ikke fortsat vil være en barriere for visse  

 sygedagpengemodtagere mod at søge over i et revalideringsforløb.
Uafhængigt  

 af en eventuel nedsættelse af varighedsbegrænsningen antages derfor, at 1000  

 sygedagpengemodtagere på årsbasis vil overgå til revalidering.
Den nye revalideringsydelse antages umiddelbart at medføre en offentlig  

 udgift på 3.039 mill. kr.
Der forventes besparelser til hjælp i henhold til §  

 42 på 1.425 mill. kr., på Statens Uddannelsesstøtte på 237 mill. kr., på  

 boligsikring på 50 mill. kr. og på sygedagpenge på 107 mill. kr.
I alt vil  

 der således være tale om offentlige nettomerudgifter på 1.220 mill. kr.,  

 fordelt med 458 mill. kr. til kommunerne og 762 mill. kr. til staten.  

 Stigningen i skatteprovenu som følge af omlægningen vil blive på 1.096 mill.  

 kr., fordelt med 635 mill. kr. til kommunerne og 461 mill. kr. til staten.  

 Det samlede nettoresultat for den offentlige sektor bliver en merudgift på  

 124 mill. kr., bestående af en kommunal besparelse på 177 mill. kr. og en  

 statslig merudgift på 301 mill. kr.
De unge, der efter den gamle lov kunne få § 42-hjælp, men efter den nye §  

 43 kun kan få supplerende hjælp efter stk. 7, vil kunne optage lån gennem  

 Statens Uddannelsesstøtte.
Udnyttes disse muligheder fuldt ud, vil det betyde  

 en øget låntagning på 57 mill kr. årligt.
Forslaget medfører endvidere, at tilbagebetalinger af støtte i henhold til  

 § 42, der er givet som lån, efterhånden vil bortfalde.
Disse  

 tilbagebetalinger udgør i dag ca. 19 mill kr. årligt.
Loven træder i kraft 1. oktober 1990. Som følge af overgangsbestemmelserne  

 antages revalideringsydelsen dette år at medføre en offentlig udgift på 793,5  

 mill. kr.
Der forventes besparelser til hjælp i henhold til § 42 på 376 mill.  

 kr., på Statens Uddannelsesstøtte på 59 mill. kr., på boligsikring på 12,5  

 mill. kr. og på sygedagpenge på 27 mill. kr.
I alt vil der således i  

 overgangsåret være tale om offentlige nettomerudgifter på 319 mill. kr.,  

 fordelt med 122 mill. kr. til kommunerne og 197 mill. kr. til staten.  

 Stigningen i skatteprovenu som følge af omlægningen vil i 1990 blive på 220  

 mill. kr., fordelt med 131 mill. kr. til kommunerne og 89 mill. kr. til  

 staten.
Det samlede nettoresultat for den offentlige sektor bliver en  

 merudgift på 99 mill. kr., bestående af en kommunal besparelse på 9 mill. kr.  

 og en statslig merudgift på 108 mill. kr.
At det offentliges udgifter bliver  

 relativt store i overgangsåret, skyldes dels, at skattefradraget får relativ  

 stor betydning i de tre måneder bruttorevalideringsydelsen bliver udbetalt i  

 1990 og dels at alle unge under 23 år, der inden lovens ikrafttræden får § 42  

 hjælp, efter lovens ikrafttræden mindst vil være berettiget til halv  

 revalideringsydelse med supplerende hjælp op til hidtidige § 42-niveau.  

 Overgangsreglerne vil i øvrigt bevirke en yderligere merudgift i 1991 på 34  

 mill. kr., i 1992 på 13 mill. kr, i 1993 på 5 mill. kr., i 1994 på 2 mill.  

 kr. og i 1995 på 1 mill. kr.
Merudgifterne ved indførelse af revalideringsydelsen skal ses i sammenhæng  

 med de besparelser, der opnås ved at nedsætte varighedsgrænsen for at modtage  

 sygedagpenge fra to til et år.
På længere sigt forventes de to forslag samlet  

 at give offentlige besparelser som følge af, at flere fastholdes i  

 arbejdsstyrken i stedet for at modtage overførselsindkomster.
Det er  

 vanskeligt at kvantificere de langsigtede virkninger.
 Bemærkninger til lovforslagets enkelte bestemmelser.
Til § 1 Til nr. 1 og 2 Forslaget giver mulighed for, at der kan fastsættes betaling, når enlige  

 indkvarteres midlertidigt, selv om de ikke er omfattet af stk. 1, og for at  

 der kan fastsættes betaling for flygtninges ophold i midlertidig  

 indkvartering, når udgifterne afholdes af det offentlige.
Det foreslås, at  

 lejelovgivningens regler ikke skal finde anvendelse i disse tilfælde.
Herved kan det undgås, at midlertidigt indkvarterede personer i visse  

 tilfælde får en utilsigtet økonomisk fordel.
Bestemmelsen får navnlig  

 betydning i tilfælde, hvor den indkvarterede modtager en kontanthjælpsydelse,  

 der skal dække såvel udgifter til underhold som til bolig, dvs. den  

 foreslåede bruttorevalideringsydelse samt unge-ydelsen efter § 37, stk. 2, 2.  

 pkt.
 De to øvrige ændringer er konsekvensændringer.
Til nr. 3 Tilføjelsen er nødvendig for at sikre at modtagere af kontanthjælp ikke  

 får nedsat hjælpen efter 9 måneder, når der er truffet beslutning om at yde  

 hjælp til dækning af nødvendige uddannelsesudgifter inden der tilrettelægges  

 en erhvervsplan, så en egentlig erhvervsrettet revalidering kan iværksættes.
Til nr. 4 Der er kun tale om en konsekvensændring, fordi § 42 ophæves, og hjælp til  

 uddannelse m.v. ydes efter en ny § 43.
Til nr. 5 § 42 ophæves, da det er mest hensigtsmæssigt at flytte  

 revalideringsbestemmelsen til et særligt kapitel.
Til nr. 6 § 43, stk. 1 Kriterierne for at få hjælp er de samme som efter den hidtidige  

 bestemmelse i § 42, d.v.s. der skal være tale om personer med nedsat  

 erhvervsevne.
Hjælpen er fortsat subsidiær i forhold til hjælp efter anden  

 lovgivning, forstået på den måde, at der kun kan ydes hjælp efter § 43, når  

 andre støtteordninger ikke kan anvendes eller ikke er tilstrækkelige til at  

 bringe den pågældende ind på eller tilbage til det almindelige arbejdsmarked.
 § 43, stk. 2.
Den foreslåede faste revalideringsydelse på dagpengeniveau kan som nævnt  

 under de almindelige bemærkninger kun ydes, når der er lagt en realistisk  

 erhvervsplan.
Ydelsen udbetales fra revalideringens iværksættelse.
Det  

 forudsættes, at den pågældende indtil iværksættelsen kan fortsætte på sit  

 hidtidige forsørgelsesgrundlag, eksempelvis sygedagpenge eller kontanthjælp.  

 Dette er i harmoni med dagpengeforslagets § 21, nr. 1, hvorefter sygedagpenge  

 kan udbetales ud over 52 uger, når det må betragtes som overvejende  

 sandsynligt, at revalidering vil blive iværksat.
Revalideringsydelsen er  

 A-skattepligtig og indkomstuafhængig (jf. dog stk. 5 om arbejdsindtægt),  

 herunder uafhængig af ægtefælles indkomstforhold.
Til unge under 23 år foreslås i 2. punktum en særlig ydelse, som er  

 harmoniseret med uddannelsesydelse efter anden lovgivning, dog således, at  

 der kan dispenseres herfra i særlige tilfælde.
Ydelsen foreslås fastsat til  

 et beløb, der svarer til det halve af den foreslåede faste  

 revalideringsydelse efter 1. punktum, således at incitamentet til at  

 påbegynde en revalidering bevares.
Kommunerne bør dog i særlige tilfælde kunne dispensere herfra, f.eks. hvis  

 der er tale om personer, som gennem forudgående tilknytning til  

 arbejdsmarkedet har indrettet sig på et leveniveau på minimum det højeste  

 dagpengebeløb eller personer med store forsørgerudgifter.
Socialministeren  

 fastsætter nærmere regler herom, jf. bemærkningerne til stk. 3.
Ydelsen skal ikke tilbagebetales, jf. almindelige bemærkninger.
Hvis der  

 er behov for hjælp til familien, ydes denne som hidtil efter de almindelige  

 regler om kontanthjælp efter kapitel 9. Der vil også kunne ydes supplerende  

 kontanthjælp til revalideringsydelsen, hvis en beregning efter § 37 giver  

 grundlag for det.
Ved hjælpens beregning fratrækkes revalideringsydelsen  

 efter skattetræk.
Som efter de gældende regler i § 42, stk. 2, kan der ydes  

 skattefri hjælp til uddannelsesudgifter og handicapbetingede udgifter, jf. 3.  

 pkt. i stk. 2.
 § 43, stk. 3.
 Der foreslås en bemyndigelsesregel, så socialministeren dels kan fastsætte  

 bindende regler for, hvornår betingelserne for at få den faste  

 revalideringsydelse er opfyldt, jf. de almindelige bemærkninger, dels for  

 hvornår personer, der er omfattet af stk. 2, 2. punktum, undtagelsesvis kan  

 få udbetalt den faste revalideringsydelse efter stk. 2, 1. punktum, jf.  

 bemærkningerne til stk. 2.
 Til stk. 4.
Det forudsættes, at erhvervsplanen gennemføres på så kort tid som muligt.  

 Drejer det sig om uddannelser, hvor der er en normeret uddannelsestid, vil  

 denne danne udgangspunkt.
Støtte til længerevarende videregående uddannelser  

 bør kun ydes, såfremt revalidendens interesser og evner i udpræget grad peger  

 imod en sådan uddannelse, og omstændighederne i øvrigt taler herfor.
Der foreslås en varighedsbegrænsning på 5 år for ydelsen.
Da sygdom eller  

 sociale forhold kan påvirke revalideringsforløbet, er det nødvendigt, at have  

 en dispensationsadgang.
Regler herom vil blive fastsat af socialministeren,  

 herunder regler om i hvilket omfang der kan dispenseres for personer, der har  

 påbegyndt en revalidering før lovens ikrafttræden, og som overgår til den  

 faste revalideringsydelse, jf. bemærkningerne til § 3.
 § 43, stk. 5.
Revalidering skal gennemføres på så kort tid som muligt og med størst  

 muligt udbytte.
Sideløbende arbejde samtidig med den faste  

 revalideringsydelse er derfor som regel ikke foreneligt med revalideringen.  

 Da det ikke kan udelukkes, at en vis praktisk erfaring, f.eks. i form af  

 sommerferiejob eller andre kortvarige perioder med praktisk arbejde, kan have  

 en gavnlig indflydelse på revalideringsforløbet, er der åbnet mulighed for  

 kortvarige perioder med beskæftigelse.
 Socialministeren fastsætter regler for, i hvilket omfang arbejdsindtægter  

 skal fradrages i den faste revalideringsydelse.
 § 43, stk. 6.
Uddannelsesudgifter og handicapbetingede udgifter kan afholdes i  

 forbindelse med den egentlige revalidering, hvor forsørgelse består i den  

 faste revalideringsydelse efter stk. 2, 1. og 2. pkt, men bør også kunne  

 afholdes i den forberedende fase, hvor et tidligere forsørgelsesgrundlag  

 bevares.
Der tænkes her navnlig på kontanthjælp og sygedagpenge.
Efter  

 dagpengeforslagets § 5, stk. 2, kan socialministeren fastsætte nærmere regler  

 for adgangen til dagpenge ved deltagelse i erhvervsmæssig uddannelse af  

 begrænset omfang.
 Bestemmelsen indebærer endvidere, at flygtninge kan få dækket  

 transportudgifter i forbindelse med deres deltagelse i danskundervisning.
 § 43, stk. 7.
 Som nævnt under de almindelige bemærkninger foreslås det, at der indføres  

 en adgang til at personer der er i gang med en uddannelse, og som har ret til  

 støtte efter de almindelige støtteordninger, kan få hjælp alene til dækning  

 af særlige uddannelses- og handicapbetingede udgifter, hvis de har nedsat  

 erhvervsevne, jf. stk. 1.
 § 43, stk. 8.
 Bestemmelsen svarer til den hidtidige § 42, stk. 3 og er uændret.
Efter aftale mellem regeringen og Kommunernes Landsforening undersøges  

 mulighederne for, at beskæftigelse med løn og løntilskud efter denne  

 bestemmelse kan betragtes som arbejde i relation til betingelserne for at  

 blive arbejdsløshedsforsikret.
Der nedsættess under Arbejdsministeriet en  

 arbejdsgruppe med deltagelse af Socialministeriet og Kommunernes  

 Landsforening, der skal arbejde videre med disse spørgsmål.
 § 43, stk. 9.
 Bestemmelsens første pkt. er omformuleret, men svarer indholdsmæssigt til  

 den hidtidige § 42, stk. 7. Hensigten med omformuleringen er at fremhæve, at  

 selv om modtagerens økonomiske forhold kan have en vis betydning, så skal den  

 økonomiske situation altid ses og vurderes i relation til hjælpen i det  

 konkrete tilfælde, specielt da der ofte kan være tale om større og kostbare  

 arbejdsredskaber, hvor det er mest hensigtsmæssigt at yde hjælpen som udlån.  

 Tilføjelsen i stk. 9, sidste pkt. om hjælp til kortvarige kurser for at opnå  

 eller fastholde et bestemt arbejde, har hidtil fremgået af pkt. 78, 3.  

 afsnit, i vejledningen om § 42, men optages hermed i selve lovteksten.
 § 43, stk. 10.
 Svarer indholdsmæssigt til den hidtidige § 42, stk. 8.
 § 43, stk. 11.
 Den hidtidige praksis på området viser, at det er hensigtsmæssigt, hvis  

 der gives regler for, hvornår hjælpen skal ydes som lån, udlån, eller  

 tilskud.
 § 44, stk. 1.
 Svarer til den hidtidige § 42, stk. 9.
 § 44, stk. 2.
 Svarer til den hidtidige § 42, stk. 10.
 § 44, stk. 3.
 Bestemmelsen er udelukkende en reguleringsbestemmelse, og svarer til den  

 tilsvarende reguleringsbestemmelse i § 37, stk. 8.
 § 45 For at sikre, at revalideringsplanen gennemføres på så kort tid som  

 muligt foreslås indføjet en bestemmelse i selve loven om opfølgning af  

 erhvervsplanen.
Til nr. 7 Forslaget sigter på at udvide forsøgsområdet, således at der også kan  

 godkendes forslag, hvor forsøgselementet alene går på en fravigelse af  

 bistandslovens finansieringsregler.
 Baggrunden for forslaget er primært, at Socialministeriet af  

 Amtsrådsforeningen er blevet opfordret til ved forsøg at afprøve en  

 finansieringsomlægning, som vil muliggøre en fælles finansiering mellem  

 amtskommuner og kommuner af den målrettede indsats over for børn og unge.
 Forslaget om amtskommunal medfinansiering af udgifter til forebyggende  

 initiativer er fremsat i Amtsrådsforeningens rapport »Børn og unge -  

 tidlig indsats, planlægning og samarbejde«.
Efter bistandslovens § 46, b og c, kan kommunerne yde hjælp til afholdelse  

 af udgifter, der står i direkte sammenhæng med henstilling eller pålæg  

 vedrørende børn og unge, ligesom kommunerne under forbigående vanskeligheder  

 kan yde hjælp til foranstaltninger, der bevirker, at børn og unges  

 anbringelse uden for hjemmet kan undgås.
Kommunernes udgifter hertil  

 refunderes af staten med 50 pct.
 Både kommuner og amter har en faglig og økonomisk interesse i, at  

 indsatsen er fleksibel og har sammenhæng med ressourcerne på  

 anbringelsesområdet, hvor finansieringen er delt mellem kommuner og  

 amtskommuner.
 Formålet med forslaget er at søge finansieringssystemet indrettet således,  

 at det i sig selv understøtter den størst mulige forebyggende indsats.
 Ansøgning om godkendelse af forsøg som det nævnte indgives af amtsrådet  

 efter, at der lokalt er opnået enighed med kommunalbestyrelserne i de  

 implicerede kommuner om afprøvningen af en ændret finansiering.
Forsøgene er økonomisk neutrale.
Ved projektgodkendelsen fastsættes regler  

 om en refusionsmæssig udligning mellem de finansieringspartnere, som berøres  

 af de godkendte forsøgsprojekter.
Til § 2 Det foreslås, at loven træder i kraft samtidig med at de påtænkte  

 ændringer i dagpengelovens regler om varighedsbegrænsninger får virkning i  

 praksis, d.v.s. den 1. oktober 1990. Det foreslås dog, at § 1, nr. 7 om  

 ændring af forsøgsbestemmelsen træder i kraft efter bekendtgørelsen i  

 Lovtidende.
Til § 3 Ved overgang til en skattepligtig fast revalideringsydelse på  

 dagpengeniveau vil det som nævnt under de almindelige bemærkninger i nogle  

 tilfælde betyde en nedgang i hjælpen, hvorfor der foreslås en  

 overgangsbestemmelse, så den faste revalideringsydelse i disse tilfælde kan  

 suppleres med kontanthjælp efter bistandslovens § 37, men med et grænsebeløb,  

 svarende til den hidtil udmålte hjælp efter bistandslovens § 42. Dette vil  

 især få betydning for enlige forsørgere med store forsørgelsesudgifter og for  

 ægtepar, hvor revalidendens ægtefælle modtager hjælp efter § 37.
For personer, der får hjælp udelukkende på grundlag af en beslutning om  

 revalidering, vil overgang til den foreslåede regel i § 43, stk. 6, ligeledes  

 bevirke en nedgang i hjælpen.
Der foreslås derfor en overgangsordning i  

 perioden, indtil en erhvervsplan kan iværksættes, dog længst indtil 1. januar  

 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 171 af 25. marts 1987,  

 som senest ændret ved § 8 i lov nr. 389 af 7. juni 1989 foretages følgende  

 ændringer:
 1. I § 31 indsættes efter stk. 1 som nyt stykke:
 » Stk. 2. For midlertidige opholdssteder, hvortil udgifterne  

 afholdes af offentlige midler, og hvor hjemløse personer, der er omfattet af  

 denne lov, anvises indkvartering, kan socialministeren fastsætte en efter  

 omstændighederne passende betalingstakst.«.
 Stk. 2 og 3 bliver stk. 3 og 4.
 2. I § 31, stk. 2, som bliver stk. 3 indføjes efter  

 »Betalingen«: »efter stk. 1 og 2«.
 § 31. Når en familie er husvild, er det sociale udvalg forpligtet til at  

 anvise familien husly mod betaling, der ikke må overstige hverken lejeværdien  

 af den beboelse, der anvises, eller den sædvanlige boligudgift på stedet for  

 en familie af denne størrelse.
 Stk. 2. Betalingen inddrives efter de regler, der er nævnt i § 7, stk. 2.
 Stk. 3. Det sociale udvalgs afgørelser efter denne bestemmelse kan  

 indbringes for amtsankenævnet, men ikke for højere administrativ myndighed.
 3. I § 37, stk. 2, sidste punktum, indsættes efter  

 »selv«: »eller der er truffet beslutning om at yde hjælp efter  

 § 43, stk. 1, jf. stk. 6.«.
 § 37. Til en person, der på grund af ændringer i sine forhold er afskåret  

 fra at skaffe det fornødne til sit eget eller familiens underhold, ydes der  

 efter dette kapitel kontanthjælp, der består af en grundydelse, et  

 boligtillæg og et børnetillæg.
 Stk. 2. ......Når der er ydet hjælp i en sammenhængende periode på 9  

 måneder, udgør grundydelsen efter 1. pkt. 2.269 kr. månedlig, medmindre det  

 kan godtgøres, at pågældende i den nærmeste fremtid vil være i stand til at  

 klare sig selv.
 4. I § 40, stk. 1, nr. 3, ændres »§ 42« til: »§  

 43«.
§ 40. Ydelse af hjælp forudsætter, at såvel den, der søger hjælpen, som  

 ægtefællen har udnyttet sine arbejdsmuligheder.
Dette kan f.eks. anses for,  

 godtgjort, 3) Når pågældende ikke kan påtage sig indtægtsgivende arbejde af hensyn  

 til en uddannelse eller omskoling, der er begyndt eller fortsat efter  

 tilskyndelse fra det sociale udvalg, jf. § 42.
 5. § 42 ophæves.
 § 42. Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, kan der ydes pågældende  

 hjælp til uddannelse og erhvervsmæssig optræning eller omskoling i det  

 omfang, der ikke kan ydes tilskud hertil af Statens Uddannelsesstøtte eller  

 efter andre regler uden for den sociale lovgivning.
Stk. 2. Når der er truffet beslutning efter stk. 1, beregnes hjælpen efter  

 reglerne i § 37. Dog udgør grundydelsen til unge under 23 år altid 2.579 kr.  

 månedlig.
Bestemelsen i § 37, stk. 2, 5. pkt. finder ikke anvendelse, og  

 grænsebeløbet i § 37, stk. 5, 2 og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.
Ud over  

 grundydelse, boligtillæg og børnetillæg kan der ydes hjælp til de særlige  

 udgifter, der er en følge af uddanelsen eller handicappet.
 Stk. 3. Ved optræning eller oplæring på det almindelige arbejdsmarked kan  

 hjælpen ydes som løn eller løntilskud, der fastsættes uanset stk. 2.
 Stk. 4. Socialministeren fastsætter regler for, hvornår hjælpen til den  

 uddannelsessøgende og dennes familie ydes som lån.
Stk. 5. Lån ydet efter stk. 4 tilbagebetales ved en  

 tilbagebetalingsordning, der fastsættes af det sociale udvalg efter  

 forhandling med låntageren.
Lånet, der er rentefrit, skal normalt være  

 afdraget over en tiårig periode.
De enkelte afdrag fastsættes således, at den  

 pågældende kan udrede disse uden at komme til at mangle, hvad der må anses  

 for nødvendigt til eget eller familiens underhold.
 Stk. 6. Hvis låntageren i en periode på 5 år ikke har haft øknomisk  

 mulighed for at tilbagebetale lånet, bortfalder den resterende del af  

 tilbagebetalingskravet.
 Stk. 7. Hvis det skønnes rimeligt ud fra den pågældendes øknonomiske  

 forhold, kan der ydes hjælp til anskaffelse af værktøj og arbejdsmaskiner,  

 når det er af afgørende betydning for en person med nedsat erhvervsevne.
Stk. 8. Der kan ydes hjælp til iværksættelse af selvstændig virksomhed,  

 herunder anskaffelse af et motorkøretøj, der indgår som et sædvanligt led i  

 den pågældende virskomhed.
Hjælpen kan ydes som lån, når det findes rimeligt  

 under henysn til pågældendes fremtidige erhvervsmuligheder.
Stk. 9. Afgørelse om hjælp efter stk. 8 træffes af revaliderings- og  

 pensionsnævnet efter indstilling fra det sociale udvalg.
Afgørelse om  

 henstand med tilbagebetaling eller eftergivelse af lån ydet efter stk. 8.  

 træffes af det sociale udvalg.
 Stk. 10. Inddrivelse af forfaldne, ikke betalte afdrag på lån ydet efter  

 stk. 4, 7 og 8 sker efter de regler, der er nævnt i § 7, stk. 2.
 6. Efter kapitel 9 indsættes som nyt kapitel:
»Kapitel 10 Hjælp til uddannelse, erhvervsmæssig optræning eller omskoling m.v.
 § 43. Der kan ydes hjælp til uddannelse og erhvervsmæssig optræning eller  

 omskoling i det omfang, der ikke ydes hjælp hertil efter regler i anden  

 lovgivning, når det må anses for påkrævet af hensyn til en persons mulighed  

 for fremtidig at klare sig selv og sørge for sin familie.
Stk. 2. Der kan udbetales en fast revalideringsydelse, der udgør 10.387  

 kr. månedlig, når der er iværksat en revalidering i overensstemmelse med en  

 forud fastlagt erhvervsplan.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Udover den faste revalideringsydelse kan der ydes  

 hjælp til de særlige udgifter, der følger af uddannelsen eller handicappet.
 Stk. 3. Socialministeren fastsætter regler for, hvornår en erhvervsplan  

 kan berettige til hjælp efter § 43, stk. 2, og for hvornår unge under 23 år  

 kan opnå revalideringsydelse efter stk. 2, 1.pkt.
Stk. 4. Den faste revalideringsydelse efter stk. 2, udbetales til  

 erhvervsplanen er gennemført.
Ydes den faste revalideringsydelse til  

 uddannelse, udbetales ydelsen i en periode, der svarer til den normerede  

 uddannelsestid.
Den faste revalideringsydelse kan dog højst udbetales for en  

 periode af 5 år.
Kommunalbestyrelsen kan forlænge støtteperioden, hvis der  

 foreligger særlige grunde herfor.
Socialministeren fastsætter regler herom.
Stk. 5. Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder med beskæftigelse, der kan anses for relevant eller foreneligt med  

 revalideringens gennemførelse.
Socialministeren fastsætter regler om, i  

 hvilket omfang arbejdsindtægter medfører fradrag i revalideringsydelsen.
 Stk. 6. Der kan ydes hjælp til de særlige udgifter, der følger af en  

 uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med en fastlagt erhvervsplan, samt til dækning af udgifter, der følger af et  

 handicap.
 Stk. 7. Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, kan få særskilt hjælp  

 til de særlige udgifter, der følger af uddannelsen eller handicappet.
Stk. 8. Ved optræning eller oplæring på det almindelige arbejdsmarked kan  

 hjælpen ydes som løn eller løntilskud, der fastsættes uanset stk. 2, 1. og 2.  

 pkt.
Herudover kan der ydes hjælp til nødvendige uddannelsesudgifter og  

 handicapbetingede udgifter.
Stk. 9. Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne, og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 Stk. 10. Under samme betingelser som i stk. 9, 1. pkt., kan der ydes hjælp  

 til iværksættelse af selvstændig virksomhed, herunder anskaffelse af et  

 motorkøretøj, der indgår som sædvanligt led i den pågældende virksomhed.
Stk. 11. Hjælp efter stk. 9, 1. pkt. og stk. 10, kan ydes som lån, når det  

 findes rimeligt, under hensyn til den pågældendes fremtidige  

 erhvervsmuligheder.
Socialministeren, fastsætter nærmere regler herom.
Kap. 10. Varig hjælp (Ophævet) § 43. (Ophævet) § 44. Afgørelse om hjælp efter § 43, stk. 10, træffes af revaliderings- og  

 pensionsnævnet efter indstilling fra kommunalbestyrelsen.
Afgørelse om  

 henstand med tilbagebetaling eller eftergivelse af lån ydet efter § 43, stk.  

 9, 1. pkt. og stk. 10, træffes af kommunalbestyrelsen.
 Stk. 2. Inddrivelse af forfaldne, ikke betalte afdrag på lån ydet efter §  

 43, stk. 9, 1. pkt. og § 43, stk. 10, sker efter de regler, der er nævnt i §  

 7, stk. 2.
Stk. 3. Den faste revalideringsydelse, der er nævnt i § 43, stk. 2,  

 reguleres en gang årligt med en procent, der fastsættes på finansloven for  

 det pågældende år.
Socialministeren bekendtgør størrelsen af det regulerede  

 beløb.
§ 44. (Ophævet) § 45. Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og mindst hvert  

 halve år indhente oplysning om revalideringens forløb.«.
§ 45. (Ophævet) 7. I § 138 b indsættes efter stk. 2 som nyt stykke:
 »Stk. 3. Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.«.
§ 138 b.
Socialministeren kan efter indstilling fra kommunalbestyrelsen  

 eller amtsrådet tillade, at der for en forsøgsperiode oprettes andre  

 socialpædagogiske tilbud for børn og andre institutionsformer for børn og  

 voksne end dem, der er omtalt i afsnit VI og VII.
På tilsvarende måde kan der  

 gives tilladelse til andre forsøgsordninger, der sigter mod at nedbringe  

 ventelister til dagtilbud for børn.
Stk. 2. Socialministeren kan i forbindelse med en tilladelse efter stk. 1  

 godkende betalingsordninger og ordninger vedrørende udgiftsfordeling, selv om  

 ordningerne fraviger reglerne herom.
Forældrebetalingen kan dog ikke ved  

 sådanne ordninger fastsættes højere end den sædvanlige forældrebetaling for  

 tilsvarende pædagogiske tilbud til samme aldersgruppe i kommunen.
§ 2 Loven træder i kraft den 1. oktober 1990, § 1, nr. 7 dog dagen efter  

 bekendtgørelsen i Lovtidende.
 § 3.
Stk. 1. Personer, der ved lovens ikrafttræden modtager hjælp efter  

 bistandslovens § 42, overgår til den faste revalideringsydelse, såfremt  

 revalideringen er iværksat efter en forudlagt erhvervsplan.
Den i § 1, nr. 6,  

 fastsatte varighedsbegrænsning på 5 år, løber i disse tilfælde fra  

 revalideringens iværksættelse.
 Stk. 2. For personer, hvor overgang til den faste revalideringsydelse  

 bevirker en nedgang i hjælpen, er grænsebeløbet for supplerende kontanthjælp  

 efter bistandslovens § 37 den hidtil udmålte hjælp efter § 42. Den i § 1, nr.  

 6, nævnte varighedsbegrænsning gælder også i disse tilfælde og løber også fra  

 revalideringens iværksættelse.
 Stk. 3. Ydes hjælpen efter bistandslovens § 42 på grundlag af en  

 beslutning om revalidering, udmåles hjælpen efter de hidtidige regler, indtil  

 en erhvervsplan kan iværksættes, dog længst indtil den 1. januar 1991.
Ændringsforslag Af socialministeren:
Til § 1 8) I den under nr. 6 foreslåede § 43 affattes stk. 1  

 således:
»Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, ydes der hjælp til  

 uddannelse og erhvervsmæssig optræning eller omskoling i det omfang, der ikke  

 ydes hjælp hertil efter reglerne i anden lovgivning.« 9) I den under nr. 6 foreslåede § 43 affattes stk. 2, 1.  

 pkt. således:
»Når der er iværksat en revalidering i overensstemmelse med en forud  

 fastlagt erhvervsplan, udbetales der en fast revalideringsydelse, der udgør  

 10.387 kr. månedelig.« Bemærkninger Til nr. 1 Der er tale om en tydeliggørelse, således at det fremgår, at kommunerne er  

 forpligtet til at yde revalideringshjælp, når betingelserne efter stk. 1 er  

 til stede.
Til nr. 2 Der er tale om en tydeliggørelse af, at der skal udbetales en fast  

 revalideringsydelse, når der er iværksat en revalidering i overensstemmelse  

 med en forud fastlagt erhvervsplan.
Efter 2. behandling den 12. december 1989 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
 1. I § 31 indsættes efter stk. 1 som nyt stykke:
»Stk. 2. Socialministeren kan fastsætte regler om betaling for brugen  

 af midlertidige opholdssteder, hvortil hjemløse anvises indkvartering, og  

 hvor det offentlige afholder udgifterne.
Lejelovgivningens regler finder ikke  

 anvendelse, jf. lejelovens § 2, stk. 1.« Stk. 2 og 3 bliver stk. 3 og 4.
 2. I § 31, stk. 2, som bliver stk. 3, indføjes efter  

 »Betalingen«: »efter stk. 1 og 2«.
 3. I § 37, stk. 2, sidste punktum, indsættes efter  

 »selv«: »eller der er truffet beslutning om at yde hjælp efter  

 § 43, stk. 1, jf. stk. 6«.
 4. I § 40, stk. 1, nr. 3, ændres »§ 42« til: »§  

 43«.
 5. § 42 ophæves.
 6. Efter kapitel 9 indsættes som nyt kapitel:
 »Kap. 10. Hjælp til uddannelse, erhvervsmæssig optræning eller  

 omskoling m.v.
 § 43. Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, ydes der hjælp til  

 uddannelse og erhvervsmæssig optræning eller omskoling, i det omfang der ikke  

 ydes hjælp hertil efter reglerne i anden lovgivning.
Stk. 2. Når der er iværksat en revalidering i overensstemmelse med en  

 forud fastlagt erhvervsplan, udbetales der en fast revalideringsydelse, der  

 udgør 10.387 kr. månedligt.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Ud over den faste revalideringsydelse kan der  

 ydes hjælp til de særlige udgifter, der følger af uddannelsen eller  

 handicappet.
 Stk. 3. Socialministeren fastsætter regler for, hvornår en erhvervsplan  

 kan berettige til hjælp efter stk. 2, og for, hvornår unge under 23 år kan  

 opnå revalideringsydelse efter stk. 2, 1. pkt.
Stk. 4. Den faste revalideringsydelse efter stk. 2 udbetales, til  

 erhvervsplanen er gennemført.
Ydes den faste revalideringsydelse til  

 uddannelse, udbetales ydelsen i en periode, der svarer til den normerede  

 uddannelsestid.
Den faste revalideringsydelse kan dog højst udbetales for en  

 periode af 5 år.
Kommunalbestyrelsen kan forlænge støtteperioden, hvis der  

 foreligger særlige grunde herfor.
Socialministeren fastsætter regler herom.
Stk. 5. Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder med beskæftigelse, der kan anses for relevant eller forenelig med  

 revalideringens gennemførelse.
Socialministeren fastsætter regler om, i  

 hvilket omfang arbejdsindtægter medfører fradrag i revalideringsydelsen.
 Stk. 6. Der kan ydes hjælp til de særlige udgifter, der følger af en  

 uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med en fastlagt erhvervsplan, samt til dækning af udgifter, der følger af et  

 handicap.
 Stk. 7. Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, kan få særskilt hjælp  

 til de særlige udgifter, der følger af uddannelsen eller handicappet.
Stk. 8. Ved optræning eller oplæring på det almindelige arbejdsmarked kan  

 hjælpen ydes som løn eller løntilskud, der fastsættes uanset stk. 2, 1. og 2.  

 pkt.
Herudover kan der ydes hjælp til nødvendige uddannelsesudgifter og  

 handicapbetingede udgifter.
Stk. 9. Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 Stk. 10. Under samme betingelser som i stk. 9, 1. pkt., kan der ydes hjælp  

 til iværksættelse af selvstændig virksomhed, herunder anskaffelse af et  

 motorkøretøj, der indgår som sædvanligt led i den pågældende virksomhed.
Stk. 11. Hjælp efter stk. 9, 1. pkt., og stk. 10 kan ydes som lån, når det  

 findes rimeligt under hensyn til den pågældendes fremtidige  

 erhvervsmuligheder.
Socialministeren fastsætter nærmere regler herom.
§ 44. Afgørelse om hjælp efter § 43, stk. 10, træffes af revaliderings- og  

 pensionsnævnet efter indstilling fra kommunalbestyrelsen.
Afgørelse om  

 henstand med tilbagebetaling eller eftergivelse af lån ydet efter § 43, stk.  

 9, 1. pkt., og stk. 10, træffes af kommunalbestyrelsen.
 Stk. 2. Inddrivelse af forfaldne, ikke betalte afdrag på lån ydet efter §  

 43, stk. 9, 1. pkt., og stk. 10, sker efter de regler, der er nævnt i § 7,  

 stk. 2.
Stk. 3. Den faste revalideringsydelse, der er nævnt i § 43, stk. 2,  

 reguleres en gang årligt med en procent, der fastsættes på finansloven for  

 det pågældende år.
Socialministeren bekendtgør størrelsen af det regulerede  

 beløb.
§ 45. Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og mindst hvert  

 halve år indhente oplysning om revalideringens forløb.« 7. I § 138 b indsættes efter stk. 2 som nyt stykke:
» Stk. 3. Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.« § 2 Loven træder i kraft den 1. oktober 1990, § 1, nr. 7, dog dagen efter  

 bekendtgørelsen i Lovtidende.
§ 3 Stk. 1. Personer, der ved lovens ikrafttræden modtager hjælp efter  

 bistandslovens § 42, overgår til den faste revalideringsydelse, såfremt  

 revalideringen er iværksat efter en forud lagt erhvervsplan.
Den i § 1, nr.  

 6, fastsatte varighedsbegrænsning på 5 år løber i disse tilfælde fra  

 revalideringens iværksættelse.
 Stk. 2. For personer, hvor overgang til den faste revalideringsydelse  

 bevirker en nedgang i hjælpen, er grænsebeløbet for supplerende kontanthjælp  

 efter bistandslovens § 37 den hidtil udmålte hjælp efter § 42. Den i § 1, nr.  

 6, nævnte varighedsbegrænsning gælder også i disse tilfælde og løber også fra  

 revalideringens iværksættelse.
 Stk. 3. Ydes hjælpen efter bistandslovens § 42 på grundlag af en  

 beslutning om revalidering, udmåles hjælpen efter de hidtidige regler, indtil  

 en erhvervsplan kan iværksættes, dog længst indtil den 1. januar 1991.
