 En virksomhed indklagede et antal arbejdere for Arbejdsretten med  

 påstand om bod for bl. a. temponedsættelse og henviste herved til  

 produktionstal gennemgået og kontrolleret af to statsautoriserede revisorer.  

 Arbejdsretten fandt det imidlertid efter bevisførelsen overvejende  

 betænkeligt at statuere, at den påståede overenskomststridige  

 temponedsættelse var dokumenteret, hvorfor arbejderne frifandtes for denne  

 del af påstanden.
 Under denne sag har Dansk Arbejdsgiverforening for Industriens  

 Arbejdsgivere for Wittenborg A/S indklaget Landsorganisationen i Danmark for  

 Specialarbejderforbundet i Danmark, Dansk Metalarbejderforbund, Kvindeligt  

 Arbejderforbund i Danmark, Dansk El-Forbund og Blik- og Rørarbejderforbundet  

 i Danmark for et antal medlemmer af disse forbund og nedlagt følgende  

 påstande:
 1. De på bilag 1 anførte arbejdstagere - bortset fra  

 tillidsrepræsentanterne - betaler til Dansk Arbejdsgiverforening en efter  

 rettens skøn fastsat bod for hver time, hvori de pågældende har deltaget i  

 overenskomststridige arbejdsnedlæggelser fra og med den 11. april 1991 til og  

 med den 23. april 1991. Undtaget herfra er arbejdsnedlæggelsen den 19. april  

 1991 på elfabrikken omfattende medlemmer af Kvindeligt Arbejderforbund i  

 Danmark.
 2. De på bilag 8 anførte arbejdstagere betaler til Dansk  

 Arbejdsgiverforening en efter rettens skøn fastsat bod for hver time, hvori  

 de pågældende har deltaget i overenskomststridige temponedsættelser fra og  

 med den 18. april til og med den 21. maj 1991.
 De indklagede har taget bekræftende til genmæle over for påstand 1 og  

 påstået frifindelse for påstand 2.
 Temponedsættelsen er beskrevet i tre meget omfattende af virksomheden  

 udarbejdede bilag 6-8.
Bilag 6 omfatter 1. Kurveblade.
 2. Materiale første kvartal 1991.
 3. Materiale for kurveblade.
Ad 1) Kurvebladene er opdelt faggruppevis pr. afdeling og dækker perioden før  

 temponedsættelsen, perioden hvori temponedsættelsen har fundet sted, og  

 perioden efter at temponedsættelsen er ophørt.
Perioden før temponedsættelsen dækker over første kvartal 1991, som består  

 af 7 lønperioder af 10 dages varighed = 70 arbejdsdage.
Udsvingene i de  

 enkelte lønperioder er udregnet i forhold til gennemsnittet i kvartalet for  

 den enkelte faggruppe i afdelingen.
 Temponedsættelsen dækker perioden fra den 18. april til den 21. maj 1991.  

 Fald og stigning i effektiviteten er udregnet pr. dag og i forhold til første  

 kvartal 1991 på de samme personer, som har deltaget i temponedsættelsen.
Perioden efter temponedsættelsen dækker perioden fra den 22. maj til den  

 4. juni 1991. Effektiviteten fra den 22. maj til den 28. maj er udregnet  

 dagligt.
Effektiviteten fra den 29. maj til den 4. juni er udregnet samlet.  

 Denne er også udregnet i forhold til første kvartal 1991 på de samme  

 personer, som har deltaget i temponedsættelsen i denne periode.
Ad 2) Materialet viser resultatet af udregningen på første kvartal, lønperiode  

 for lønperiode, faggruppevis pr. afdeling, på basis af den enkelte, som har  

 deltaget i temponedsættelsen.
Ad 3) Materialet viser resultatet af udregningen i perioden med  

 temponedsættelsen og efter.
Udregningen er foretaget pr. dag, dog bortset fra  

 perioden fra den 29. maj til den 4. juni 1991, som er registreret med et R.  

 Man kan ud for den enkelte dag se, hvordan effektiviteten har været udregnet  

 i forhold til første kvartal. - ved tallet betyder, at der er arbejdet over  

 første kvartals gennemsnit.
Udregningen er foretaget faggruppevis pr.  

 afdeling.
Bilag 7 omfatter 1. Kurveblade.
 2. Materiale for kurveblade.
Ad 1) Med baggrund i de i afsnit 6 viste kurveblade har virksomheden  

 afdelingsvis pr. faggruppe udvalgt de dage i temponedsættelsesperioden, hvor  

 effektivitetsfaldet har været over 15%.
 Der er så på de udvalgte dage lavet et gennemsnit med de personer i  

 afdelingen, som på dagene har haft et større effektivitetsfald end 10%.
 Det viser så det samlede effektivitetsfald for den faggruppe i afdelingen  

 på de udvalgte dage i forhold til perioden før og efter temponedsættelsen.
Ad 2) Materialet indeholder de personer, der på de udvalgte dage har et større  

 effektivitetsfald end 10%, udregnet i forhold til første kvartal 1991, på de  

 samme personer.
 Bilag 8 indeholder navneliste på deltagerne i temponedsættelsen samt  

 timeopgørelse.
 Navnelisten indeholder de medarbejdere, der på de udvalgte dage (de afsnit  

 7) har deltaget i temponedsættelsen, faggruppevis pr. afdeling.
 Timerne er opgivet som en sum af de timer, der har været på de udvalgte  

 dage.
 To statsautoriserede revisorer har gennemgået og kontrolleret rigtigheden  

 af de registrerede produktionstal m.v., som ligger til grund for bilag 6-8.
 Der er under domsforhandlingen afgivet forklaring af driftsleder Jørgen  

 Jensen, afdelingsleder Hans Aarre Pedersen og tillidsmand Freddy Hansen.
 Driftsleder Jørgen Jensen har forklaret, at virksomheden i april 1991  

 havde omkring 450 arbejdstagere, hvoraf 28 blev fyret den 25. april 1991.  

 Virksomheden har nu omkring 440 arbejdstagere.
 Driftsleder Jørgen Jensen og afdelingschef Hans Aarre Pedersen har i  

 øvrigt afgivet supplerende oplysninger i relation til dele af bilag 6-8.
Tillidsmand Freddy Hansen har forklaret, at situationen på virksomheden  

 var spændt i den påståede temponedsættelsesperiode.
Lønforhandlingerne var  

 gået i stykker, hvorefter der var kommet arbejdsnedlæggelser, og virksomheden  

 fyrede den 25. april 1991 28 arbejdstagere.
Han bestrider  

 overenskomststridige temponedsættelser.
Grunden hertil er, at arbejdstagerne  

 fra den 18. april 1991 blev pålagt at aflevere jobkort dag for dag i stedet  

 for som hidtil for hver lønperiode på 10 dage.
Arbejdstagerne har ikke haft  

 nogen lønnedgang for nogen hel lønperiode.
Det effektivitetsfald, der  

 eventuelt har været, overstiger ikke de sædvanlige periodesving, der også kan  

 måles i normale perioder.
 Klagerne har anført, at temponedsættelserne er dokumenteret ved de af  

 virksomheden udarbejdede bilag 6-8, der er kontrolleret af to  

 statsautoriserede revisorer.
De indklagede har bestridt, at klagerne har dokumenteret de  

 overenskomststridige temponedsættelser.
De indklagede har herved henvist til,  

 at virksomheden den 18. april 1991 ændrede sin praksis med jobkort på en  

 måde, der medfører større udsving i fortjenesten, end når jobkort kun skal  

 afleveres for hver lønperiode på 10 dage.
 Arbejdsretten skal udtale:
 De indklagede har taget bekræftende til genmæle over for påstand 1. Denne  

 påstand tages derfor til følge som nedenfor bestemt.
 Det findes efter bevisførelsen overvejende betænkeligt at statuere, at  

 klagerne har dokumenteret de påståede overenskomststridige temponedsættelser.  

 De indklagede må derfor frifindes for påstand 2.
 T h i k e n d e s f o r r e t :
 Til Dansk Arbejdsgiverforening skal de på sagens bilag 1 anførte  

 arbejdstagere - bortset fra tillidsrepræsentanterne - hver betale en bod, der  

 for ufaglærte fastsættes til 27 kroner, for faglærte til 32 kroner for hver  

 time, hvori de har deltaget i arbejdsnedlæggelser fra og med den 11. april  

 1991 til og med den 23. april 1991. Undtaget herfra er arbejdsnedlæggelsen  

 den 19. april 1991 på elfabrikken omfattende medlemmer af Kvindeligt  

 Arbejderforbund i Danmark.
 De indklagede frifindes for påstanden om bod for temponedsættelser.
 I sagsomkostninger skal klagerne betale 2.000 kr. til Arbejdsretten.
 (* 1) Henvisninger: Per Jacobsen s. 330 ff, K. 89.024 (A 1990, s.45).
