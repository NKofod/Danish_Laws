 I medfør af Finansministeriets cirkulære af 12. december 1988 om  

 uniformsanskaffelser til tjenestemænd er der mellem Kirkeministeriet og  

 Landsbygraverforeningen for Danmark og Foreningen af danske kirkegårdsledere  

 indgået følgende aftale:
§ 1.  En graver skal under udførelse af sit arbejde  

 være iført almindeligt arbejdstøj, der er hensigtsmæssigt og afpasset efter  

 arbejdet.
Menighedsrådet kan stille krav om, at graveren under udførelse af  

 kirketjeneste skal bære mørkt tøj.
 Stk. 2.  Graveren afholder selv udgifter til arbejdstøj  

 efter stk. 1 med de begrænsninger, der følger af denne aftale.
 § 2.  Ved førstegangsansættelse som graver udleveres  

 der af menighedsrådet til graveren:
1 sæt regntøj, omfattende benklæder og trøje, 1 sæt arbejdstøj, omfattende busseronne eller jakke og jobbuks eller  

 overall/kedeldragt, samt 2 arbejdsskjorter.
 Stk. 2.  Ved fratræden inden for en periode på 6 mdr.  

 efter ansættelsen tilbageleveres regntøjet.
 § 3.  Under ansættelsen er graveren inden for de i  

 stk. 2 angivne rammer berettiget til udlevering af arbejdstøj af følgende  

 art:
Jakke Busseronne Jobbuks Overall/kedeldragt Skjorte Vinterjakke Vinterbukser Fiberpelstrøje (Islænder) Fiberpelsbenklæder Fiberpelsstrømper Regntøj benklæder Regntøj jakke Forklæde Stk. 2.  Det i stk. 1 omtalte arbejdstøj kan af graveren  

 kun kræves udleveret inden for en udgiftsramme på 75 kr. pr.  

 ansættelsesmåned.
Anmodning om udlevering af arbejdstøj kan første gang  

 rejses efter 1 års ansættelse for det sidst forløbne 1/2 år, og derefter  

 højst hvert 1/2 år.
Stk. 3.  Fraværsperioder, herunder på grund af sygdom  

 eller barsel, a f 1 måneds varighed eller derover fragår ved beregningen af udgiftsrammen.  

 Er graveren deltidsbeskæftiget, nedsættes den i stk. 2 fastsatte udgiftsramme  

 tilsvarende.
 Stk. 4.  Der kan inden for en udgiftsramme på 125 kr.  

 pr. ansættelsesmåned udleveres gravere, der medvirker ved gudstjenester og  

 kirkelige handlinger, mørkt tøj.
 § 4.  Ved forflyttelse til anden stilling, der er  

 omfattet af denne aftale, overfører graveren optjente rettigheder efter denne  

 aftale til det nye ansættelsessted.
 Stk. 2.  Ved ansættelsesforholdets ophør af andre grunde  

 falder optjente rettigheder efter aftalen bort, uden at kompensationskrav af  

 denne grund opstår.
 § 5.  Støvler, arbejdshandsker og eventuelt høreværn  

 stilles til rådighed for graveren uden for den i § 3 fastsatte ramme.
 § 6.  Aftalen finder tilsvarende anvendelse på  

 kirkegårdsledere, der er klassificeret i lønramme 17 eller lavere, såfremt  

 kirkegårdslederen efter sit regulativ skal deltage i forefaldende manuelt  

 arbejde på kirkegården.
§ 7.  Aftalen træder i kraft den 1. oktober 1989. Med  

 virkning fra samme dato ophæves § 13 i aftale om løn- og ansættelsesvilkår  

 for stillinger som graver.
Endvidere ophæves aftalen om  

 beklædningsgodtgørelse til gravere m.fl., jf.
Kirkeministeriets  

 cirkulæreskrivelse af 28. marts 1988, for ansatte omfattet af nærværende  

 aftale.
Kirkeministeriet, den 18. september 1989 P.M.V.
 E.B.
