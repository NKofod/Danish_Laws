 Hermed fremsendes retningslinier for udførelse af turistinformationstavler  

 på hovedlandeveje.
 Ved Ministeriet for offentlige arbejders cirkulære af 28. august 1975 om  

 vejvisning til seværdigheder m.v. åbnedes der mulighed for at  

 vejbestyrelserne kunne lade opsætte turistinformationstavler på dertil egnede  

 pladser ved deres veje.
 I Ministeriets cirkulære er kun givet vejledende beskrivelse af  

 turistinformationstavlernes udførelse og et enkelt eksempel på, hvordan en  

 turistinformationstavle kan se ud.
Forslag til udførelse af informationstavler har vist sig at være  

 forskelligartede med hensyn til indhold, lay-out og områdestørrelse.
Både af  

 hensyn til trafikanternes anvendelse af tavlerne og af hensyn til  

 overlapningen mellem tavlerne f.eks. ved amtsgrænser er det nødvendigt, at  

 der er ensartethed i tavlernes udformning.
 Da projekteringen af informationstavlerne sker i samarbejde med  

 forskellige interessegrupper, skal Vejdirektoratet anmode  

 amtsrådet/kommunalbestyrelsen om at underrette de interessegrupper, der er  

 med i projekteringen, om retningslinierne for udførelse af informationstavler  

 på hovedlandeveje.
 Meddelelsen er godkendt af gruppen vedrørende eventuel rationalisering af  

 sagsbehandling inden for samarbejdsaftalen om bestyrelse af hovedlandeveje.
 Yderligere eksemplarer vil kunne rekvireres ved henvendelse til:
Vejdirektoratet Anlægs- og driftsområdet Sagskoordinationskontoret Postboks 2169 1016 København K.
 Tlf.: (01) 11 33 38.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen overingeniør Vejdirektoratet A01-F012-02 Den 6. april 1981.
 Administrative og tekniske retningslinier for sagsbehandling i henhold til  

 samarbejdsaftalen om bestyrelse af hovedlandeveje.
Meddelelse nr. 007.02 om færdselsregulering og afmærkning Retningslinier for udførelse af turistinformationstavler på  

 hovedlandeveje.
 Turistinformationstavler, der i henhold til Ministeriet for offentlige  

 arbejders cirkulære af 28. august 1975 ønskes opsat ved vejene, skal  

 godkendes af Vejdirektoratet, hvis de ønskes opsat ved P-pladser eller  

 raste-pladser ved hovedlandeveje.
For informationstavler, der efter Vejdirektoratets godkendelse opsættes  

 ved hovedlandevej, afholder Vejdirektoratet udgifter ved opsætningen.
For  

 landområde-informationstavler, deltager Vejdirektoratet i  

 fremstillingsudgifterne efter aftale med pågældende amtskommune.
For  

 by-informationstavler påregnes fremstillingsudgifterne afholdt af kommunen.
 Da Ministeriets cirkulære kun angiver hovedretningslinier for udførelsen  

 af informationstavler og et eksempel på hvordan sådanne kan udformes, skal  

 Vejdirektoratet herved meddele, at følgende forudsætninger bør være opfyldt,  

 for at man kan forvente Vejdirektoratets godkendelse af tavlers opsætning ved  

 hovedlandeveje.
A.
Informationstavler for landområde.
 1. Landområdet, der vises på en tavle må ikke  

 overstige 50 x 50 km.
 2. Kortet, der vises på tavlen, bør stort set være en  

 forstørrelse af G.I.'s kort 1:200.000, dog kan der foretages forenklinger for  

 at gøre kortet mere overskueligt, f.eks. udeladelse af helt betydningsløse  

 veje.
 Bundfarven kan være hvid.
 3. Seværdigheder, der optages på tavlen med symbol og  

 angives på listen, skal opfylde følgende betingelser:
 4. Naturområder, der er seværdigheder, angives med  

 symbol M52. Symbolet henviser til et passende sted, hvorfra der er adgang til  

 området, evt. med P-plads og oversigtskort over området.
5. Kirker skal kun anføres, når de er seværdige og med  

 mulighed for at få adgang til kirken.
Som symbol for seværdige kirker kan  

 anvendes symbol kombineret af M52 og M51.
 6. Informationsbureauer angives kun, når de er  

 godkendt af turistforening og kommunalbestyrelse.
 7. Hoteller/kroer/moteller udenfor de større byområder  

 angives på kortet og anføres med navn i listen.
 Findes der i en mindre by flere hoteller, anvendes kun eet symbol, men de  

 enkelte hoteller markeres med punkt og nummer og angives i listen.
 Hoteller og lignende skal opfylde de i cirkulæret stillede krav for  

 vejvisning.
8. Restauranter angives på kortet med symbol M43; men  

 angives ikke på listen ved siden af kortet.
Cafeterier med selvbetjening  

 angives ikke på kortet, og det kræves af restauranterne, at alle dagens  

 hovedmåltider serveres, og at der normalt højst holdes lukket en enkelt dag  

 om ugen.
9. Godkendte campingpladser angives.
Hvis der gælder  

 særlige forhold for campingpladsen. f.eks.
Indre Missions-camping,  

 FDM-camping eller Naturistcamping anføres dette på listen ved siden af  

 kortet.
10. Vandrerhjem angives, når de er optaget i  

 Herbergsringens fortegnelse.
De angives også, selv om de er beliggende i byer  

 der omfattes af en byinformationstavle.
11. Under »Diverse« kan angives golfbaner,  

 marinaer, lufthavne og flyvepladser for taxi-fly, dyreparker og  

 forlystelsesparker, f.eks.
Givskud Løvepark, Fårup Sommerland og lignende.
Almindelige idrætsparker, højskoler, efterskoler og lignende angives  

 normalt ikke, men kan angives under særlige forhold, f.eks.
Vingsted Centret.
 Vejdirektoratet vil søge at få godkendt symboler, der kan anvendes til at  

 karakterisere nogle af de under »Diverse« optagne mål.
12. Badestrand angives normalt ikke på tavlerne.
Kun,  

 hvor der ved strande er meget begrænsede bademuligheder, kan sådan afmærkning  

 anses for nødvendig.
 13. På kortene angives et ret groft kvadratnet, og de  

 enkelte mål, der er angivet i listen ved kortet forsynes med ciffer og  

 bogstav til karakterisering af placeringen i kvadratnettet.
14. De af by-informationstavle omfattede områder  

 indrammes af en tynd rød streg.
Indenfor disse områder er der normalt på  

 landområde~ informationstavlen kun angivet informationsbureauer og  

 vandrerherberger.
 15. På kortet er vist placering af både  

 landområde-informationstavler og byinformationstavler.
B.
Informationstavler for byområder.
 By-informationstavler kan godkendes opstillet ved hovedlandeveje, der  

 danner indfaldsvej til større byer.
 Tavlerne kan opsættes enten som selvstændige tavler eller på bagsiden af  

 landområdetavler.
 Der kan foretages opdeling af informationen i tavler dækkende hele  

 byområdet og tavler over de centrale byområder.
 By-informationstavler skal indeholde tilsvarende oplysninger om  

 seværdigheder, hoteller, campingpladser, vandrerherberger m.v. som  

 landområdetavlerne.
Restauranter angives normalt ikke.
By-informationstavler bør indeholde  

 oplysning om P-pladser og kan indeholde oplysning om andre faciliteter af  

 interesse for udefra kommende turister f.eks. teatre, sportsanlæg, haller,  

 posthuse m.v.
 Da behovene i forbindelse med by-informationstavler er meget varierende må  

 Vejdirektoratet forbeholde sig at tage stilling til hvert enkelt forslag for  

 sig, hvis tavlerne skal opstilles ved hovedlandevej.
 P.D.V.
