Vejledning  

 til bekendtgørelse nr. 1222 af 4. december 2006 om studie- og ordensregler i  

 de  

 gymnasiale uddannelser Formålet med bekendtgørelsen Bekendtgørelsens formål er at sikre, at der på hver skole  

 udarbejdes studie- og ordensregler, der er udformet på en sådan måde, at  

 eleverne ikke er i tvivl om skolens normer for almindelig orden og samvær, om  

 hvilke krav der stilles til elevernes aktive deltagelse i undervisningen, og  

 om  

 hvilke sanktioner skolens leder kan iværksætte, såfremt eleverne ikke følger  

 skolens  

 studie- og ordensregler.
 Endvidere omfatter bekendtgørelsen betingelserne for, at en elev  

 kan nægtes oprykning til næste klassetrin i de sammenhængende  

 uddannelsesforløb, og betingelserne for, hvornår en elev kan nægtes  

 indstilling  

 til prøve.
Almindelige regler for orden og samvær Ad § 3 Det er hverken muligt eller hensigtsmæssigt at opstille regler,  

 der tager højde for enhver situation, der kan opstå.
Da alle elever må  

 forudsættes at være bekendt med almindelige normer for god orden og samvær,  

 anses det ikke for nødvendigt at have specifikke regler for almindelig  

 uacceptabel adfærd, som fx ikke - at møde til tiden, rydde op efter sig selv,  

 slukke sin mobiltelefon etc.
Det kan dog anbefales i ordensreglerne at nævne,  

 at almindelige regler for god opførsel også gælder på skolen, og at  

 overtrædelse  

 kan medføre sanktioner.
 Det kan anbefales, at skolen overvejer, om der skal udarbejdes et  

 regelsæt vedrørende normer for demokratiske og etiske værdigrundlag og  

 menneskesyn, herunder elevernes adfærd både i og uden for undervisningen.
Selv om en konkret adfærd ikke er beskrevet i ordensreglerne,  

 ligger det inden for skolelederens kompetence at udøve et konkret skøn over,  

 hvorvidt der er tale om uacceptabel adfærd i relation til skolens normer og i  

 givet fald træffe beslutning om, hvorvidt der skal reageres, og hvorvidt der  

 skal træffes afgørelse om en sanktion.
Det gælder fx også en elevs udøvelse  

 af  

 hærværk eller vold.
I tilfælde af hærværk og vold er iværksættelse af  

 sanktioner som følge af overtrædelse af studie- og ordensreglerne ikke  

 afhængig  

 af, om der er eller vil blive rejst tiltale mod den pågældende.
Det samme  

 gælder andre overtrædelser af straffeloven, overtrædelser af færdselsloven,  

 politivedtægten mv.
Opmærksomheden kan i denne forbindelse henledes på   

 	  

 samarbejdet mellem  

 skole, de sociale myndigheder og politiet (SSP), jf. herved retsplejelovens  

 regler om skolens adgang til videregive oplysninger til andre myndigheder som  

 led i kriminalitetsforebyggende samarbejde,   

 	  

 bekendtgørelse nr.  

 1092 af 8. december 2000 om underretningspligt over for kommunen efter lov om  

 social service, der pålægger offentligt ansatte en pligt til at underrette  

 kommunen, når de i deres virke bliver bekendt med forhold for en ung under 18  

 år, der må give formodning om, at den unge har behov for særlig støtte.
For at imødegå, at skolen kommer i tvivl om, hvorvidt en bestemt  

 handling eller undladelse kan eller skal indebære en sanktion og i givet fald  

 hvilken, kan det anbefales, at drøfte det pågældende emne i forbindelse med  

 udarbejdelsen af studie- og ordensreglerne.
Det gælder fx snyd ved årsprøver,  

 anvendelse  

 af skolens tekniske udstyr og manglende aflevering af bøger.
Det anbefales,  

 at  

 reglerne altid omtaler, hvilke konsekvenser de pågældende handlinger eller  

 undladelser indebærer eller vil kunne indebære.
Skolen har ikke kompetence til at udøve censur over for elevernes  

 meningstilkendegivelser i fx skoleblade eller i blå bog, men der  

 er intet til  

 hinder for, at skolens studie- og ordensregler indeholder rammer for den  

 sprogbrug, der kan anvendes i denne sammenhæng.
Studie- og ordensreglerne kan  

 også omfatte mulige sanktioner, hvis sprogbrugen ikke holder sig inden for  

 disse  

 rammer, fx bortfald af et eventuelt økonomisk tilskud til udgivelsen.
Det  

 anbefales, at skolens leder gør den ansvarshavende redaktør  

 bekendt med sit  

 ansvar som sådan.
Det kan være hensigtsmæssigt på visse særlige områder at have  

 forskellige regler for orden og samvær i uddannelsestiden på skolen og uden  

 for  

 skolen, fx på ekskursioner, henholdsvis i elevernes fritid, afhængigt af, om  

 de  

 opholder sig på eller uden for skolen.
Det gælder fx spørgsmål om parkering,  

 om  

 indtagelse af øl eller spiritus, om rygning, jf. lov nr. 436 af 14. juni 1995  

 om røgfri miljøer i offentlige lokaler, transportmidler og lignende, som  

 ændret  

 ved lov nr. 545 af 24. juni 2005, og om, hvilke forventninger skolen har til  

 sine elever også i deres fritid, hvor eleverne indgår i sammenhænge, der kan  

 identificere dem med skolen.
Som udgangspunkt gælder skolens studie- og ordensregler ikke  

 elevernes adfærd i fritiden.
Reglerne kan dog bringes i anvendelse, hvis  

 elevens  

 konkrete adfærd er foregået på skolen eller i umiddelbar tilknytning til  

 skolen, herunder til arrangementer, der er relateret til skolen, eller hvis  

 den  

 pågældende adfærd i øvrigt skønnes at kunne eller vil have betydning for  

 forhold på skolen.
Skolens elever har et selvstændigt ansvar for deres egne  

 handlinger og er dermed omfattet af de almindelige erstatningsregler.
Skolen  

 vil ikke kunne drages til ansvar, ej heller økonomisk, for de handlinger, der  

 begås  

 af eleverne, medmindre skaden kan skyldes svigtende tilsyn eller manglende  

 instruktion fra skolens side.
Der henvises til beskrivelsen i Retningslinjer  

 for administration af statens selvforsikringsordning vedr.  

 statsinstitutioner,  

 institutioner for erhvervsrettet uddannelse, Centre for Videregående  

 Uddannelser og andre selvejende institutioner for videregående uddannelser på  

 Undervisningsministeriets ressortområde, der kan ses på  

 http://www.uvm.dk.admin/selvforsikring/d.doc.
Statsligt selvejende institutioner, selvejende institutioner, der  

 er godkendt efter lov om institutioner for erhvervsrettet uddannelse, og Sorø  

 Akademis Skole er omfattet af statens selvforsikringsordning.
Det indebærer,  

 at  

 elever, der på disse institutioner deltager i praktisk erhvervsorientering  

 iværksat af skolen som led i uddannelses- og erhvervsvejledning, er omfattet  

 af  

 bekendtgørelse nr. 667 af 28. juni 2005 om statens erstatningsordning for  

 deltagere i praktisk erhvervsorientering.
Der henvises til  

 Undervisningsministeriets Vejledning til bekendtgørelse om statens  

 erstatningsordning for deltagere i praktisk erhvervsorientering mv.,  

 der kan  

 ses på ministeriets hjemmeside.
Aktiv deltagelse i undervisningen Ad §§ 4-5 Der er mødepligt til undervisningen.
Alle former for fravær,  

 herunder fravær fra enkelte timer, medregnes som fravær.
Det gælder uanset  

 årsagen til fraværet, og uanset om fraværet er velbegrundet.
Der findes i de  

 gymnasiale uddannelser ingen ret til fravær og dermed ingen  

 godkendte fraværsgrunde,  

 bortset fra de særlige tilfælde, hvor en elev har fået godkendt fravær til et  

 udlandsophold efter reglerne herom eller fået godkendt orlov.
Det vil sige,  

 at  

 fravær i forbindelse med busforsinkelser, sygdom, læge- eller tandlægebesøg,  

 session eller barsel mv. samt ferie og fridage uden for skolens ferieplan  

 tæller med ved den objektive registrering af fravær.
Registrering af elevens deltagelse i undervisningen iht. § 5  

 gælder for et skoleår ad gangen.
I tilfælde, hvor en elev i et skoleår i  

 alvorligt  

 omfang har tilsidesat pligten til fremmøde og til aktiv deltagelse i  

 undervisningen og fortsætter hermed i det følgende skoleår, kan skolens leder  

 dog beslutte at iværksætte foranstaltninger på baggrund af en samlet  

 vurdering  

 af elevens situation.
 Opmærksomheden henledes i den forbindelse på bekendtgørelse nr.  

 514 af 11. juni 2004 om meddelelser efter § 24 a i lov om børnetilskud  

 og  

 forskudsvis udbetaling af børnebidrag, som ændret ved bekendtgørelse nr. 791  

 af  

 11. juli 2006. Bekendtgørelsen pålægger en skole at henvende sig til  

 kommunalbestyrelsen i den kommune, hvor elevens forældre har bopæl, hvis  

 skolen  

 får oplysning om, at en elev opholder sig eller kan formodes at opholde sig i  

 udlandet, uden at der er tale om kortvarigt ferieophold eller lignende.
Konstatering af fravær er som udgangspunkt uafhængig af, hvordan  

 undervisningen er tilrettelagt.
Hvis fx undervisningen i nogle fag er samlet  

 på  

 flere timer en enkelt dag, vil få dages fravær kunne veje uforholdsmæssigt  

 tungt.
Hvornår og hvorvidt der skal reageres over for fravær, beror også i  

 disse tilfælde på skolelederens skøn, hvori bl.a. indgår omfanget af elevens  

 øvrige fravær og årsagerne hertil.
Fravær, der koncentrerer sig om enkelte  

 fag,  

 vil i de 3-årige gymnasiale uddannelser kunne indebære, at eleven henvises  

 til  

 at aflægge prøve i et eller alle fag, der afsluttes på det pågældende  

 klassetrin.
 Undervisning efter afgivelse af sidste standpunktskarakterer (årskarakter)  

 - hvor disse gives - medregnes til undervisningstiden, hvorfor elevernes  

 adfærd  

 også fra dette tidspunkt og indtil skoleårets afslutning vil kunne indebærer  

 sanktioner.
 Det forudsættes, at det pålægges eleverne at give skolen besked om  

 planlagt fravær, herunder at afgive sygemelding, og efter fravær, der ikke  

 var  

 planlagt, at give besked om årsagen hertil.
Årsagen til fraværet er relevant, når skolens leder skal udøve sit  

 skøn over, hvorvidt der skal gribes ind og eventuelt iværksættes en sanktion  

 som følge af elevens manglende fremmøde.
Således vil der kunne tages  

 fornødent  

 hensyn til elever, der har fravær på grund af sygdom eller handicap.
Aktiv deltagelse Fritagelse for aktiv deltagelse i undervisningen bør kun ske i  

 ganske særlige tilfælde.
For handicappede elever og for elever med  

 funktionsnedsættelser,  

 kan der være obligatoriske fag, hvor den fremmødte elev uagtet forskellige  

 støttemuligheder ikke kan opfylde kravet om aktiv deltagelse i den fulde  

 undervisning.
Her vil skolens leder, jf. § 4, stk. 2, efter en  

 konkret vurdering, evt. på baggrund af en lægeerklæring, kunne fritage eleven  

 for de dele af undervisningen, som eleven ikke kan deltage i.
Det gælder fx  

 faget idræt.
Med henblik på, at flest mulige elever kan deltage i  

 idrætsundervisningen,  

 henledes opmærksomheden på Handicapidrættens Videnscenter, der kan henvise  

 til  

 egnet materiale eller personer med kendskab til området.
Rektor tager stilling til, om en elevs samlede fritagelse inden  

 for et skoleår har nået en varighed og/eller et omfang, der medfører, at der  

 ikke kan gives afsluttende standpunktskarakterer (årskarakterer), fordi  

 eleven  

 ikke har opfyldt fagets mål.
Eleven og forældremyndighedsindehaveren, hvis  

 eleven er undergivet forældremyndighed, skal i forbindelse med fritagelsen  

 skriftligt orienteres herom.
 For andre fremmødte elever, der midlertidigt ikke kan opfylde  

 kravet til aktiv deltagelse i undervisningen, fx som følge af hovedpine,  

 maveonde eller en brækket arm, vil det normalt være læreren, der ud fra en  

 konkret vurdering midlertidigt kan fritage eleven for dele af undervisningen,  

 evt. på baggrund af en lægeerklæring.
Skolens studie- og ordensregler skal i henhold til § 4,  

 stk. 3, angive, hvornår en elev skal kunne afkræves en lægeerklæring, og  

 hvem der i givet fald skal afholde udgiften hertil.
Skolen kan også indføre  

 en  

 såkaldt tro og love-erklæring, der i visse tilfælde vil kunne  

 afløse en  

 lægeerklæring.
 For så vidt angår valgfag, bør elever med handicap og øvrige  

 funktionsnedsættelser vejledes om, hvilke krav et givent fag stiller til den  

 aktive deltagelse i undervisningen.
Eleverne har pligt til at aflevere skriftlige opgaver i det  

 omfang, skolen har fastsat, og med den kvalitet i besvarelsen, der  

 forudsættes  

 som minimum.
En aflevering vil blive bedømt efter sit kvalitative indhold.  

 Manglende aflevering af skriftlige opgaver vil indgå i vurderingen af elevens  

 studieaktivitet og vil i gentagelsestilfælde ud fra en helhedsvurdering af  

 elevens situation herudover kunne indebære en sanktion, jf. § 7.  

 Tilsvarende gælder, hvis skolen opdager, at en elevs opgave er afskrift fra  

 en  

 anden opgave eller i øvrigt vurderes som snyd, således at en sådan opgave  

 normalt ikke vil tælle som afleveret.
Skolens leder træffer afgørelse om,  

 hvilken sanktion der i givet fald skal iværksættes.
For så vidt angår snyd  

 ved  

 årsprøver anbefales det, at skolen som sanktion bortviser eleven fra prøven.  

 I  

 gentagelsestilfælde kan det overvejes, at skolen som sanktion ikke indstiller  

 eleven til prøve i fag, der afsluttes det pågældende år.
På baggrund af lærernes vurdering ved undervisningens afslutning  

 træffer skolens leder afgørelse om, hvorvidt en elev skal indstilles til  

 prøve  

 det pågældende år.
Hvis en elev ikke indstilles til prøve, kan eleven enten  

 vælge at tage året om, hvilket dog kræver godkendelse af skolens leder, eller  

 lade sig udskrive af skolen.
Hvis en elev har mulighed for inden for de givne  

 frister at indstille sig til prøve ved den forestående prøvetermin, sker det  

 på  

 vilkår som selvstuderende, dvs. uden undervisning.
Skolen skal registrere såvel den enkelte elevs deltagelse i  

 undervisningen som dennes aflevering af skriftlige arbejder.
Den enkelte elev  

 skal løbende, fx en gang i kvartalet, have mulighed for at orientere sig om  

 sin  

 egen registrering.
Hvis eleven er under 18 år, orienteres  

 forældremyndighedsindehaveren tillige om registreringen, såfremt  

 registreringen  

 giver anledning til overvejelser om iværksættelse af en sanktion.
Da den  

 enkelte elevs registrering har karakter af personlige oplysninger,  

 forudsættes  

 det, at der ikke sker en samlet offentliggørelse heraf for fx hele klasser  

 eller hold.
 Hvis elevens gennemsnit ved skoleårets udgang er under 2,0, indgår  

 skolens registrering af den enkelte elevs fremmøde og afleveringer i  

 vurderingen af, hvorvidt den pågældende kan nægtes oprykning til næste  

 klassetrin.
Virtuel undervisning Når dele af uddannelsestiden tilrettelægges som virtuel  

 undervisning, skal skolen udarbejde og offentliggøre et system til  

 registrering  

 af omfanget af elevernes aktive deltagelse, som fx elektronisk log,  

 indsendelse  

 af materiale og opgaver mm.
Forsømmelser Det følger af § 5, stk. 4, at der skal gribes tidligt  

 ind over for elevers forsømmelser.
Skolen kan forlange at få oplysninger om  

 årsagen til forsømmelserne, herunder stille krav om en lægeerklæring.
Der er ikke centralt fastsatte regler for, hvornår skolen skal  

 gribe ind over for den enkelte elevs forsømmelser.
Det beror på en konkret  

 vurdering i det enkelte tilfælde, herunder skolens kendskab til den enkelte  

 elev i øvrigt.
Det er nødvendigt, at skolen er i besiddelse af relevante  

 oplysninger for efter behov at kunne tilbyde særlige hjælpeforanstaltninger  

 så  

 hurtigt som muligt - fx specialundervisning, sygeundervisning og evt.  

 supplerende undervisning  eller for at kunne tilbyde en elev særlig  

 vejledning  

 til at gennemføre uddannelsen, hvis det er det, der skal til for at begrænse  

 fraværet.
Desuden vil disse oplysninger kunne give skolens leder en baggrund  

 for at udøve sit skøn over, hvornår og i givet fald hvilken sanktion der skal  

 iværksættes over for fraværet.
Hvis der er tale om manglende deltagelse i en  

 ekskursion  

 mv. eller anden forlagt undervisning med mødepligt, kan der være særlige  

 forhold, der måske kan afhjælpes, hvis skolen kender den konkrete baggrund  

 for  

 fraværet.
 Når skolens leder konstaterer, at en elev har foretaget en  

 overtrædelse af studie- og ordensreglerne af mindre alvorlig karakter eller  

 af  

 mindre alvorligt omfang (eleven har fx været forsømmelig med sit fremmøde og  

 med aflevering af opgaver), der giver anledning til en reaktion fra skolens  

 side, jf. bestemmelsen i § 5, stk. 4, om, at der skal reageres  

 tidligt på forsømmelser, kan skolens leder meddele eleven en pædagogisk  

 tilrettevisning, jf. § 6. Hvis pædagogiske tilrettevisninger ikke  

 indebærer,  

 at eleven forbedrer sin adfærd, kan skolens leder meddele en advarsel, jf.  

 § 7.
§§ 7-8 Sanktioner Bekendtgørelsen angiver ikke nærmere, hvilke sanktioner der  

 konkret bør iværksættes over for elevernes forskellige overtrædelser af  

 skolens  

 studie- og ordensregler.
Den konkrete sanktion skal altid stå i rimeligt forhold til den  

 tilsidesættelse af studie- og ordensreglerne, der aktuelt er tale om, og  

 sanktionen skal ligge inden for de maksimale foranstaltninger, der er angivet  

 i  

 § 7, hvor fortabelse af retten til at blive indstillet til prøve og  

 bortvisning er de strengeste sanktioner.
Den konkrete sanktion skal endvidere  

 altid være relevant i forhold til den pågældende elev og kan være afhængig  

 af,  

 om der er tale om en elev i et sammenhængende uddannelsesforløb, en  

 enkeltfagskursist, en selvstuderende eller en GS-kursist.
Når skolens leder vurderer, at en elev har foretaget en  

 overtrædelse af studie- og ordensreglerne af mere alvorlig karakter, kan  

 skolens leder meddele eleven en mundtlig advarsel, der skal indeholde en  

 objektiv beskrivelse af overtrædelsen, og angive den sanktion, der påtænkes  

 iværksat.
En advarsel er ligesom de øvrige sanktioner, der er nævnt i  

 § 7,  

 en afgørelse, der er omfattet af reglerne i forvaltningsloven (partshøring,  

 klagevejledning mm.).
En afgørelse om, at en elev fortaber retten til at blive  

 indstillet til prøve i et eller flere fag, jf. § 7, stk. 1, nr. 5,  

 kan enten indebære, at eleven nægtes oprykning, hvis betingelserne herfor i  

 øvrigt er til stede, jf. § 10, eller at eleven oprykkes til næste  

 klassetrin og der aflægger prøve i det eller de pågældende fag.
Før eleven  

 kan  

 aflægge prøve på det næste klassetrin, skal de sædvanlige betingelser for at  

 kunne aflægge prøve være opfyldt.
Ansvaret for at opfylde betingelser for at  

 blive indstillet til prøve påhviler eleven.
 Ved afgørelser om bortvisning, dvs. udskrivning af skolen, bør  

 skolens leder sikre, at eleven får fornøden vejledning eller henvises til det  

 kommunale vejledningscenter mv.
En bortvist elev har mulighed for at aflægge prøve som selvstuderende,  

 såfremt betingelserne herfor i øvrigt er opfyldt.
En bortvisning indebærer  

 ikke, at en elev fortaber retten til at søge optagelse på en anden skole  

 eller  

 evt. på samme skole.
 Der vil kunne opstå situationer, hvor skolens leder anser det for  

 fornødent at iværksætte selv den strengeste sanktion, uden at mildere  

 sanktioner har været bragt i anvendelse og uden forudgående advarsel.
 Når en skole finder det fornødent at iværksætte en sanktion  

 straks, forudsættes det, at skolen efterfølgende følger forvaltningslovens  

 regler, jf. herved afsnittet Ad § 14  Klage.
Sanktionen vil normalt dog først kunne iværksættes efter én forudgående  

 skriftlig advarsel.
En advarsel kan ikke overføres fra det ene skoleår til  

 det  

 næste, medmindre der er tale om alvorlige gentagelsestilfælde eller lignende.
Uanset, hvilken sanktion der er blevet besluttet, har klage som  

 udgangspunkt ikke opsættende virkning.
Hvorvidt en klage i særlige tilfælde  

 skal have opsættende virkning, beror på skolelederens henholdsvis  

 ministeriets  

 konkrete vurdering, jf. § 14, stk. 4.
 Vedrørende spørgsmålet om sanktioner i forbindelse med deltagelse  

 i de afsluttende prøver henvises til bekendtgørelse om prøver og eksamen i  

 folkeskolen og i de almene og studieforberedende ungdoms- og  

 voksenuddannelser.
Statens Uddannelsesstøtte (SU) En tilsidesættelse af skolens studie- og ordensregler kan bringe  

 en elevs SU i fare.
Det bør skolens leder altid oplyse en elev om, idet det  

 er  

 en betingelse for at få SU, at en elev er studieaktiv.
Det er fastsat i SU-reglerne, at en elev, der er i gang med en  

 ungdomsuddannelse, er studieaktiv, når den pågældende deltager i obligatorisk  

 undervisning og foreskrevne prøver, afleverer opgaver mv. efter de regler,  

 der  

 gælder for uddannelsen.
Elever, der ikke fuldt ud opfylder disse  

 forpligtelser,  

 anses dog efter SU-styrelsens praksis fortsat for studieaktive, hvis skolen  

 skønner, at de kan indhente det forsømte.
Det er skolen, der kontrollerer og træffer afgørelse om en elevs  

 studieaktivitet.
Vurderer skolen fx i starten af skoleåret, at elevens  

 indsats  

 ligger på et uacceptabelt lavt niveau, kan skolen træffe beslutning om at  

 fratage eleven SU.
Selv om skolen har truffet afgørelse om, at en elev ikke  

 er  

 studieaktiv med den følge, at eleven får frataget sin SU, kan skolen beslutte  

 at lade eleven fortsætte undervisningen, såfremt eleven skønnes at kunne  

 indhente det forsømte.
Samtidig med fratagelsen af elevens SU kan skolen  

 (evt.)  

 ikende eleven en sanktion i henhold til studie- og ordensreglerne.
 Eleven vil kunne søge SU igen, når eleven af skolen atter skønnes  

 studieaktiv.
 En elev, der på grund af sygdom, fødsel, adoption eller andre  

 særlige forhold ikke er studieaktiv, kan dog få dispensation fra kravet om  

 studieaktivitet og dermed bevare retten til SU.
Ad §§ 9 og 10 - Oprykning En elev, der har opnået 2,0 eller derover i gennemsnit af de  

 karakterer, herunder standpunktskarakter (årskarakterer) og prøvekarakterer,  

 karakteren for den større skriftlige opgave og lignende, der er opnået ved  

 skoleårets afslutning, har krav på oprykning til næste klassetrin.
Hvis en elev derimod har et karaktergennemsnit under 2,0, har  

 skolens leder  ud over muligheden for at udskrive eleven fra skolen -  

 mulighed  

 for at nægte den pågældende oprykning til næste klassetrin.
Et gennemsnit  

 under  

 2,0 er ikke i sig selv tilstrækkeligt til nægtelse af oprykning.
Skolen skal  

 foretage  

 en nærmere vurdering af, om den pågældende elev anses for at have fået  

 tilstrækkeligt  

 udbytte af undervisningen, og om eleven vurderes at kunne gennemføre det  

 følgende skoleår på normeret tid med et gennemsnit på mindst 2,0. I denne  

 vurdering indgår fx elevens manglende aflevering af opgaver, omfanget af  

 fravær  

 og eventuelle årsager hertil.
På baggrund af denne vurdering træffer skolens  

 leder afgørelse om, hvorvidt eleven skal nægtes oprykning.
Når en elev, der  

 er nægtet  

 oprykning, har fået tilladelse til at gå skoleåret om, forudsættes det, at  

 eleven tilbydes almindelig vejledning om gennemførelse af uddannelsen.
Ad § 11 - Enkeltfagskursister Ved fastsættelse af studie- og ordensregler for  

 enkeltfagskursister skal der naturligvis tages højde for, at der typisk er  

 tale  

 om voksne, der almindeligvis kombinerer uddannelsen med familie, erhverv  

 eller  

 andre aktiviteter.
De almindelige regler for orden og samvær og sanktioner i  

 forbindelse med overtrædelse af reglerne vil kunne være parallelle til  

 reglerne  

 i de sammenhængende forløb.
Dette vil tillige kunne gælde reglerne om fx  

 rettidig  

 aflevering af opgaver, jf. § 4, stk. 1, nr. 2.
Derimod vil der kunne blive tale om at fastsætte andre regler for  

 det egentlige fremmøde.
Der kan for enkeltfagskursister være acceptable  

 begrundelser for manglende fremmøde, herunder manglende deltagelse i  

 ekskursioner mv., som normalt ikke vil kunne accepteres i de sammenhængende  

 forløb.
Endvidere vil undervisningens organisering som virtuel undervisning  

 kunne begrunde særlige regler for vurderingen af mødepligten og aktiv  

 deltagelse  

 i undervisningen.
Ad § 12 - Selvstuderende Når selvstuderende for at kunne opfylde betingelserne for at gå  

 til prøve i visse fag opholder sig på skolen, vil de være omfattet af skolens  

 regler for almindelig orden og samvær.
Skolens leder vil derfor kunne  

 iværksætte  

 relevante sanktioner over for de pågældende, såfremt de tilsidesætter skolens  

 studie- og ordensregler.
Ad § 13 - GS kursister Ved fastsættelse af studie- og ordensregler for GS-kursister skal  

 der naturligvis tages højde for, at disse kun opholder sig på skolen i  

 kortere  

 tid.
De almindelige regler for orden og samvær og for aktiv deltagelse samt  

 sanktioner i forbindelse med overtrædelse af reglerne vil kunne være  

 parallelle  

 til reglerne i de sammenhængende forløb.
GS-kursister, der bortvises, vil  

 ikke  

 kunne aflægge prøve i GS systemet, men vil kunne aflægge prøve som  

 selvstuderende mod betaling efter de gældende regler herom.
Ad § 14 - Klage Det forudsættes, at skolens afgørelse så vidt muligt træffes så  

 betids, at der kan foreligge en endelig afgørelse, inden afgørelsen skal  

 udmøntes.
Meddelte advarsler og afgørelser om iværksættelse af en konkret  

 sanktion i øvrigt er forvaltningsretlige afgørelser, der kan påklages til  

 Undervisningsministeriet.
Når afgørelsen kan påklages til ministeriet, skal  

 skoler, der er omfattet af forvaltningsloven, høre eleven om sagen, før der  

 træffes  

 en afgørelse.
For skoler, der ikke fuldt og helt er omfattet af  

 forvaltningsloven anbefales det, at samme procedure følges:
En skriftlig afgørelse, der ikke fuldt ud giver eleven medhold,  

 skal ledsages af en begrundelse, jf. herved forvaltningslovens § 22,  

 hvilket  

 bl.a. indebærer, at der skal henvises til de retsregler, afgørelsen vedrører,  

 og til de faktiske omstændigheder, der har ført til afgørelsen.
Hvis  

 afgørelsen  

 beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
Der skal endvidere  

 oplyses  

 om klagefrister og om, hvem klagen skal stiles til.
 Forvaltningsloven stiller ikke ubetinget krav om skriftlighed, men  

 det antages, at bebyrdende forvaltningsafgørelser skal meddeles skriftligt.  

 Hvis eleven ønsker en skriftlig begrundelse for afgørelsen, skal skolens  

 leder  

 imødekomme dette, jf. herved forvaltningslovens § 23.
Hvis eleven eller forældremyndighedens indehaver klager over  

 afgørelsen, skal skolens leder udarbejde en udtalelse om sagen.
Før klagen  

 sendes til ministeriet, skal eleven eller i givet fald forældremyndighedens  

 indehaver have mulighed for at kommentere udtalelsen fra skolens leder.
Dette  

 vil i visse tilfælde kunne indebære, at sagen løses lokalt.
Klager til ministeriet har ikke opsættende virkning.
En afgørelse  

 om fx bortvisning kan derfor effektueres straks, medmindre skolens leder  

 beslutter at afvente ministeriets afgørelse i sagen.
Endvidere kan  

 ministeriet  

 beslutte, at en klage skal have hel eller delvis opsættende virkning.
