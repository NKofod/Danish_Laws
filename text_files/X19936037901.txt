Tilsynet fandt, at et ikke-forsikringsselskab ikke i sin annoncering  

 måtte anvende udtrykkene »varmeforsikring«, »præmie« og  

 »dække«, idet disse var egnede til at fremkalde det indtryk at  

 selskabet drev forsikringsvirksomhed Et selskab, der ikke havde tilladelse (koncession) af Finanstilsynet til  

 at drive forsikringsvirksomhed, anvendte bl.a. ved annoncering i dagspressen  

 betegnelsen »varmeforsikring« i forbindelse med selskabets  

 markedsføring af en abonnementsordning.
I annoncerne anvendtes endvidere ord  

 som »præmie« og »dække«.
Tilsynet bemærkede over for selskabet, at andre selskaber end  

 forsikringsselskaber i henhold til § 11 i lov om forsikringsvirksomhed ikke i  

 deres benævnelser eller henvendelser til offentligheden må benytte ord, der  

 er egnet til at fremkalde det indtryk, at de driver forsikringsvirksomhed.
I  

 henhold til § 5 i lov om forsikringsvirksomhed må forsikringsvirksomhed alene  

 udøves af forsikringsselskaber.
Benyttelse af bl.a. ord som  

 »forsikring« over for offentligheden må således i almindelighed  

 relatere sig til et forsikringsselskab, et forsikringsprodukt eller på anden  

 måde benyttes i sand sammenhæng, hvilket blev understreget i den konkrete  

 sag, hvor det markedsførte var en abonnementsordning.
Tilsynet fandt således, at selskabet ikke kunne benytte betegnelsen som  

 sket.
Selskabet havde på forhånd selv tilkendegivet, at det fremover ville  

 undlade at benytte ord såsom »præmie« og »dække« m.v.,  

 der kunne skabe associationer til forsikringsbranchen.
