Bekendtgørelse om undervisning,  

 aktivering og beskæftigelse m.v. af personer med opholdstilladelse  

 efter Kosovo-nødloven I medfør af § 10, stk. 1-2, § 11, stk. 4-7, og  

 § 12, stk. 2, i lov nr. 251 af 28. april 1999 om midlertidig  

 opholdstilladelse til nødstedte fra Kosovo-provinsen i  

 Forbundsrepublikken Jugoslavien (Kosovo-nødloven) fastsættes for  

 så vidt angår denne bekendtgørelses §§ 11 og 12 efter  

 forhandling med undervisningsministeren og for så vidt angår  

 denne bekendtgørelses §§ 41-50 efter forhandling med  

 socialministeren:
Kapitel 1 Definitioner § 1. Ved Kosovo-fordrevne forstås i  

 denne bekendtgørelse personer med opholdstilladelse efter lov om  

 midlertidig opholdstilladelse til nødstedte fra Kosovo-provinsen i  

 Forbundsrepublikken Jugoslavien (Kosovo-nødloven).
 Stk. 2. Ved Kosovo-fordrevne børn  

 forstås i denne bekendtgørelse personer under 18 år med  

 opholdstilladelse efter lov om midlertidig opholdstilladelse til  

 nødstedte fra Kosovo-provinsen i Forbundsrepublikken Jugoslavien  

 (Kosovo-nødloven).
 Stk. 3. Ved indkvarteringssteder forstås i denne  

 bekendtgørelse de i lov om midlertidig opholdstilladelse til  

 nødstedte fra Kosovo-provinsen i Forbundsrepublikken Jugoslavien  

 (Kosovo-nødloven) i § 8, stk. 1, 1. pkt. nævnte  

 indkvarteringssteder.
 Stk. 4. Ved samarbejdspartner forstås i denne  

 bekendtgørelses kapitel 2 og 3 Beredskabsstyrelsen eller private  

 selskaber eller organisationer, herunder Dansk Røde Kors, som er  

 godkendt hertil af Udlændingestyrelsen.
 Stk. 5. Ved samarbejdspartner forstås i den- ne  

 bekendtgørelses kapitel 4 og 5 Dansk Røde Kors eller  

 Beredskabsstyrelsen.
Kapitel 2 Undervisning af Kosovo-fordrevne børn § 2. Kosovo-fordrevne børn i den i  

 folkeskoleloven fastsatte undervisningspligtige alder skal, uanset om de er  

 indkvarteret på indkvarteringssteder, deltage i særskilt  

 tilrettelagt undervisning eller i en undervisning, der står mål  

 med, hvad der almindeligvis kræves efter den særskilt  

 tilrettelagte undervisning.
 § 3. På indkvarteringsstederne skal en  

 samarbejdspartner efter aftale med Udlændingestyrelsen for de i  

 § 2 nævnte Kosovo-fordrevne tilbyde særskilt tilrettelagt  

 undervisning, der i indhold, omfang og timetal svarer til den undervisning,  

 der tilbydes to-sprogede elever i folkeskolen.
 Stk. 2. En samarbejdspartner skal i det omfang, dette er  

 muligt, gennemføre undervisningen ved Kosovo-fordrevnes medvirken, jf.  

 § 27.
§ 4. Undervisningen har til formål i  

 samarbejde med de Kosovo-fordrevne børns forældre at 1)	fremme Kosovo-fordrevne børns tilegnelse af kundskaber,  

 færdigheder, arbejdsmetoder og udtryksformer, der medvirker til det  

 enkelte Kosovo-fordrevne barns alsidige udvikling, 2)	give Kosovo-fordrevne børn kendskab til dansk kultur og  

 bidrage til deres forståelse for andre kulturer og for menneskets  

 samspil med naturen, 3)	bibringe Kosovo-fordrevne børn en forståelse for  

 medbestemmelse, medansvar, rettigheder og pligter i et samfund med frihed og  

 folkestyre, ved at undervisningen bygger på åndsfrihed,  

 ligeværd og demokrati, og 4)	ruste Kosovo-fordrevne børn til en tilbagevenden til  

 Kosovo.
§ 5. Undervisningen omfatter 1)	modersmålsundervisning, 2)	undervisning i dansk, 3)	undervisning i engelsk og 4)	undervisning i folkeskolens øvrige fag.
 Stk. 2. Kosovo-fordrevne børn, hvis udvikling  

 kræver en særlig hensyntagen eller støtte, kan gives  

 specialundervisning i det omfang, der er mulighed herfor.
 Stk. 3. Særlige undervisningsordninger kan etableres for  

 fysisk og psykisk handicappede Kosovo-fordrevne børn.
 § 6. Undervisningssproget er dansk med undtagelse  

 af timer i modersmål og andre fremmedsprog.
 Stk. 2. Undervisningssproget ved undervisning, der  

 gennemføres ved Kosovo-fordrevnes medvirken, jf. § 27, kan, hvor  

 dette ikke strider mod formålet med undervisningen, være et andet  

 sprog end dansk.
 § 7. Undervisningen tilrettelægges med  

 udgangspunkt i Kosovo-fordrevne børns særlige situation.  

 Tilrettelæggelsen skal tage hensyn til det enkelte Kosovo-fordrevne  

 barns alder og forudsætninger og give det enkelte Kosovo-fordrevne barn  

 mulighed for at anvende og udbygge allerede tilegnede kundskaber og  

 færdigheder.
 Stk. 2. §§ 3, 5 og 6 kan fraviges, hvis det  

 enkelte Kosovo-fordrevne barns særlige situation taler herfor.  

 Indberetning herom sker til Udlændingestyrelsen.
 § 8. En samarbejdspartner kan i særlige  

 tilfælde efter aftale med Udlændingestyrelsen undlade at tilbyde  

 særskilt tilrettelagt undervisning, hvis det ikke er muligt at tilbyde  

 undervisning på et indkvarteringssted eller at transportere  

 Kosovo-fordrevne børn til et andet indkvarteringssted, hvor der  

 tilbydes undervisning.
 Stk. 2. Undervisningen på et indkvarteringssted afbrydes  

 kun, så længe det som følge af flytning af  

 indkvarteringsstedet eller de indkvarterede eller som følge af andre  

 særlige forhold ikke er muligt at fortsætte undervisningen.  

 Indberetning herom sker til Udlændingestyrelsen.
 Stk. 3. Undervisning i folkeskolens øvrige fag, jf.  

 § 5, stk. 1, nr. 3, kan tilrettelægges under hensyn til de  

 undervisningslokaler, indkvarteringsstederne råder over, jf.  

 § 10.
 § 9. Hvis hensynet til den undervisning, der  

 tilbydes på et indkvarteringssted, gør det nødvendigt,  

 kan et Kosovo-fordrevet barn, der udviser en forstyrrende adfærd eller  

 øver vold mod andre eller ødelægger eller beskadiger  

 ting, af læreren overføres til anden undervisning på  

 indkvarteringsstedet i enkelte timer eller resten af dagen.
 Stk. 2. Er der ikke mulighed for overførsel til anden  

 undervisning på indkvarteringsstedet, kan et Kosovo-fordrevet barn som  

 nævnt i stk. 1 af læreren udelukkes fra undervisningen i  

 enkelte timer eller resten af dagen.
Stk. 3. For at afværge, at et Kosovo-fordrevet barn, der  

 følger undervisningen på et indkvarteringssted, øver vold  

 mod andre eller ødelægger eller beskadiger ting, kan der  

 anvendes magt i nødvendigt omfang.
Legemlig straf må ikke  

 anvendes.
 Stk. 4. Vedkommende samarbejdspartner træffer over for  

 et Kosovo-fordrevet barn som nævnt i stk. 1 beslutning om de  

 nødvendige foranstaltninger, herunder udelukkelse fra undervisning  

 eller overførsel til anden undervisning på eller uden for  

 indkvarteringsstedet.
 Stk. 5. I de tilfælde, hvor der er grund til at antage,  

 at en uhensigtsmæssig opførsel af et Kosovo-fordrevet barn som  

 nævnt i stk. 1 skyldes sociale og emotionelle vanskeligheder, skal  

 vedkommende samarbejdspartner i stedet for iværksættelse af  

 foranstaltninger efter stk. 4 tilbyde specialundervisning efter  

 § 5, stk. 2, i det omfang, der er mulighed herfor.
Stk. 6. Hvis et Kosovo-fordrevet barn eller dennes  

 forældre ikke kan tilslutte sig en beslutning om foranstaltninger  

 truffet af vedkommende samarbejdspartner efter stk. 4, træffer  

 Udlændingestyrelsen afgørelse herom.
Udlændingestyrelsens  

 afgørelse kan indbringes for Indenrigsministeriet, jf.  

 udlændingelovens § 46.
 § 10. Undervisning af Kosovo-fordrevne børn  

 kan iværksættes i samarbejde mellem indkvarteringsstederne.
 Stk. 2. Den samarbejdspartner, der driver undervisningen  

 på et givet indkvarteringssted, kan indgå aftaler om samarbejde  

 med de kommunale skolemyndigheder om undervisningen, herunder om lån  

 eller leje af faglokaler m.v.
 Stk. 3. Forældre til Kosovo-fordrevne børn  

 inddrages løbende i undervisningsforløbet, herunder gennem  

 afholdelse af forældremøder og -konsultationer.
 § 11. Kosovo-fordrevne børn kan deltage i  

 folkeskolens undervisning eller i undervisning i det øvrige etablerede  

 danske skolesystem.
 Stk. 2. Optagelse af Kosovo-fordrevne børn i  

 folkeskolen eller i det øvrige etablerede danske skolesystem sker  

 efter godkendelse fra de kommunale skolemyndigheder henholdsvis vedkommende  

 institution.
Stk. 3. Fuld undervisning i folkeskolen eller i det  

 øvrige etablerede danske skolesystem træder i stedet for  

 undervisning efter dette kapitel.
Modersmålsundervisning, jf. § 5,  

 stk. 1, nr. 1, skal dog fortsat tilbydes, medmindre  

 modersmålsundervisning modtages i folkeskolen eller i det øvrige  

 etablerede danske skolesystem.
§ 12. Vedkommende samarbejdspartner kan  

 fremsætte anmodning om optagelse i folkeskolen over for de kommunale  

 skolemyndigheder 1)	hvis der i forhold til et privat indkvarteret Kosovo-fordrevet barn  

 ikke er et indkvarteringssted, der tilbyder undervisning inden for en rimelig  

 afstand, 2)	hvis et Kosovo-fordrevet barn er indkvarteret hos en herboende, der  

 har forsørgerpligten, 3)	hvis et Kosovo-fordrevet barn er indkvarteret på et  

 indkvarteringssted, hvor der ikke tilbydes særskilt tilrettelagt  

 undervisning, jf. § 8, stk. 1, eller 4)	hvis undervisning i folkeskolen vil være til gavn for det  

 enkelte Kosovo-fordrevne barn.
 Stk. 2. Ved beslutning efter stk. 1, nr. 4, tages hensyn  

 til det enkelte Kosovo-fordrevne barns sproglige og faglige modenhed samt til  

 varigheden af det Kosovo-fordrevne barns ophold her i landet.
Kapitel 3 Undervisning af voksne Kosovo-fordrevne § 13. Kosovo-fordrevne over den i folkeskoleloven  

 undervisningspligtige alder kan, uanset om de er indkvarteret på  

 indkvarteringssteder, deltage i den undervisning, som tilbydes efter reglerne  

 i dette kapitel.
 § 14. På indkvarteringsstederne skal en  

 samarbejdspartner efter aftale med Udlændingestyrelsen tilbyde  

 undervisning og kurser i fag af betydning for en tilbagevenden til Kosovo for  

 de i § 13 nævnte Kosovo-fordrevne.
 Stk. 2. Kosovo-fordrevne tilbydes mindst 5 timers undervisning  

 pr. uge, jf. dog stk. 3.
 Stk. 3. Kosovo-fordrevne i aldersgruppen 17-25 år  

 tilbydes op til 10 timers undervisning pr. uge, jf. dog § 23,  

 stk. 2.
 Stk. 4. En samarbejdspartner skal i det omfang, dette er  

 muligt, gennemføre undervisningen ved Kosovo-fordrevnes medvirken, jf.  

 § 27.
§ 15. Undervisningen har til formål  

 at 1)	vedligeholde og udbygge Kosovo-fordrevnes almene og faglige  

 færdigheder, 2)	udbygge Kosovo-fordrevnes kendskab til det danske sprog og danske  

 samfundsforhold, 3)	medvirke til at skabe en aktiv og meningsfuld hverdag for den  

 enkelte Kosovo-fordrevne, 4)	bidrage til at øge Kosovo-fordrevnes følelse af ansvar  

 for eget liv og for det fællesskab, der eksisterer på  

 indkvarteringsstedet, og 5)	ruste Kosovo-fordrevne til en tilbagevenden til Kosovo.
§ 16. Undervisningen omfatter 1)	undervisning i dansk sprog, 2)	undervisning i danske samfundsforhold og 3)	undervisning i engelsk.
 Stk. 2. Undervisning kan tillige tilbydes i andre fag,  

 herunder modersmål, andre fremmedsprog end engelsk, tekniske fag,  

 EDB-relaterede fag m.v.
 Stk. 3. Undervisningen tilrettelægges i moduler af  

 forskellig sværhedsgrad med en varighed på 2-3 måneder.
 § 17. Undervisning af Kosovo-fordrevne i alderen  

 17-25 år tilrettelægges på særlige undervisningshold.  

 Undervisningen målrettes særligt mod denne aldersgruppes  

 modenhed, igangværende personlige udvikling og erfaringsniveau.
 § 18. Undervisningssproget er dansk med undtagelse  

 af timer i modersmål og fremmedsprog.
 Stk. 2. Undervisningssproget ved undervisning, der  

 gennemføres ved Kosovo-fordrevnes medvirken, jf. § 27, kan, hvor  

 dette ikke strider mod formålet med undervisningen, være et andet  

 sprog end dansk.
 § 19. Undervisningen tilrettelægges med  

 udgangspunkt i de Kosovo-fordrevnes særlige situation.  

 Tilrettelæggelsen skal tage hensyn til den enkelte Kosovo-fordrevnes  

 forudsætninger og give den enkelte Kosovo-fordrevne mulighed for at  

 anvende og udbygge allerede tilegnede kundskaber og færdigheder.
Stk. 2. §§ 14, 16 og 18 kan fraviges, hvis den  

 enkelte Kosovo-fordrevnes situation taler derfor.
Indberetning herom sker til  

 Udlændingestyrelsen.
 § 20. En samarbejdspartner kan i særlige  

 tilfælde efter aftale med Udlændingestyrelsen undlade at tilbyde  

 særskilt tilrettelagt undervisning, hvis det ikke er muligt at tilbyde  

 undervisning på et indkvarteringssted eller at transportere  

 Kosovo-fordrevne til et andet indkvarteringssted, hvor der tilbydes  

 undervisning.
 Stk. 2. Undervisningen på et indkvarteringssted afbrydes  

 kun, så længe det som følge af flytning af  

 indkvarteringsstedet eller de indkvarterede eller som følge af andre  

 særlige forhold ikke er muligt at fortsætte undervisningen.  

 Indberetning herom sker til Udlændingestyrelsen.
 § 21. Hvis hensynet til den undervisning, der  

 tilbydes på et indkvarteringssted, gør det nødvendigt,  

 kan en Kosovo-fordreven, der udviser en forstyrrende adfærd eller  

 øver vold mod andre eller ødelægger eller beskadiger  

 ting, af læreren overføres til anden undervisning på  

 indkvarteringsstedet i enkelte timer eller resten af dagen.
 Stk. 2. Er der ikke mulighed for overførsel til anden  

 undervisning på indkvarteringsstedet, kan en Kosovo-fordreven som  

 nævnt i stk. 1 af læreren udelukkes fra undervisningen i  

 enkelte timer eller resten af dagen.
 Stk. 3. Vedkommende samarbejdspartner træffer over for  

 en Kosovo-fordreven som nævnt i stk. 1 beslutning om de  

 nødvendige foranstaltninger, herunder udelukkelse fra undervisning  

 eller overførsel til anden undervisning på eller uden for  

 indkvarteringsstedet.
 Stk. 4. Hvis en Kosovo-fordreven ikke kan tilslutte sig en  

 beslutning om foranstaltninger truffet af vedkommende samarbejdspartner efter  

 stk. 3, træffer Udlændingestyrelsen afgørelse herom.  

 Udlændingestyrelsens afgørelse kan indbringes for  

 Indenrigsministeriet, jf. udlændingelovens § 46.
 § 22. Undervisning efter dette kapitel skal  

 tilrettelægges i samarbejde mellem de Kosovo-fordrevne og medarbejderne  

 på indkvarteringsstedet og udføres i overensstemmelse med de  

 nærmere retningslinjer herom, som vedkommende samarbejdspartner og  

 ledelsen af indkvarteringsstedet fastsætter.
 Stk. 2. På indkvarteringsstederne kan  

 iværksættes samarbejdsordninger, der sikrer beboerne  

 medindflydelse.
 Stk. 3. Tilbud om undervisning kan iværksættes i  

 samarbejde mellem indkvarteringsstederne.
 Stk. 4. Den samarbejdspartner, der driver undervisningen  

 på et givet indkvarteringssted, kan indgå aftaler med skoler og  

 uddannelsesinstitutioner om lån eller leje af faglokaler m.v.
 § 23. Undervisningen kan ske i et samarbejde med  

 skoler og uddannelsesinstitutioner, herunder skoler og  

 uddannelsesinstitutioner under Arbejdsministeriet, Kulturministeriet og  

 Undervisningsministeriet, eller kan erstattes af undervisning udbudt af  

 disse.
 Stk. 2. Undervisning efter stk. 1 til Kosovo-fordrevne i  

 aldergruppen 17-25 år kan uanset bestemmelsen i § 14, stk. 3,  

 udstrækkes til et sammenhængende uddannelsesforløb  

 på mere end 10 timers undervisning pr. uge.
Kapitel 4 Aktivering af Kosovo-fordrevne § 24. Den i §§ 25-31 nævnte aktivering  

 omfatter Kosovo-fordrevne, der er indkvarteret på indkvarteringssteder.
§ 25. Aktivering af Kosovo-fordrevne har til  

 formål at 1)	vedligeholde og udbygge Kosovo-fordrevnes almene og faglige  

 færdigheder, 2)	medvirke til at skabe en aktiv og meningsfuld hverdag for den  

 enkelte Kosovo-fordrevne, 3)	bidrage til at øge Kosovo-fordrevnes følelse af ansvar  

 for eget liv og for det fællesskab, der eksisterer på  

 indkvarteringsstedet, og 4)	ruste Kosovo-fordrevne til en tilbagevenden til Kosovo.
§ 26. Kosovo-fordrevne skal medvirke ved  

 udførelsen af nødvendige opgaver i forbindelse med driften af  

 indkvarteringsstedet, herunder 1)	madlavning til sig selv og familien eller deltagelse i fælles  

 madlavning på indkvarteringsstedet, 2)	rengøring af egne værelser, 3)	daglig udvendig og indvendig oprydning, og rengøring af  

 fællesområder, 4)	pasning og renholdelse af udenomsarealer.
 Stk. 2. Pligten til at udføre de i stk. 1  

 nævnte opgaver omfatter Kosovo-fordrevne i aldersgruppen 18-60  

 år.
 § 27. Kosovo-fordrevne kan medvirke ved  

 gennemførelsen af den undervisning af børn og voksne, som  

 tilbydes efter reglerne i kapitel 2 og 3.
§ 28. Kosovo-fordrevne kan udføre andre end  

 de i §§ 26 og 27 nævnte opgaver i forbindelse med driften af  

 indkvarteringsstedet, herunder 1)	indvendig og udvendig vedligeholdelse, reparationer og forbedringer  

 af bygninger, inventar og fællesområder i det omfang, dette ikke  

 påhviler udlejer, og 2)	opgaver i forbindelse med pasning af børn samt aktiviteter  

 for børn og unge i øvrigt.
 Stk. 2. Kosovo-fordrevne kan tillige tilrettelægge og  

 deltage i tilbud om fritidsbeskæftigelse, sociale og kulturelle  

 aktiviteter, sportsaktiviteter, projekter eller kurser.
 § 29. De i §§ 26-28 nævnte opgaver skal  

 tilrettelægges i samarbejde mellem de Kosovo-fordrevne og medarbejderne  

 på indkvarteringsstedet og udføres i overensstemmelse med de  

 nærmere retningslinjer herom, som vedkommende samarbejdspartner og  

 ledelsen af indkvarteringsstedet fastsætter.
 Stk. 2. Omfanget af opgaverne kan tilpasses den enkelte  

 Kosovo-fordrevnes færdigheder og helbredsmæssige forhold.
 Stk. 3. På indkvarteringsstederne kan  

 iværksættes særlige samarbejdsordninger, der sikrer  

 beboerne medindflydelse.
 § 30. Kosovo-fordrevne tilbydes op til 15 timers  

 aktivering pr. uge.
 Stk. 2. Aktivering efter dette kapitel erstattes af deltagelse  

 i særlige trænings- og arbejdsprogrammer, jf. § 34, eller af  

 lønnet beskæftigelse, jf. § 36.
 § 31. Tilbud om aktivering kan  

 iværksættes i samarbejde mellem indkvarteringsstederne og i  

 samarbejde med lokalsamfundet.
Kapitel 5 Beskæftigelse § 32. Kosovo-fordrevne kan deltage i  

 ulønnet humanitært arbejde eller andet lignende frivilligt  

 arbejde.
 § 33. Vedkommende samarbejdspartner til-  

 rettelægger efter aftale med Udlændingestyrelsen særlige  

 trænings- og arbejdsprogrammer for Kosovo-fordrevne, herunder  

 ufaglærte.
§ 34. Et særligt tilrettelagt  

 trænings- og arbejdsprogram kan bestå af 1)	et praktisk forløb, hvor den pågældende  

 tilknyttes en arbejdsplads med henblik på at følge  

 arbejdspladsens arbejdsopgaver eller med henblik på selv at  

 udføre arbejdsfunktioner, 2)	et teoretisk forløb, hvor den pågældende tilbydes  

 et særskilt tilrettelagt undervisningsprogram med henblik på  

 udbygning af faglige færdigheder, eller 3)	en kombination af nr. 1 og 2.
 Stk. 2. Vedkommende samarbejdspartner kan efter aftale med  

 Udlændingestyrelsen indgå aftale om, at arbejdspladsen helt eller  

 delvis yder den Kosovo-fordrevne betaling for et i stk. 1, nr. 1 eller  

 3, nævnt praktisk forløb.
 Stk. 3. Som led i den undervisning, der tilbydes i  

 medfør af stk. 1, nr. 2 eller 3, kan også indgå  

 praktikophold.
 § 35. Udlændingestyrelsen meddeler en Ko-  

 sovo-fordreven, der har fået tilbudt et særligt tilrettelagt  

 trænings- og arbejdsprogram som nævnt i § 34, stk. 1,  

 nr. 1 eller 3, eller et særligt tilrettelagt trænings- og  

 arbejdsprogram som nævnt i § 34, stk. 1, nr. 2 eller 3, hvori  

 der indgår et praktikophold, tilladelse til at tage beskæftigelse  

 i forbindelse hermed.
§ 36. Udlændingestyrelsen meddeler efter  

 ansøgning en Kosovo-fordreven tilladelse til at tage lønnet  

 beskæftigelse, såfremt der foreligger en skriftlig  

 ansættelsesaftale.
Arbejdstilladelse kan dog nægtes,  

 såfremt der er bestemte grunde til at antage, at de aftalte løn-  

 og ansættelsesvilkår strider mod lov om forbud mod  

 forskelsbehandling på arbejdsmarkedet m.v., lov om lige løn til  

 mænd og kvinder eller lov om ligebehandling af mænd og kvinder  

 med hensyn til beskæftigelse og barselsorlov m.v. eller afviger  

 væsentligt fra de sædvanlige løn- og  

 ansættelsesvilkår.
§ 37. Tilladelse efter §§ 35 og 36 gives til  

 beskæftigelse i et bestemt arbejdsforhold.
Tilladelsen kan af  

 Udlændingestyrelsen ændres til beskæftigelse i et andet  

 arbejdsforhold.
 Stk. 2. I forbindelse med en tilladelse kan der  

 fastsættes sådanne betingelser, som formålet med arbejdet,  

 udlændingens egne forhold eller sikkerheds- eller sundhedsmæssige  

 grunde tilsiger.
 § 38. Arbejdstilladelse efter §§ 35 og 36 til  

 Kosovo-fordrevne under 18 år kan meddeles, såfremt arbejdsgiveren  

 over for Udlændingestyrelsen erklærer, at betingelserne i  

 arbejdsmiljølovgivningen er overholdt.
§ 39. Ansøgning om arbejdstilladelse, jf.  

 § 36, indgives til Udlændingestyrelsen.
Ansøgning kan  

 endvidere indgives via vedkommende samarbejdspartner.
 Stk. 2. Ansøgning om arbejdstilladelse, jf. § 36,  

 skal være vedlagt en skriftlig ansættelsesaftale.
 § 40. En arbejdstilladelse kan inddrages,  

 når det grundlag, som er angivet i ansøgningen eller  

 tilladelsen, var urigtigt eller ikke længere er til stede.
Kapitel 6 Sikring mod følger af arbejdsskade § 41. En Kosovo-fordreven, der efter  

 Kosovo-nødlovens § 11, stk. 3, 2. pkt., har taget  

 beskæftigelse i forbindelse med et praktikophold, der indgår som  

 led i den undervisning, der tilbydes i medfør af kapitel 2 og 3, er  

 omfattet af reglerne i lov om sikring mod følger af arbejdsskade for  

 så vidt angår skader, der skyldes praktikopholdet eller de  

 forhold, hvorunder dette foregår.
 § 42. En Kosovo-fordreven, der under  

 arbejdspladslignende forhold modtager undervisning, der tilbydes efter  

 reglerne i kapitel 2 og 3, er omfattet af reglerne i lov om sikring mod  

 følger af arbejdsskade for så vidt angår skader, der  

 skyldes modtagelsen af den pågældende undervisning eller de  

 forhold, hvorunder denne foregår.
 § 43. En Kosovo-fordreven, der efter § 27  

 medvirker ved gennemførelsen af den undervisning, der tilbydes efter  

 reglerne i kapitel 2 og 3, eller efter § 26, stk. 1, nr. 4, eller  

 § 28, stk. 1, nr. 1, udfører opgaver i forbindelse med  

 driften af det indkvarteringssted, hvor vedkommende er indkvarteret, er  

 omfattet af reglerne i lov om sikring mod følger af arbejdsskade for  

 så vidt angår skader, der skyldes udførelsen af den  

 pågældende opgave eller de forhold, hvorunder denne  

 foregår.
 § 44. En Kosovo-fordreven, der under  

 arbejdspladslignende forhold tilrettelægger eller modtager de i  

 § 28, stk. 1, nr. 2, eller stk. 2, nævnte opgaver eller  

 deltager i arbejde som nævnt i § 32, er omfattet af lov om sikring  

 mod følger af arbejdsskade for så vidt angår skader, der  

 skyldes tilrettelæggelsen af de pågældende opgaver eller de  

 forhold, hvorunder disse foregår.
 § 45. En Kosovo-fordreven, der efter § 35 er  

 meddelt tilladelse til at tage beskæftigelse i forbindelse med et  

 særligt tilrettelagt trænings- eller arbejdsprogram, er omfattet  

 af reglerne i lov om sikring mod følger af arbejdsskade for så  

 vidt angår skader, der skyldes et praktisk forløb i forbindelse  

 med trænings- og arbejdsprogrammet, jf. § 34, stk. 1, nr. 1  

 eller 3, eller et praktikophold, der indgår som led i et teoretisk  

 forløb i forbindelse med trænings- og arbejdsprogrammet, jf.  

 § 34, stk. 3, jf. stk. 1, nr. 2 eller 3, eller de forhold,  

 hvorunder denne del foregår.
 § 46. Ved bedømmelsen af erhvervsevnetabet  

 skal der tages hensyn til skadelidtes muligheder her i landet og i udlandet  

 for at skaffe sig indtægt ved arbejde, som med rimelighed kan forlanges  

 af den pågældende efter dennes evner, uddannelse, alder og  

 muligheder for erhvervsmæssig omskoling og optræning.
 § 47. De i lov om sikring mod følger af  

 arbejdsskade § 30, stk. 1, nævnte udgifter kan betales, i det  

 omfang udgifterne ikke kan afholdes efter Kosovo-nødloven.
§ 48. Skader, der overgår personer, omfattet  

 af §§ 41-45, anmeldes af den arbejdsgiver, hvor et praktikophold, et  

 praktisk forløb eller et arbejde efter §§ 41, 44 og 45 finder  

 sted, eller den institution, hvor den i §§ 42-44 nævnte  

 undervisning eller opgave foretages.
Anmeldelse foretages gennem vedkommende  

 samarbejdspartner.
 Stk. 2. § 19 i lov om sikring mod følger af  

 arbejdsskade finder tilsvarende anvendelse på vedkommende  

 samarbejdspartners medvirken til indgivelse af anmeldelse, der er nævnt  

 i stk. 1.
 § 49. Afgørelser efter dette kapitel  

 træffes af Arbejdsskadestyrelsen.
Stk. 2. Arbejdsskadestyrelsens afgørelse kan af  

 skadelidte, dennes efterladte, Indenrigsministeriet, den arbejdsgiver, hvor  

 et praktikophold, et praktisk forløb eller et arbejde efter  

 §§ 41, 44 og 45 finder sted, samt den institution, hvor den i  

 §§ 42-44 nævnte undervisning eller opgave foretages, indbringes  

 for Den Sociale Ankestyrelse.
Den arbejdsgiver, hvor et praktikophold, et  

 praktisk forløb eller et arbejde efter §§ 41, 44 og 45 finder  

 sted, og den institution, hvor den i §§ 42-44 nævnte undervisning  

 eller opgave foretages, kan dog alene indbringe Arbejdsskadestyrelsens  

 afgørelse om, hvorvidt et anmeldt tilfælde er omfattet af lov om  

 sikring mod følger af arbejdsskade eller denne  

 bekendtgørelse.
 Stk. 3. Arbejdsgiverens, institutionens og  

 Indenrigsministeriets klage har opsættende virkning. § 55, stk. 3 og 4,  

 i lov om sikring mod følger af arbejdsskade finder tilsvarende  

 anvendelse.
 Stk. 4. De udgifter, der er forbundet med ydelser efter lov om  

 sikring mod følger af arbejdsskade i henhold til denne  

 bekendtgørelse, og Arbejdsskadestyrelsens og Den Sociale Ankestyrelses  

 administration af disse sager, refunderes af Indenrigsministeriet.
 § 50. For så vidt andet ikke følger  

 af bekendtgørelsens §§ 41-49, finder reglerne i lov om sikring  

 mod følger af arbejdsskade og de i medfør af denne lov udstedte  

 forskrifter tilsvarende anvendelse.
 Stk. 2. En person kan efter denne bekendtgørelse ikke  

 stilles ringere end efter bestemmelserne i lov om sikring mod følger  

 af arbejdsskade.
Kapitel 7 Ikrafttrædelse § 51. Bekendtgørelsen træder i kraft  

 den 12. juni 1999.
Stk. 2. Bekendtgørelsens kapitel 6 finder anvendelse  

 på 1)	arbejdsulykker, kortvarige skadelige påvirkninger og  

 pludselige løfteskader, der indtræder på  

 ikrafttrædelsesdatoen eller senere, og 2)	erhvervssygdomme, der anmeldes på ikrafttrædelsesdatoen  

 eller senere.
