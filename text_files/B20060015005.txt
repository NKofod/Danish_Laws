Bekendtgørelse  

 om bevaring og kassation af visse klientsager I medfør af § 5, stk. 1, i bekendtgørelse nr.  

 591 af 26. juni 2003 om offentlige arkivalier og offentlige arkivers  

 virksomhed  

 og efter drøftelse med de amtskommunale parter fastsættes:
Område § 1.  

  

 Bestemmelserne gælder for klientsager skabt eller tilvejebragt af  

 revaliderings- og pensionsnævn, sociale ankenævn og amtskommunernes sociale  

 forvaltninger med tilknyttede nævn og samråd indtil 31. december 1992.
 § 2.  

  

 Bestemmelserne gælder ikke for arkivalier, der er lagret på elektronisk  

 medium.
Bevaring og kassation af arkivalier § 3.  

  

 Klientsager  

 for personer, der er født den 1. i en måned, bevares.
Kassation af arkivalier som ikke skal bevares § 4.  

  

 Arkivalier, som ikke skal bevares i henhold til § 3, må kasseres, når  

 opbevaringspligt efter andre bestemmelser er opfyldt, og når de efter  

 myndighedernes egen vurdering i øvrigt ikke længere har retlig eller  

 administrativ betydning.
 Ikrafttrædelse m.v.
 § 5.  

  

 Bekendtgørelsen træder i kraft den 20. marts 2006.
 Stk. 2.  

  

 Samtidig  

 ophæves Statens Arkivers bevarings- og kassationsbestemmelser af 7. marts  

 1995  

 og 10. december 1996 for arkivalier fra sociale ankenævn og revaliderings- og  

 pensionsnævn.
