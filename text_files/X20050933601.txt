Ligningsrådet nægtede tilladelse til  

 principskifte ved den skattemæssigeopgørelse af værdien af igangværende  

 arbejder for fremmed regning Anmodning Der blev anmodet  

 om tilladelse til principskifte vedrørende den skattemæssige opgørelse af  

 igangværende  

 arbejder for fremmed regning fra og med indkomståret 2000 for A A/S.
Afgørelse Ligningsrådet  

 fandt ikke grundlag for at imødekomme anmodningen.
Beskrivelse af de  

 faktiske forhold A A/S, drev  

 virksomhed hovedsagelig med levering af styrings- og reguleringsanlæg til  

 varme- og ventilationsanlæg herunder installation og serviceydelser.
A A/S  

 var  

 landsdækkende og havde salgs-, projekt- og serviceafdelinger flere steder i  

 landet.
 A A/S ønskede at  

 ændre princip for den skattemæssige opgørelse af igangværende arbejder for  

 fremmed regning med virkning fra og med indkomståret 2000 (regnskabsåret  

 2000/2001). Selskabets selvangivelse for dette indkomstår var udarbejdet i  

 forventning om, at anmodningen om principskifte ville blive imødekommet.
Tidligere var  

 selskabet løbende blevet beskattet af den forventede avance på igangværende  

 arbejder for fremmed regning.
Der anmodedes om, at selskabet fra og med  

 indkomståret 2000 i stedet blev beskattet af avancen, når endelig opgørelse  

 og  

 levering havde fundet sted, dvs. efter faktureringsprincippet, således at  

 medgåede omkostninger til endnu ikke fakturerede igangværende arbejder blev  

 opgjort til og aktiveret med direkte medgåede materialeomkostninger og løn  

 inkl. indirekte produktionsomkostninger.
Ansøgningen om  

 principskifte var begrundet med, at selskabet generelt havde væsentlige  

 igangværende  

 arbejder for fremmed regning på statustidspunktet, og at projekternes  

 gennemførelse  

 strakte sig over længere tid, hvorfor opgørelsen af avancen var behæftet med  

 væsentlig usikkerhed.
Der blev henvist til, at en tilladelse til  

 principskifte  

 ville medføre, at selskabet kom til at følge de almindelige skatteretlige  

 indtægtskriterier og dermed, at beskatning af avancen først ville finde sted,  

 når den endeligt var opgjort og realiseret.
Ansøgningen var også begrundet i  

 almindelige forretningsmæssige vilkår om optimering af de likviditetsmæssige  

 ressourcer  

 og afkastet af den investerede kapital.
 Skatteforvaltningen  

  

 udtalte, at  

 selskabet to gange tidligere havde anmodet om tilladelse til at skifte fra  

 produktionsprincippet til retserhvervelses-princippet henholdsvis for  

 indkomståret 1998 og for indkomståret 1999.
Anmodningen for  

 indkomståret 1998 var efterfølgende blevet trukket tilbage af selskabet på  

 grund af en verserede skattesag vedrørende dette indkomstår.
Af anmodningen  

 for  

 indkomståret 1998 fremgik, at selskabet havde valgt ny revisor i foråret  

 1999,  

 og at denne revisor var blevet opmærksom på, at selskabet anvendte samme  

 princip regnskabsmæssigt som skattemæssigt ved værdiansættelsen af  

 igangværende  

 arbejder.
Selskabet havde således valgt løbende at blive beskattet af  

 forventede  

 avancer vedrørende arbejder, der endnu ikke var afsluttede.
Selskabet ønskede  

 at skifte princip, således at det fulgte det almindelige skattemæssige  

 indtægtskriterium, dvs. at avancerne først blev medregnet, når den endelige  

 levering havde fundet sted.
Ved selskabets  

 anmodning om principskifte for indkomståret 1999 var det på ny blevet anført,  

 at selskabet blev beskattet af den forventede avance på igangværende arbejder  

 for fremmed regning, og at man i stedet ønskede, at beskatning af avancen  

 først  

 blev foretaget, når endelig opgørelse og levering var sket.
Det var  

  yderligere blevet gjort gældende, at selskabet generelt havde  

 væsentlige  

 igangværende arbejder for fremmed regning på statustidspunktet, og at  

 projekternes  

 gennemførelse strakte sig over længere tid, hvorfor avanceopgørelsen var  

 behæftet med væsentlig usikkerhed.
Selskabet havde ved indkomstopgørelsen for  

 1999 anvendt retserhvervelsesprincippet, selvom der ikke var givet tilladelse  

 til principskifte.
I december 2000  

 havde Ligningsrådet truffet afgørelse om, at der ikke var grundlag for at  

 imødekomme  

 selskabets anmodning om tilladelse til principskifte for indkomståret 1999.  

 Begrundelsen  

 herfor havde været, at selskabets overvejelser om usikkerhed ved opgørelsen  

 af  

 acontoavancen gør sig gældende allerede ved valg af princip.
Samtlige andre  

 virksomheder, der anvendte et opgørelsesprincip, hvorefter avancen blev  

 medtaget, havde samme usikkerhed i skatteopgørelsen.
Medtagelsen af avancen  

 ved  

 værdiansættelsen af igangværende arbejder var derfor en ret og ikke en pligt.  

 Usikkerheden ved opgørelsen af acontoavancen kunne ikke alene begrunde, at  

 det  

 én gang valgte princip blev fraveget.
 F.s.v. angik  

 selskabets anmodning om principskifte for indkomståret 2000 anførte  

 skatteforvaltningen, at selskabets begrundelse for principskifte for dette  

 indkomstår var den samme som for indkomståret 1999. Skatteforvaltningen  

 gjorde  

 endvidere opmærksom på, at anmodningen supplerende var begrundet i  

 almindelige  

 forretningsmæssige vilkår om optimering af de likviditetsmæssige ressourcer  

 og  

 afkastet af en investeret kapital.
Skatteforvaltningen  

 henviste til Ligningsrådets afgørelse vedrørende selskabets anmodning om  

 principskifte for indkomståret 1999, hvorefter selskabets overvejelser om  

 usikkerhed ved opgørelsen af acontoavancen ikke kunne begrunde et  

 principskifte, idet denne usikkerhed allerede gør sig gældende ved valg af  

 princip.
Tilsvarende fandt skatteforvaltningen, at usikkerhed ved opgørelse  

 af  

 acontoavancen heller ikke kunne begrunde et principskifte for indkomståret  

 2000.
Ud fra samme  

 synsvinkel mente skatteforvaltningen endvidere, at det allerede ved valget af  

 princip for værdiansættelsen af igangværende arbejder havde været kendt for  

 selskabet, at det valgte princip desuden ville medføre en mindre optimal  

 udnyttelse af de likviditetsmæssige ressourcer i selskabet.
Det fremgik af  

 skatteforvaltningens udtalelse, at selskabet havde udskudt beskatningen af  

 henholdsvis ca. 5,4 mio. kr. i indkomståret 1999 og ca. 2,2 mio. kr. i  

 indkomståret 2000 ved uden tilladelse til principskiftet at opgøre den  

 skattepligtige indkomst for de nævnte indkomstår efter  

 retserhvervelsesprincippet.
 Skatteforvaltningen  

 indstillede på baggrund af ovenstående, at der ikke blev givet tilladelse til  

 principskifte ved værdiansættelsen af igangværende arbejder for indkomståret  

 2000.
 Told- og  

 Skatteregionen  

  

 indstillede ligeledes, at selskabet ikke fik tilladelse til principskifte  

 for indkomståret 2000, da selskabets anmodning vedrørende dette indkomstår -  

 ligesom anmodningen vedrørende indkomståret 1999 - ikke indeholdt oplysninger  

 om virksomhedens forhold, der kunne begrunde en tilladelse til principskifte.
Told- og  

 Skattestyrelsen  

  

 udtalte, at det fremgår af Ligningsvejledningen for  

 Erhvervsdrivende 2000, afsnit E.B.2.6.2.1, at det én gang valgte princip for  

 opgørelsen af værdien af igangværende arbejder skal anvendes uændret år for  

 år.  

 Udgangspunktet er således, at der ikke kan ændres princip.
Efter ansøgning  

 tillades principskifte dog, når det skønnes rimeligt under hensyn til  

 virksomhedens forhold.
Som nævnt i  

 ovenstående udtalelse fra skatteforvaltningen havde selskabet tidligere  

 anmodet  

 om tilladelse til for indkomståret 1999 at skifte fra produktionsprincippet  

 til  

 faktureringsprincippet (retserhvervelsesprincippet). Anmodningen var  

 begrundet  

 i, at selskabet havde væsentlige igangværende arbejder for fremmed regning på  

 statustidspunktet, og at projekternes gennemførelse strakte sig over længere  

 tid, hvorfor avanceopgørelsen var behæftet med væsentlig usikkerhed.
Som  

 nævnt  

 imødekom Ligningsrådet ikke anmodningen.
 I den foreliggende  

 anmodning for indkomståret 2000 og fremover anførte revisor to begrundelser  

 for  

 det ønskede principskifte:
Til de anførte  

 begrundelser for principskifte udtalte Told- og Skattestyrelsen, at  

 selskabets  

 overvejelser om de igangværende arbejders omfang og tidsmæssige udstrækning  

 og  

 den deraf følgende usikkerhed ved opgørelse af den forventede avance samt  

 likviditetsbinding gjorde sig gældende allerede ved valg af princip.
Samtlige  

 andre virksomheder, der anvendte det af selskabet valgte opgørelsesprincip -  

 produktionsprincippet - hvorefter den forventede avance (acontoavancen)  

 medregnes  

 i den skattepligtige indkomst, havde samme usikkerhed i skatteopgørelsen.  

 Medregning af acontoavancen ved igangværende arbejder i indkomstopgørelsen  

 var  

 derfor en ret og ikke en pligt.
Hertil kom, at  

 styrelsen havde konstateret, at selskabet i tidligere år ved opgørelsen af  

 den  

 skattepligtige indkomst havde anvendt faktureringsprincippet ved igangværende  

 arbejder.
Selskabet havde således foretaget et tidligere, uansøgt  

 principskifte.
Styrelsen fandt,  

 at stigningen i de igangværende arbejders omfang og den deraf følgende  

 usikkerhed ved opgørelse af acontoavancen samt likviditetsbindingen ikke  

 alene  

 kunne begrunde, at det én gang valgte princip blev fraveget.
Styrelsen  

 bemærkede i den forbindelse, at det af selskabets årsregnskab for  

 regnskabsåret  

 2000/2001 fremgik, at selskabet fortsat regnskabsmæssigt anvendte  

 produktionsprincippet.
 Da der efter Told-  

 og Skattestyrelsens opfattelse på det foreliggende grundlag ikke i øvrigt var  

 forhold af forretningsmæssig eller driftsmæssig karakter, der ud fra en  

 rimelighedsbetragtning kunne begrunde et principskifte, indstilledes det, at  

 anmodningen ikke blev imødekommet.
 Ligningsrådet  

  

 tiltrådte Told-  

 og Skattestyrelsens indstilling.
