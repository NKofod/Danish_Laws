Betænkning afgivet af Udvalget for Udlændinge- og  

 Integrationspolitik den 26. april 2005 Betænkning over Forslag til lov om ændring af udlændingeloven,  

 lov om ægteskabs  

  

 indgåelse og repatrieringsloven (Skærpet straf for ulovlig beskæftigelse, afskaffelse af  

 madkasseordningen, styrkelse af oplysningsgrundlaget i sager om  

 helbredsbetinget humanitær opholdstilladelse, præcisering af  

 Flygtningenævnets  

 uafhængighed, fremhævelse af hensynet til familiens enhed, udvidelse af  

 personkredsen, der kan modtage hjælp efter repatrieringsloven, m.v.) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 4. marts 2005. Lovforslaget blev efter 1. behandling henvist  

 til  

 behandling i Udvalget for Udlændinge- og Integrationspolitik.
Møder Udvalget har behandlet lovforslaget i 4 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 149 fra folketingsåret 2004-05, 1. samling.
Udvalget har fået omdelt de  

 høringssvar og det høringsnotat, som integrationsministeren sendte til  

 udvalget  

 i forbindelse med behandlingen af L 149.
Deputationer Dokumentations- og Rådgivningscentret om Racediskrimination har  

 mundtligt over for udvalget redegjort for deres holdning til lovforslaget.
Optryk af materiale Et af udvalgets samrådsspørgsmål og ministerens svar herpå er  

 optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.
Socialdemokratiets  

 medlemmer af udvalget vil følge udviklingen i strafudmålingen for  

 asylansøgeres  

 ulovligt udførte arbejde med henblik på at se, om der i praksis vil være en  

 rimelig proportion mellem handling og straf/sanktion.
Socialdemokratiet  

 anbefaler, at sagsbehandlingstiden for afgørelse af en asylansøgning  

 nedsættes kraftigt, så ventetiden forkortes og behovet for at påtage sig et  

 arbejde under ansøgningsperioden dermed reduceres.
For så  

 vidt angår alternativer til madkasseordningen kan  

 Socialdemokratiet støtte  

 lovforslagets ændringer, idet vi dog anbefaler, at midler fra  

 besparelsen på de 4 mio. kr. i større omfang genanvendes til de såkaldte  

 børnepakker, også for børn under 7 år, så børnene får bedre  

 betingelser for en rimelig hverdag uden at blive gidsler i de voksnes  

 handlinger.
Socialdemokratiet har noteret sig ministerens  

 positive tilkendegivelse under førstebehandlingen om at se på, om  

 der  

 eventuelt kan etableres en bedre model for helbredsundersøgelser/indhentning  

 af  

 troværdige helbredsoplysninger, så anvendelsen af indhentning af oplysninger  

 uden samtykke bliver begrænset væsentligt.
Socialdemokratiet ser  

 gerne Dansk Røde Kors inddraget i dette arbejde, f.eks. ved  

 at indkvarteringsstederne selv får den fornødne sundhedsfaglige  

 ekspertise.
Socialdemokratiet vil  

 følge udviklingen omkring Flygtningenævnet, herunder især med  

 henblik  

 på at se, om den nye beskikkelsesordning indebærer, at man  

 lever godt  

 nok op til kravene om uafhængighed af ministeriet.
 Socialdemokratiet finder  

 det tilfredsstillende, at ministeren, under samrådet den 8. april 2005  

 om  

 indholdet af de vurderinger, de danske udlændingemyndigheder skal foretage  

 sig  

 for at sikre, at de internationale konventioner vedrørende »familiens enhed«  

 overholdes, i relation til Den Europæiske  

 Menneskerettighedskonvention artikel 8 har svaret, at ingen offentlig  

 myndighed  

 må gøre indgreb i udøvelsen af retten til familieliv, medmindre det er i  

 overensstemmelse med loven og er nødvendigt i et demokratisk samfund af  

 hensyn  

 til den nationale sikkerhed, den offentlige tryghed eller landets økonomiske  

 velfærd, for at forebygge uro eller forbrydelse, for at beskytte sundheden  

 eller sædeligheden eller for at beskytte andres rettigheder og friheder,  

 og at danske myndigheder i sager om ægtefællesammenføring skal overveje,  

 om artikel 8 kan have betydning for sagens udfald.
 Endelig ønsker Socialdemokratiet at understrege børns ret til  

 »familiens enhed«, som det fremgår af svar på spørgsmål 29, almindelig del,  

 hvor det gentages, at børn har ret til at søge om opholdstilladelse hos en  

 herboende forældre efter udlændingelovens almindelige  

  

  

 og i sammenligning med betingelserne for ægtefællesammenføring  

 samlet mere lempelige  

  

  

 regler.
 Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
Det Radikale Venstres medlemmer af udvalget gør opmærksom på, at  

 regeringen og et flertal i Folketinget i 2002 vedtog en lov, som var i strid  

 med menneskerettighederne.
Med lov nr. 365 af 6. juni 2002 blev det slået  

 fast,  

 at flygtninge, som havde giftet sig efter flugten, ikke kunne have  

 en »berettiget  

 forventning« om at kunne optage et familieliv i Danmark.
Den naturlige  

 konsekvens heraf var, at man i Udlændingestyrelsen ophørte med at gennemføre  

 sikkerhedsvurderinger for den pågældende gruppe flygtninge, med alvorlige  

 konsekvenser til følge.
Familier blev nægtet samliv i Danmark, uden at det  

 overhovedet blev vurderet, om de sikkert kunne optage et familieliv noget  

 andet  

 sted.
Familielivet blev reelt umuliggjort.
Europarådets  

 menneskerettighedskommisær  

 Alvaro Gil-Robles og Institut for  

 Menneskerettigheder kritiserede denne praksis, og  

 resultatet er  

 nu blevet, at Udlændingestyrelsen har genoptaget omkring 40 sager.
Man  

 kan  

 kun undre sig over, at ikke samtlige afslagssager, hvor den  

 herboende oprindeligt  

 har fået opholdstilladelse som flygtning, genåbnes.
I  

 samtlige disse  

 sager fandtes nemlig en overvejende risiko for, at den herboende, uanset  

 om vedkommende i mellemtiden er blevet dansk statsborger, fortsat risikerede  

 asylrelevant forfølgelse i hjemlandet, og at et afslag derfor ikke viste det  

 nødvendige hensyn til familiens enhed.
Med nærværende forslag til ændring af  

 Udlændingeloven indskrives det i bemærkningerne, at flygtninge skal have  

 ret til familiesammenføring i Danmark, såfremt det konstateres, at der  

 eksisterer en fortsat asylrelevant forfølgelse af flygtningen i  

 hjemlandet.   

 Med andre ord skal der nu (igen) foretages sikkerhedsvurderinger.
Dermed slår  

 et flertal i Folketinget fast, at den lov, som blev vedtaget i 2002, var i  

 strid med menneskerettighederne, og at der altså ikke bare var tale om, at  

 embedsmændene forvaltede loven forkert: Det politiske ansvar slås fast! Det  

 Radikale Venstre håber, at disse betragtninger vil indgå i den politiske og  

 juridiske proces i forbindelse med placering af ansvar, når den danske  

 regering  med stor sandsynlighed  taber disse sager ved Den  

 Europæiske Menneskerettighedsdomstol.
Det er beklageligt, at regeringen ikke  

 allerede nu påtager sig ansvaret for fejlen og udbetaler den nødvendige  

 erstatning til de mennesker, som i en periode har været nægtet et familieliv,  

 og som har levet med stor usikkerhed om, hvorvidt det nogensinde ville være  

 muligt for dem at blive forenet som familie.
For visse flygtninges  

 vedkommende har dette haft store psykiske men til følge.
Det Radikale Venstre  

 opfordrer regeringen til at tage det poliske ansvar for  

 loven fra 2002, i stedet for at forsøge at dække sig ind med ord  

 som »praksisændring« og »tydeliggjort retsopfattelse«, som antyder, at  

 problemet udelukkende har været af en forvaltningsmæssig karakter og dermed  

 har været forvaltningens ansvar.
Embedsmændene administrerede efter den  

 lovgivning, der var dem givet.
I den stod det, at flygtninge, som ikke var  

 gift før flugten, ikke kunne  

 have nogen berettiget forventning om et familieliv med en ægtefælle fra  

 hjemlandet i Danmark.
Embedsmændene kunne ikke både overholde  

 menneskerettighederne og lovens øvrige tekst.
Som baggrund for fortolkningen af »berettiget forventning« henvises,  

 i bemærkningerne til lov nr. 365, til praksis  

 fra Den Europæiske  

 Menneskerettighedsdomstol, som baggrund for fortolkningen.
Ingen domme  

 fra Den Europæiske Menneskerettighedsdomstol var dog nævnt.  

 I nærværende lovforslag henvises så til retssagen mellem Det  

 Forenede Kongerige og Abdulaziz m.fl. som begrundelse for den fortsatte  

 opfattelse af, at man kan nægte familiesammenføring til flygtninge, der har  

 giftet sig efter flugten.
Problemet er, at denne dom omhandler  

 indvandrere  

 og ikke flygtninge.
Dermed er praksis fra Den Europæiske  

 Menneskerettighedsdomstol  

 misforstået.
Da det åbenbart er denne dom, den hidtidige praksis har bygget  

 på,  

 er det ganske enkelt lovsjusk i første omgang, og at det bliver gentaget  

 i  

 den nye lovgivning er dermed en fortsættelse af en forkert  

 praksisfortolkning.
Med hensyn til det samlede lovforslag skal Det Radikale Venstre  

 først og fremmest beklage, at Ministeriet for Udlændinge og Integration endnu  

 engang fremsætter et lovforslag, som omfatter en række forskellige emner, som  

 har meget lidt med hinanden at gøre.
Det Radikale Venstre kunne støtte  

 væsentlige dele af lovforslaget, men tvinges til at stemme nej, dels fordi  

 lovforslaget indeholder en række dybt problematiske forslag, dels fordi det  

 overordnede kunstneriske indtryk lader alt for meget tilbage at ønske:
Det Radikale Venstre kan ikke støtte forslaget  

 om strengere straf og længere karenstid for ulovligt arbejdende udlændinge.  

 Vi  

 tvivler på, at forslaget har nogen større effekt og henholder os til de  

 høringssvar,  

 som har peget på, at forslaget om 15 års karenstid strider mod kravet om  

 proportionalitet mellem forbrydelse og straf.
Og i øvrigt finder vi det  

 kritisabelt, at der de facto bliver tale om dobbeltstraf for ulovligt  

 arbejde.
Det Radikale Venstre kan ikke støtte forslaget  

 om strengere straffe til danskere, som medvirker til udlændinges ulovlige  

 arbejde.
Vi tvivler på, at det praktisk lader sig gøre at vurdere, i hvor høj  

 grad danskere, som måske blot har stillet en bolig til rådighed, er sig  

 bevidste,  

 at de bistår til en udlændings ulovlige arbejde.
Dermed mener vi,  

 at  

 der endnu engang er tale om tom symbolpolitik.
Det Radikale Venstre ville meget gerne støtte  

 afskaffelsen af den såkaldte madkasseordning.
Vi ønsker dog kontantudbetaling  

 og ikke kantineordning til børnefamilier, syge og mennesker, som de  

 facto er  

 forhindrede i at udrejse (f.eks. irakere). Ikke mindst fordi vi er  

 optaget  

 af problemerne i forhold til børnekonventionen.
Høringssvarene har peget på,  

 at  

 når børnefamiliernes kostordning påvirkes af forældrenes vilje til at  

 samarbejde med myndighederne (kantineordning til dem, som ikke medvirker til  

 hjemsendelse), så sker der de facto en forskelsbehandling af børnene på  

 baggrund af deres forældres forhold  hvilket er i strid med  

 konventionen.
Endvidere synes det at være et spareforslag.
Det Radikale  

 Venstre ønsker provenuet anvendt til generelt at forbedre vilkårene i  

 asylcentrene og beklager, at vi ikke har kunnet få indblik i ministerens  

 planer for provenuet.
Det Radikale Venstre kan ikke støtte forslaget  

 om ret til at indhente lægefaglige helbredsoplysninger uden patientens  

 samtykke.
Høringssvarene har peget på det stærkt kritisable i at bryde  

 fortrolighedsforholdet mellem læge og patient  som bliver en  

 konsekvens, når  

 ansøgeren ikke kan stole på, at oplysninger givet til lægen ikke videregives  

 uden  

 ansøgerens samtykke.
 Det er endvidere helt uacceptabelt, at den økonomiske byrde ved  

 yderligere helbredsundersøgelser lægges på ansøgeren  endda uden  

 klageadgang.
Det Radikale Venstre ville  

 meget gerne støtte forslaget om, at ministerens beskikkelsesret til  

 Flygtningenævnet fjernes.
Dog beklager vi, at forslaget ikke går længere, og  

 sikrer de relevante ngoer en plads i Flygtningenævnet.
Det Radikale  

 Venstre er  

 dog ualmindelig tilfreds med, at regeringen med dette lovforslag synes at  

 anerkende kritikken rejst af Europarådets menneskerettighedskommissær, Alvaro  

 Gil-Robles.
Denne kritik er tidligere blevet afvist, med at regeringen ikke  

 fandt, at deres egen udlændingelovgivning var i strid med  

 menneskerettighederne.
Det er således både glædeligt og overraskende, at  

 regeringen nu synes at tage kritikken alvorligt.
Dog er det trist, at  

 regeringen  frem for tydeligt at anerkende  

 menneskerettighedskommissærens  

 arbejde  synes at begrave indrømmelserne som mindre dele af  

 forskellige  

 lovforslag.
Det Radikale Venstre ville meget gerne støtte  

 forslaget om at tydeliggøre hensynet til familiens enhed i den del af  

 udlændingeloven, som vedrører familiesammenføring.
Som nævnt finder vi,  

 at  

 denne tydeliggørelse er essentiel i forhold til placeringen af det politiske  

 ansvar i de sager, hvor der er blevet givet afslag på familiesammenføring, i  

 sager, hvor den herboende reference er kommet til Danmark som flygtning, og  

 hvor risikoen for fortsat asylrelevant forfølgelse i hjemlandet ikke er  

 blevet  

 vurderet forud for afslaget på familiesammenføring.
Endnu engang er vi  

 glædeligt overrasket over, at regeringen tager kritikken fra Europarådets  

 Menneskerettighedskommissær Alvaro Gil-Robles alvorligt, og endnu engang  

 beklager vi dybt, at denne anerkendelse får dette minimalistiske udtryk.
Socialistisk Folkepartis medlem af udvalget beklager,  

 at Integrationsministeriet endnu en gang fremsætter et lovforslag,  

 der  

 omfatter en række forskellige emner, som har meget lidt med hinanden at  

 gøre.
Socialistisk Folkeparti kan støtte dele af lovforslaget, men vil stemme  

 nej, fordi lovforslaget også indeholder problematiske forslag.
 Socialistisk Folkeparti  

 deler på mange områder de samme bekymringer, som Det Radikale Venstre  

 udtrykker, og Socialistisk Folkeparti vil især fremhæve følgende:
Socialistisk  

 Folkeparti vil meget gerne støtte afskaffelsen af den såkaldte  

 madkasseordning.  

 Vi ønsker dog kontantudbetaling og ikke kantineordning til børnefamilier,  

 syge,  

 og de mennesker, som de facto er forhindrede i at udrejse.
Ikke  

 mindst fordi vi er optaget af problemerne i forhold til  

 børnekonventionen.  

 Høringssvarene har peget på, at når børnefamiliernes kostordning påvirkes af  

 forældrenes vilje til at samarbejde med myndighederne (kantineordning til  

 dem,  

 som ikke medvirker til hjemsendelse), så sker der de facto en  

 forskelsbehandling af børnene på baggrund af deres forældres forhold   

 hvilket  

 er i strid med konventionen.
Forslaget  

 ser ud til at være et spareforslag.
SF ønsker provenuet anvendt til generelt  

 at  

 forbedre vilkårene i asylcentrene og beklager, at vi ikke har kunnet få  

 indblik  

 i ministerens planer for provenuet.
 SF kan  

 ikke støtte forslaget om ret til at indhente lægefaglige helbredsoplysninger  

 uden patientens samtykke.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Anne‑Marie Meldgaard (S)  

  

  nfmd.  

  

 Christine Antorini (S)   

 Morten Bødskov (S) Karen J.
Klint (S)  

 Elsebeth Gerner Nielsen (RV)   

 Morten Østergaard (RV)   

 Kamal Qureshi (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 78 Bilagsnr.
Titel 1 Høringssvar og notat samt andet materiale vedrørende L  

 149 2 Høringsnotat, fra integrationsministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning Bilag 2 Et af udvalgets spørgsmål til  

 integrationsministeren og dennes svar herpå Spørgsmålet er optrykt efter ønske fra Socialdemokratiet.
 Samrådsspørgsmål S:
»Ministeren bedes redegøre nærmere for indholdet af den  

 vurdering, som de danske udlændingemyndigheder skal foretage for at sikre, at  

 de internationale konventioner vedrørende »familiens enhed« overholdes.« Svar:
 Det fremgår af Den Europæiske Menneskerettighedskonvention  

 artikel 8, at enhver har ret til respekt for sit familieliv.
 Det fremgår videre, at ingen offentlig myndighed må gøre indgreb  

 i udøvelsen af retten til familieliv, medmindre det er i overensstemmelse med  

 loven og er nødvendigt i et demokratisk samfund af hensyn til den nationale  

 sikkerhed, den offentlige tryghed eller landets økonomiske velfærd, for at  

 forebygge uro eller forbrydelse, for at beskytte sundheden eller sædeligheden  

 eller for at beskytte andres rettigheder og friheder.
 Artikel 8 siger ikke i sig selv noget om ægtefællesammenføring,  

 og det følger af domspraksis fra Den Europæiske Menneskerettighedsdomstol, at  

 artikel 8 ikke indebærer en ret for ægtefæller til at vælge, i hvilket land  

 et  

 familieliv skal optages.
 Samtidig følger det af domspraksis, at bestemmelsen under  

 særlige omstændigheder kan forpligte medlemsstaterne til at tillade  

 ægtefællesammenføring.
 Udlændingestyrelsen og Integrationsministeriet skal derfor i  

 sager om ægtefællesammenføring overveje, om artikel 8 kan have betydning for  

 sagens udfald.
Er alle udlændingelovens almindelige betingelser for  

 ægtefællesammenføring opfyldt (dvs. 24- års-kravet, tilknytningskravet,  

 forsørgelseskravet, boligkravet m.v.), har artikel 8 i praksis ikke nogen  

 selvstændig betydning.
I disse sager gives der jo tilladelse til  

 ægtefællesammenføring.
 Er en eller flere af betingelserne imidlertid ikke opfyldt, og  

 står sagen derfor til et afslag, skal myndighederne vurdere, om et afslag  

 ville  

 stride mod artikel 8. Er dette tilfældet, skal der alligevel gives tilladelse  

 til ægtefællesammenføring.
 Om Danmark i en konkret sag er forpligtet til at tillade  

 ægtefællesammenføring afhænger af en samlet vurdering af de konkrete  

 omstændigheder  

 i sagen.
Det fremgår af Menneskerettighedsdomstolens praksis, hvilke  

 elementer der skal inddrages i denne vurdering.
Senest har domstolen i en  

 afvisningskendelse  Amara mod Holland af 5. oktober 2004   

 sammenfattende anført,  

 at der skal lægges vægt på følgende elementer:
Omstændighederne  

 vedrørende etablering af familielivet I  

 hvilken udstrækning familielivet er eller vil blive brudt Graden  

 af tilknytning til konventionsstaten Om  

 der er uoverstigelige og åbenbare hindringer for at udøve familielivet et  

 andet  

 sted Om  

 hensynet til at begrænse indvandring eller sikre den offentlige orden taler  

 imod at tillade ægtefællesammenføring Om  

 kendskab til regler indebærer, at der ikke er en berettiget forventning om  

 ægtefællesammenføring.
 Jeg vil gerne uddybe de to første punkter:
At der er henvist til omstændighederne vedrørende etablering af  

 familielivet indebærer bl.a., at der kan være forskel på beskyttelsen af  

 familieliv etableret før og efter, den ene part kom til Danmark.
Det må  

 således  

 antages at følge af domstolens praksis, at Danmark i videre omfang vil være  

 forpligtet til at tillade ægtefællesammenføring i sager, hvor familielivet er  

 etableret inden, den ene part kom til Danmark, end i sager, hvor den  

 herboende  

 efter at have etableret sig her i landet har fundet en ægtefælle i udlandet.
 At der er henvist til, i hvilken udstrækning familielivet er  

 eller vil blive brudt, indebærer bl.a., at der kan være forskel på  

 beskyttelsen  

 af familieliv i sager, hvor parterne har levet sammen og sager, hvor parterne  

 har levet adskilt gennem længere tid.
 Som nævnt skal der under alle omstændigheder foretages en samlet  

 vurdering af de konkrete omstændigheder i sagen.
For at give et billede vil jeg gerne referere to sager fra Den  

 Europæiske Menneskerettighedsdomstol.
Domstolen har ikke afsagt nogen domme,  

 hvor en medlemsstat er dømt for at krænke retten til ægtefællesammenføring.
I  

 de nævnte sager afviste domstolen at realitetsbehandle klagen  det vil  

 sige  

 afviste på forhånd, at der kunne være tale om en krænkelse af konventionen.
Den første sag  Pejcinoski mod Østrig af 23. marts 1999   

 vedrørte en mand fra Østrig og en kvinde fra Slovakiet, der havde fået afslag  

 på ægtefællesammenføring som følge af en bestemmelse i den østrigske  

 udlændingelov, hvorefter en udenlandsk ægtefælle til en østrigsk statsborger  

 først kunne opnå opholdstilladelse efter 1 års ægteskab.
I denne sag tillagde  

 domstolen  

 det betydning, at parret ikke havde en berettiget forventning om at kunne  

 etablere en fælles bopæl i Østrig i løbet af det første år, idet den  

 østrigske  

 regel netop bestemte, at en udenlandsk ægtefælle først kunne opnå  

 opholdstilladelse efter 1 års ægteskab.
Endvidere var der ikke nogen  

 hindringer  

 for at etablere familielivet i Slovakiet, og endelig bemærkede domstolen, at  

 den korte afstand mellem Wien og Slovakiet ikke udelukkede den mandlige  

 klagers  

 fortsatte arbejde i Wien.
Den anden sag  Afonso m.fl. mod Holland af 8. juli 2003   

 vedrørte et afslag på familiesammenføring til et ægtepar fra Angola som følge  

 af, at mandens indkomst ifølge den hollandske udlændingelov ikke var høj nok.  

 Manden var i 1993 flygtet til Holland og havde fået opholdstilladelse med den  

 begrundelse, at det under hensyn til den generelle situation i Angola ville  

 volde ham uforholdsmæssige vanskeligheder at skulle vende tilbage.
Der var på  

 det tidspunkt borgerkrig i landet.
Hans hustru og ét barn søgte  

 familiesammenføring i 1999. Manden fik samme år hollandsk statsborgerskab.  

 Domstolen udtalte bl.a., at begge ægtefæller havde en betydelig tilknytning  

 til  

 Angola, og at forholdene i Angola siden mandens flugt havde ændret sig på en  

 sådan måde, at der ikke var noget til hinder for, at parret kunne leve sammen  

 i  

 Angola.
Jeg vil gerne understrege, at denne gennemgang er udtryk for,  

 hvorledes retstilstanden efter regeringens opfattelse er i øjeblikket.
Der  

 kan  

 komme en ny afgørelse, der ændrer, udbygger eller nuancerer denne opfattelse.  

 Det vil der så blive taget højde for i administrationen af reglerne.
