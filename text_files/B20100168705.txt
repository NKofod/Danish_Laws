 Bekendtgørelse om ændring af bekendtgørelse om betaling for kontrol af fødevarer og levende dyr m.v.
§ 1 I bekendtgørelse nr. 947 af 28. juli 2010 om betaling for kontrol af fødevarer og levende dyr m.v., som ændret ved bekendtgørelse nr. 1334 af 2. december 2010, foretages følgende ændringer:
 1. Bekendtgørelsens indledning affattes således:
»I medfør af § 28, stk. 1, § 45, stk. 1-3, og § 49, stk. 1, i lov nr. 526 af 24. juni 2005 om fødevarer, § 8 b, stk. 2, og § 30, stk. 4, i lov nr. 433 af 9. juni 2004 om dyrlæger, som ændret ved lov nr. 411 af 28. maj 2009, § 31 og § 53 i lov nr. 432 af 9. juni 2004 om hold af dyr, som ændret ved lov nr. 402 af 21. april 2010 og lov nr. 1544 af 21. december 2010, og tekstanmærkningerne nr. 152-153 ad § 24 på finansloven samt efter bemyndigelse fra ministeren for fødevarer, landbrug og fiskeri fastsættes:« 2. Efter § 16 indsættes:
»§ 16 a.
For Fødevarestyrelsens kontrol med dyrlægers efterlevelse af forpligtelser i forbindelse med egenkontrol med dyrevelfærd i landbrugsbesætninger fastsat i medfør af § 8 b, stk. 1, i lov om dyrlæger, betales 8.843 kr. pr. kontrolforløb.« 3. I  overskriften til kapitel 5 indsættes efter »Importkontrol«: »samt IUU-kontrol«.
 4. Efter § 30 indsættes i kapitel 5:
»§ 30 a.
Til finansiering af Fødevarestyrelsens IUU-kontrol i forbindelse med import af fisk og fiskevarer fra tredjelande bortset fra import ved direkte landing og i forbindelse med reeksport af sådanne varer betales 137 kr. pr. fangstattest.« 5. I overskriften til kapitel 9 indsættes efter »specialenheder«: »samt kampagnekontrol og særlig kontrol af kosttilskud«.
 6. Efter § 39 indsættes:
»§ 39 a.
Personer og selskaber m.v. (juridiske personer), der har fødevarenæringsbrev i henhold til lov om næringsbrev til visse fødevarevirksomheder, og som i den forbindelse betaler et årligt beløb pr. næringsbrev til finansiering af udgifter ved Erhvervs- og Selskabsstyrelsens administration af næringsbrevsordningen, betaler til finansiering af Fødevarestyrelsens kontrolkampagner 600 kr. årligt pr. næringsbrev.
§ 39 b.
Virksomheder, der har anmeldt et eller flere kosttilskud til forhandling i Danmark, og som har en årlig omsætning på over 50.000 kr., skal til dækning af omkostningerne i forbindelse med øget kontrol af kosttilskud betale et årligt beløb på 12.500 kr. samt et årligt beløb pr. anmeldt kosttilskud på 1.000 kr.
Stk. 2. Antallet af anmeldte kosttilskud opgøres hvert år pr. 1. september.« 7. Efter § 42 indsættes i kapitel 10:
»§ 42 a.
Til dækning af omkostningerne ved udstedelse af eksportcertifikater (IUU) til virksomheder eller til de ansvarlige for fiskefartøjer, der eksporterer fisk eller fiskevarer til lande, som ikke er medlem af Den Europæiske Union (tredjelande), betales et gebyr på 305 kr. pr. landet parti, som indgår i det samlede certifikat.« § 2 Bekendtgørelsen træder i kraft d. 1. januar 2011.
