Ankestyrelsens principafgørelse O-149-96 om forrevalidering - erhvervsplan - kompetencegivende uddannelse Resume:
Det fulgte af kommunens beslutning om at yde støtte til påbegyndelse af en kompetencegivende uddannelse, at revalidenden var berettiget til revalideringsydelse fra uddannelsens start. *) Kommunen var således ikke berettiget til at betragte det første semester som forrevalidering og gøre revalideringsydelsen betinget af at semestret blev gennemført på tilfredsstillende vis.
 Ankestyrelsen bemærkede, at kommunen skulle påse, at revalidenden overholdt erhvervsplanen, og kommunen havde således mulighed for at stoppe revalideringsydelsen, hvis dette ikke var tilfældet.
 Kassation:
Principafgørelsen er afløst af en nyere afgørelse Kassationsdato:
12-06-2009 Love:
Lov om social bistand - lovbekendtgørelse nr. 110 af 26. februar 1996 - § 43, stk. 2 Note:
*) Se også SM O-41-95 Sagsfremstilling:
En 30-årig mand, der i 1985 havde været udsat for en trafikulykke, ansøgte om støtte efter bistandslovens § 43 til at tage uddannelsesom byggetekniker.
Ansøgeren havde tidligere fået støtte til færdiggørelse af et ingeniørstudium og til påbegyndelse af et tandtek nikerstudium.
Begge uddannelser havde måttet opgives til dels pågrund af indlærings- og koncentrationsproblemer som følge af trafik ulykken.
Kommunen fandt, at der burde gøres endnu et forsøg på at gøre ansøger selvhjulpen.
Kommunen fandt dog, at de to afbrudte uddannelsesforløb havde rejst tvivl om ansøger ville kunne gennemføre et langvarigt uddannelsesforløb, hvorfor det første semester skulle gennemføres som forrevalidering med bevarelse af det hidtidige forsørgelsesgrundlag.
Hvis dette gennemførtes på tilfredsstillende måde, ville kommunen bevilge bruttorevalideringsydelse til færdiggørelsen af uddannelsen.
 Sagen blev behandlet i principielt møde med henblik på afklaring af,om tilfredsstillende gennemførelse af et semester på en kompe tencegivende uddannelse kan stilles som betingelse for fastlæggelse af en endelig erhvervsplan, således at støtte til en del af en kompetencegivende uddannelse ydes som forrevalidering.
 Afgørelse:
 Ankestyrelsen fandt, at det fulgte af kommunens beslutning om at yde støtte efter § 43 til påbegyndelse af en kompetencegivende uddannelse, at ansøger var berettiget til bruttorevalideringsydelse fra uddannelsens start.
 Ankestyrelsen bemærkede, at kommunen fortsat skulle påse, at erhvervsplanen blev overholdt, og kommunen ville således kunne bringe planen til ophør, hvis erhvervsplanen ikke blev fulgt, jf. bistandslovens § 43, stk. 5. Videre bemærkedes det, at den faste revalideringsydelse højest kunne udbetales for en periode på 5 år, jf. lovens § 43, stk. 4.
 Ankestyrelsen ændrede således nævnets afgørelse.
