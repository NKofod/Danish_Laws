Hovedårsag til opståede skader var manglende stabilitet pga manglende  

 forankring og modhold.
Der var ikke foretaget stabilitetsberegninger.  

 Indklagede arkitekt og ingeniør fandtes ansvarlige Procestilvarslet Murermester C Under denne sag har klageren, K Boligselskab, Afdeling »X II«  

 ved klageskrift af 1. juni 1989 indklaget A1 og konkursboet entreprenør A2  

 v/kurator advokat B for en i medfør af »Regler for behandling af sager  

 ved Voldgiftsretten for Bygge- og Anlægsvirksomhed« nedsat voldgiftsret  

 bestående af direktør, civilingeniør Per Dibbern Johansen, rådgivende  

 civilingeniør Esben Kirkegaard og landsdommer Vagn Rasmussen, sidstnævnte som  

 formand.
 Sagen er rejst i anledning af en tvist vedrørende mangler og  

 konstruktionsfejl ved 45 kædehuse, X II, der var opført af entreprenør A2 på  

 grundlag af et projekt udarbejdet af A1. Murerarbejdet blev udført af  

 muremester C, der havde indgået entreprisekontrakt med entreprenør A2 herom.
 Murermester C har været procestilvarslet under sagen.
 Klageren har efter sin endelige påstand påstået de indklagede in solidum  

 tilpligtet at betale 5.061.730,31 kr. med tillæg af procesrente fra den 6.  

 juni 1989 af 61.730,32 kr. og af hele beløbet fra den 21. sep. 1992 til  

 betaling sker.
 Begge de indklagede har påstået frifindelse. subsidiært frifindelse mod  

 betaling af et mindre beløb med proratarisk hæftelse.
 Sagens nærmere omstændigheder er følgende:
Ved entreprisekontrakt af 16. og 18. juni 1981 blev der indgået aftale  

 mellem klageren og entreprenør A2 om opførelsen af det nævnte byggeri for en  

 samlet entreprisesum på 4.999.965,- kr. excl. moms.
Ved underentrepriseaftale  

 af 22. juli 1981 mellem A2 og murermester C blev murerarbejdet overdraget til  

 sidstnævnte.
 Mellem klageren og det indklagede A1 er der intet skriftlig  

 aftalegrundlag.
I de særlige betingelser for murerarbejdet hedder det i pkt. 6.101 om  

 arbejdets omfang: »Udførelse af alle opmurings-, fuge, pudse-, flise-,  

 klinke- og gulvafretningsarbejder samt skillevægge og bagmure af  

 gasbeton.« Om bagmure og indv. vægge hedder det i pkt. 6.408:
 »Udføres af 7,5 cm tykke porebetonelementer (gasbeton), der monteres  

 efter D's anvisninger:
 »BAGMURSSYSTEM AF GASBETON-VÆG-ELEMENTER« samt  

 arbejdsinstruktion:
»OPSTILLING AF GASBETON-ELEMENTER-BAGMURSSYSTEM« Der monteres murbindere svarende til 8 stk. pr. (m2) og afpasset til  

 murværk.
 Der udlægges murpap under alle vægge.
 Understøbning af elementer udføres omhyggeligt og afskæres plant med  

 elementernes sider.
 Afslutningshøjde fremgår af tegningerne.
 Entreprenøren er ansvarlig for tilstrækkelig afstivning i byggeperioden.
 Der anvendes falselementer og 15-GX-bjælker i vindues og udv. døråbninger.
 Overskydende lim ved fuger fjernes.
 I lejlighedsskel i sammenbyggede huse udføres elementvæggene uafhængige af  

 hinanden helt op under tagplader.
 Bagmurselementer må ikke føres ubrudt igennem disse lejlighedsskel.
Vægge, hvorpå der opsættes fliser skal være absolut plane.' Om efterreparationer hedder det i pkt. 6.415:
 Mindre skader på gasbeton-elementer efter D's anvisninger med G-lim og  

 skælsand, bl. forhold 1:3 eller med KC-mørtel 50/50/800.
Ved større skader udskiftes elementerne.' Det fremgår endvidere af Fælles betingelserne at det påhviler  

 entreprenøren at udarbejde arbejdstegninger til eget brug, som supplering til  

 det udleverede tegningsmateriale, således som det er nævnt under  

 fagbeskrivelserne.
Arbejdet blev påbegyndt den 3. juni 1981 med byggemodningsarbejderne.
I et  

 notat af 3. sep. 1981 fra E, A1, til F hos A2 hedder det:
 »Forankringsjern.
I huse hvor de ikke er faststøbt med det samme udføres fastgørelsen med  

 flg: BMF-vinkeljern ......fastgøres i beton under Lecablok med 2 stk.
Fischer  

 FA 12 og 5 stk.
M4 galv bolte til trækbånd« Under sagen er fremlagt en SBI-Rapport 144 fra 1983 der indeholder en  

 sammenfatning om, at det afstivede system trænger til mere opmærksomhed.
Det  

 hedder bl.a. i rapporten: »Uforankrede vægge har lille bæreevne.
Der er  

 opført mange letbetonvægge, som hverken er forsynet med lodret anker eller  

 modhold, og de har naturligvis også en vis vandret bæreevne.
Men de fleste  

 vægge i et etplanshus med let tag (og i iøvrigt også vægge i en lang række  

 andre situationer) er lodret ubelastede.« Byggeriet blev afleveret i sommeren eller efteråret 1982.
 Den 3. april 1984 blev der på foranledning af A1 afholdt et møde med  

 deltagelse af blandt andre A2. Mødets formål var at søge klarlagt årsagerne  

 til ca. 20 revnedannelser i gasbeton bagmure og indvendige skillevægge i hus  

 nr. 4 og 2 revner i hus nr. 30. Den 5. apr. 1984 sendte A1 klageren  

 anvisninger på udbedring af svindrevner i hus nr 30.
Efter foretagen besigtigelse sendte D den 8. maj 1984 en redegørelse for  

 årsagerne til revnerne i både hus nr. 4 og hus nr. 30. De sidstnævnte anses  

 for hændelige og stammende fra udtørringssvind.
Revnerne i hus nr 4 anses at  

 have »et sammenrend af omstændigheder som årsag«.
I skrivelsen  

 hedder det herefter:
 »Revner, hvorved der forekommer planforskydning, har ved  

 badeværelsesvægge formentlig kvælning i fliser som årsag, idet disse vægge  

 havde krumning imod badeværelse.
 Årsagen til de øvrige mange revner kan der kun gættes på, men der blev jo  

 konstateret en manglende sømning af væggene ved loft, og det kunne tænkes, at  

 de fastgjorte vægge herved kom til at skulle optage samtlige vindkræfter.
Studium af SBI-rapport nr. 144 og de afbillede forsøgsvægge lader formode,  

 at kraftoverførelse langs hele vægoverkanten giver spredte lodrette revner i  

 brudgrænsetilstanden.
Dette kan rime med, at nogle få vægge har skullet tage  

 hele den vandrette kraft, hvilket, parret med evt. en enkelt svindrevne, har  

 startet miseren.
Er denne teori rigtig, må problemet løses ved etablering af bedre  

 fastgørelse og derefter reparation af revnerne, som tidligere  

 beskrevet......« Efter at entreprenør A2 var erklæret konkurs anmeldte klageren ved  

 skrivelse af 15. maj 1984 at krav af ukendt størrelse i konkursboet.
I en skrivelse af 21. jan. 1985 fremkom A1 med forslag til nogle nærmere  

 beskrevne forankringer - sømning - som anses for nødvendige til at  

 genetablere husenes stabilitet.
Der blev herefter indhentet tilbud fra et  

 malerfirma og et tømrerfirma.
Den 26. febr. 1985 fremkom A1 med et forslag om en forligsmæssig løsning  

 baseret på de indhentede tilbud på grundlag af udbedringsomkostninger på 50 -  

 60.000 kr. excl. moms, hvori er indbefattet en gennemgang af 45 tagrum med  

 nødvendig eftersømning, som angivet i udbedringsforslaget af 21. jan. 1985  

 samt udkradsning og limning af fuger samt opsætning af tapet på de berørte  

 vægge.
Der foreslås en nærmere angiven fordeling mellem de implicerede  

 parter.
Det bemærkes, at forliget ikke indeholder udgifter til  

 sagsomkostninger, huslejetab, merudgift ved opvarmning af erstatningsbolig  

 eller andet indirekte tab.
 I A1's skrivelse af 28. feb. 1985 tilføjes, at de sidstnævnte omkostninger  

 alene skal bæres af boligselskabet.
 I skrivelse af 8. mar. 1985 fremkom klageren med et nyt forligsforslag,  

 hvori der blandt andet er taget stilling til de nævnte omkostninger, idet det  

 af A1 fremsatte forslag samtidig afvistes.
I skrivelse af 14. mar. 1985 fremkom A1 med et i samarbejde med  

 murermester C udarbejdet ændringsforslag til klagerens forligsoplæg.
Ved  

 skrivelse af 1. apr. 1985 accepterede klageren det ændrede forslag.
Den 25. apr. 1985 afholdtes et byggemøde med deltagelse af repræsentanter  

 for klageren, A1 samt den malermester og tømrermester der havde afgivet  

 tilbud på udbedringsarbejderne.
Af referatet fremgår, at malermesteren  

 fremlagde et overslag (130.000 kr. til 150.000 kr.) på baggrund af en nys  

 foretagen gennemgang.
Det fremgår endvidere, at antallet af revner  

 registreret af malermesteren var steget meget i forhold til en i sep. 1984  

 foretagen registrering.
Referatet slutter:
 »Da de økonomiske forudsætninger, som parterne har indgået forlig på,  

 umiddelbart ser ud til at ændre sig væsentligt, besluttede man:
 a: at udskyde igangsætningen af arbejderne.
b. at A1 og K gennemgår et antal huse for at vurdere muligheden for at reducere  

 omfanget af tapetarbejdet. ...........« Der blev herefter foretaget gennemgang af samtlige huse og på et møde den  

 20. maj blev det besluttet at anmode malermesteren om et maksimalt overslag  

 på det arbejde, der på grund af revnernes størrelse straks skulle udbedres.  

 Mindre revner (svindrevner) skulle kontrolleres efter 1 år.
Den 23. maj 1985 fremkom A1 med et kort notat om konstaterede revner - 4  

 typer - i et af husene - Y nr. 23 -. I skrivelsen hedder det: »Det er  

 vor vurdering, at alle de i Y nr. 23 konstaterede revner skyldes dimensions-  

 og/eller formforandringer i gasbetonelementerne.« I skrivelse af 19. aug. 1985 meddelte D at man havde besigtiget huset Z  

 nr. 17., hvor der konstateredes »større svindbevægelser end normalt og  

 større end deklarerede værdier«.
For at få billede af bevægelserne  

 aftaltes det at lade nogle af revnerne forsegle med gipsklatter med henblik  

 på fornyet inspektion efter et par måneder.
 I skrivelse af 30. sep. 1985 fremkom D med en redegørelse for deres syn på  

 problemet og angav en række mulige skadesårsager.
Efter denne redegørelse meddelte A1 klageren, at man ikke fandt, at  

 redegørelsen pegede på nogen konkret skadesårsag, og at det heller ikke vil  

 være muligt, på baggrund af redegørelsen, at placere noget ansvar for  

 skaderne.
A1 kan ikke anbefale, at der foretages nogen generel  

 skadesudbedring før den eller de konkrete skadesårsager er fastlagt og  

 afhjulpet.
Det anbefales at der inddrages en uvildig teknisk instans i sagen.  

 Efter at A1 den 15. nov. 1985 havde erindret klageren om sagen anmodede  

 klageren den 11. jul. 1986 Voldgiftsnævnet om at udpege en syns- og  

 skønsmand.
 Den af Voldgiftsnævnet udpegede syns- og skønsmand murermester ingeniør G  

 afgav erklæring den 6. apr. 1988. I erklæringen udtales bl.a.:
 Spørgsmål 1:
»Kan der konstateres mangler i form af revnedannelser i gasbetonvægge  

 i samtlige huse?» Svar 1:
 »Ja, der kan konstateres revner i gasbetonvægge i alle besigtigede  

 huse.« (ialt 14 huse, 6 i Y og 8 i Z.) ..............
 Spørgsmål 2:
»Ved en hel eller delvis bekræftende besvarelse bedes oplyst  

 årsagerne hertil, idet skønsmanden særlig bedes overveje eventuel indflydelse  

 fra følgende faktorer: .......« Svar 2:
 »Det er skønsmandens vurdering, at den væsentligste årsag til de  

 opståede revner i gasbetonelementerne er, at alle husene ikke besidder den  

 nødvendige stabilitet for vejr og vind på tværs, hverken i henseende til  

 glidning eller væltning.
 For tværstabiliteten gælder især, at de væltende momenter overskrider de  

 stabiliserende momenter fra væggenes egenlast.
 Der henvises til redegørelsen af 22. febr. 1988, der er vedlagt som  

 ERKLÆRINGSBILAG 1.
 Af mulige mindre årsager kan nævnes:
 1. Varierende omfang at fyldte fuger mellem elementerne samt tilfælde,  

 hvor limen kun klæber til den ene flade i samlingen.
 2. Mangelfuld understopning og sømning af gasbetonelementerne.
 3. Naturligt svind i gasbetonelementerne.
 Iflg. brochureoplysning fra producenten (D) må der påregnes et svind af  

 størrelsesordenen 0,1 m/m.
Produktionen af elementer hos D har som en betingelse for  

 Boligministeriets godkendelse været underkastet løbende kontrol ved  

 letbetonkontrollen.
Skønsmanden har derfor ingen grund til at tvivle om, at  

 der er leveret 1. klasses materialer.
 Der er ved besigtigelsen ikke bemærket bevægelser eller revner i  

 fundamenterne.
Huse der har været berørt af stormskader, især Y nr. 27 er der konstateret  

 væsentlig flere revner end på de øvrige huse.
Det skønnes at en del af  

 gasbetonelementerne med hårfine revner (især vandrette) er genanvendte, hvor  

 de burde have været kasseret.« Et spørgsmål om hvorledes afhjælpning kan ske og om  

 afhjælpningsomkostningerne er besvaret med, at forinden en afhjælpning og en  

 prisfastsættelse kan foretages er det helt nødvendigt, at der udføres  

 projektmateriale for arbejdets udføresel ud fra de foretagne statiske  

 beregninger.'Spørgsmålet kan således ikke besvares på nuværende tidspunkt,  

 men det kan oplyses, at udbedringen vil være ret så omfattende' Et spørgsmål om følgeskader er besvaret med, at der kun er påvist og  

 konstateret knækkede tagplader på 1 hus og, at det ikke kan udelukkes, at  

 dette eventuelt er medført som en følgeskade.
Vandindtrængen er kun påvist  

 ved 1 gavlspids.
Der skønnes ikke umiddelbart nogen sammenhæng ved dette og  

 de øvrige skader.
Afhjælpningsomkostningerne vedrørende revnede tagplader er  

 skønnet at andrage 1.600,- kr. dagspris excl. moms.
Et spørgsmål om afhjælpninger vil være udtryk for forbedringer af  

 ejendommene er besvaret benægtende.
Det samme gælder et spørgsmål om  

 udbedringen vil være at betragte som vedligeholdelse.
 Det nævnte erklæringsbilag nr. 1 indeholder en vurdering af bygningernes  

 stabilitet udarbejdet af Rådgivende Ingeniørfirma H, Æ-by.
 I skrivelse af 8. okt.1990 har klageren stillet skønsmanden yderligere  

 spørgsmål om mulige og nødvendige afhjælpningsforanstaltninger og  

 omkostninger, herunder omkostningerne ved udfærdigelse af detailprojekt.
Syns- og skønsmanden har i erklæring af 20. mar. 1991 indledningsvis  

 bemærket, at på grund af manglende beregninger og projekt for  

 udførelsesmetode er besvarelsen behæftet med stor usikkerhed både m.h.t.  

 udbedringen og prisfastsættelsen.
Det anbefales, at der snarest foretages  

 beregninger og udførelse af projektmateriale for arbejdets udførelse,  

 hvorefter omkostningerne mere præcist kan vurderes evt. efter afholdelse af  

 licitation for arbejdets udførelse.
 Spørgsmålet om de mulige og nødvendige afhjælpningsforanstaltninger er  

 besvaret således: ».....
Der skal udføres en henholdsvis vandret og lodret forankring af  

 gasbetonelementerne til fundamentet med anvendelse af vinkeljern, der  

 påboltes i henholdsvis fundament og gasbeton.
Endvidere kan der blive tale om  

 en forankring lodret fra rem til fundament, det kan bl.a. udføres ved indgreb  

 igennem facademuren.
 Herudover skal der formentlig udføres en vindafstivning af  

 tagkonstruktionen.
 Manglende eller utilstrækkelige fyldte limfuger skal efterfyldes.
Manglende understopning af sømning af elementer skal foretages.« Spørgsmålet om afhjælpningsomkostninger er besvaret således:
Omkostninger til udbedringerne skønnes pr. hus at andrage ca. 20 -  

 25.000,- kr., projektering ialt ca. 75 - 125.000,- kr., tilsyn ca. 1.200,-  

 til 1.600 kr. pr. hus.
Alle priser er dagspris og excl. moms.
Klageren rettede herefter henvendelse til I A/S Rådgivende ingeniører, der  

 i et notat af 27. mar. 1992 redegjorde for opgaveformuleringen.
I notatet  

 konkluderes opgaven som følgende:
 »Vores opgave har vi jævnfør ovenstående konkluderet at omfatte  

 følgende:
 I) Projektering og udbud af konstruktive tiltag der sikrer den vandrette  

 stabilitet.
II) Projektering og udbud omfattende udbedring af følgeskader i alle  

 indvendige vægflader (tapetserede og flisebeklædte vægge)» Der blev udbudt i to entrepriser omfattende, dels murer-, tømrer- og  

 smedearbejdet, dels malerarbejdet.
Udbudsbrevet er dateret den 1. maj 1992.
 På grundlag af licitationsresultatet er udgifterne -excl. moms.- opgjort  

 således:
 Det er bemærket, at der i beløbet ikke er indregnet de af klageren  

 allerede afholdte udgifter til udbedring af skader.
De variable mængder indgår bl.a. i murerarbejdet og vedrører udbedring af  

 550 m revner af varierende bredde, nedtagning af alle vægfliser i 5  

 badeværelser og opsætning af nye fliser i samme.
I malerarbejdet indgår i  

 tilsvarende post spartling af 550 l.m. revner.
 De ikke udbudte arbejder omfatter nedtagning og genopsætning af WC og  

 håndvask for flisearbejder i 5 stk. badeværelser med 9.633,- kr., alternativ  

 vægbehandling - opsætning af glassilkevæv + tapet i stedet for væv + 2 gange  

 maling i halvdelen af husene med 66.717,- kr. samt maling af fodpaneler i 2  

 stuer med 650,- kr.
 Omkostningerne er specificeret således:
 Priserne forudsætter igangsættelse den 21. sep. 1992 i henhold til  

 udbudstidsplanen.
 Syns- og skønsmanden har herefter været stillet en række tillægsspørgsmål.  

 Disse er besvaret i tillægserklæring af 18. aug. 1992.
 Tillægsspørgsmål 1.
»Dækker de i det foreliggende detailprojekt beskrevne  

 udbedringsarbejder og efterbehandlingsarbejder kun de absolut nødvendige  

 afhjælpningsforanstaltninger?» Svar 1.
 »Ja, for at sikre bygningernes stabilitet er  

 afhjælpningsforanstaltningerne nødvendigt.
 .... Det skønnes ..., at de projekterede afhjælpningsforanstaltninger,  

 hvad angår bygningernes stabilitet, er absolut nødvendige.
 I forbindelse med licitationsresultatet ... og tilbudslisterne .. - ..  

 skal det bemærkes, at der forekommer en del stipulerede ydelser og  

 vejrligsforanstaltninger, som eventuelt ikke vil komme til udførelse og  

 udbetaling.
 Der kan stilles spørgsmålstegn ved, om det er rimeligt at udføre arbejdet  

 i en vinterperiode.
 I malerentreprisen er der foreskrevet følgende behandling i alle  

 beboelsesrum:
 Fjernelse af eks. tapet m.m.
 Opsætning af væv.
 2 gange plastmaling.
 Andre ydelser generelt:
 Planlægning, gennemførelse og dokumentation af  

 kvalitetssikringsaktiviteter.
 Afsætning af 2 stk. farveprøver i hvert hus.
 Rengøring.
 Herudover er der i budgettet angivet:
 Omkostninger K Boligselskab.
 Af ovennævnte punkter skønnes følgende ikke at være absolut nødvendige  

 afhjælpningsforanstaltninger:
1. Stipulerede ydelser (delvis) 2. Vinterforanstaltninger.
3. Behandling af vægge i alle rum excl. badeværelse.
Hvor der foretages  

 indgriben i væggene er det absolut nødvendigt.
 4. Afsætning af 2 stk. farveprøver i hvert hus.
 5. Mindre omfattende rengøring.
 6. Kvalitetssikring for malerarbejder.
 7. Alternativ vægbehandling.
 8. Uforudsete udgifter ca. 10%.
I omkostningerne til K Boligselskab er ikke gjort rede for eller  

 specificeret ydelsens omfang.
Skønsmanden kan ikke tage stilling til denne  

 post«.
På tillægsspørgsmål 2 om der tilføres byggeriet forbedringer i forhold til  

 det oprindelige projekt, svares at tilvejebringelsen af stabilitet ikke  

 tilfører byggeriet nogen forbedringer.
Som forbedringer nævnes opsætning af  

 væv i alle rum excl. badeværelser.
 På tillægsspørgsmål 3 om »sparede vedligeholdelsesudgifter« for  

 klageren svarer syns- og skønsmanden, at de nævnte væv vil medfører mindre  

 vedligeholdelsesudgifter for klageren.
 Tillægsspørgsmål 4:
»I det omfang detail projektering måtte indeholde unødvendige  

 afhjælpningsarbejder, forbedringer og sparede vedligeholdelsesomkostninger,  

 bedes disse arbejder præciseret og værdisat.« Svar 4:
 »Som angivet i svar 1 skønnes følgende omkostninger ikke at være  

 absolut nødvendige:
 »Herudover omkostninger kr. 100.000 til K Boligselskab, som ikke er  

 nærmere specificeret.
 Hertil kommer forbedringer i form af væv udført på alle vægge ca. kr.  

 270.000.
Til ovennævnte priser tillægges moms.« Som tillægsspørgsmål 5 er stillet følgende spørgsmål:
»Var det i 1980/81 - på tidspunktet for det oprindelige projekts  

 udarbejdelse og offentliggørelse og ud fra den tids viden om anvendelse af  

 letbetonvægge i kombination med afstivende skalmur opført i mursten -  

 sædvanligt i projektmaterialet blot at henvise til montering af letbetonvægge  

 skal ske efter D's anvisninger?» Svar:
»Den normale henvisning »at montering af letbetonvægge skal ske  

 efter D's anvisninger« kan ikke forudsættes også at skulle omfatte  

 eventuelle foranstaltninger, som forankring og modhold vil være.' Et spørgsmål om de i den første syns- og skønserklæring nævnte  

 »øvrige mindre årsager's betydning har syns- og skønsmanden besvaret  

 således:
»Da bygningerne ikke besidder den nødvendige stabilitet med korrekt  

 udført montage, er det ikke muligt at anføre de mindre årsagers indflydelse  

 på revnedannelserne, da disse årsager forstærker hinanden.« Under den mundtlige forhandling er der afgivet forklaring af  

 forretningsfører J fra klageren, ingeniør L fra indklagede A1, ingeniør M fra  

 samme, entreprenør A2 samt syns- og skønsmanden.
J har forklaret blandt andet, at kravet på de 61.730,32 kr. er udgifter  

 til malermester for i forbindelse med fraflytning at udbedre revner efter  

 anvisning fra D.
I 1985 forsøgte man med en stabilisering.
Man søgte at finde  

 en erstatningsbolig til beboerne og derefter foretage en totaludbedring med  

 stabilisering af tagkonstruktionen.
Beboerne blev holdt skadesløse.
Efter  

 syns- og skønsforretningen spurgte man hvad der måtte gøres.
Da man fik det  

 svar, at der ikke måtte foretages noget før sagen var færdig, blev der kun  

 foretaget de nødtørftigste udbedringer.
Der var kun tale om udbedring af  

 revner.
Der var kun få udflytninger.
Der er en del beboere, der har haft  

 store gener og har ønsket at tapetsere.
Klageren har betalt omkostninger til  

 tapet og glasfiber fra 600 kr. til 1500 kr., men beboerne har selv skullet  

 udføre arbejdet eller betale omkostningerne herved.
Nu er der lukket for  

 denne fremgangsmåde.
Af de foretagne reparationer er der nogle der har holdt,  

 men andre steder er der opstået skader igen.
Beboerne har i byggeriet den  

 indvendige vedligeholdelse.
Han var ikke forretningsfører i forbindelse med  

 forliget den 1. apr. 1985. Forliget blev indgået på basis af det, der var  

 registreret og det var det forhandlingerne havde drejet sig om.
Da det nye  

 maleroverslag kom hørte alt op omkring forliget.
Maleroverslaget var meget  

 stort.
I anledning af syns- og skønsmandens bemærkninger i skønserklæringen af  

 18. aug.1992 har vidnet forklaret om de »stipulerede ydelser«, at  

 det er svært at udtale sig om længden 550 m er meget.
I hvert hus er der 15  

 meter som minimum.
Der er nu kommet nogle vandrette revner, som ikke er mødt  

 før.
M.h.t.badeværelser har han konstateret, at 3-4 rækker fliser er faldet  

 ned nogle steder.
Man har reddet en hel flisevæg ved at slå trælister op. 5  

 badeværelser skal som minimum udskiftes.
Vedrørende behandling af vægge i  

 alle rum excl. badeværelse har vidnet forklaret, at entreen typisk ikke har  

 været berørt, men her skal forankringen placeres.
Ellers er stort set alle  

 rum berørt, idet der er primære revner i så og sige alle rum.
Enkeltstående  

 huse er ikke berørt.
Vindbelastede huse er mest berørt, det gælder særlig Y,  

 der er mest åben. 2 ud af 3 huse er nok i underkanten, men han tør ikke sige  

 noget bindende.
M.h.t. alternativ vægbehandling har vidnet forklaret, at det  

 er nødvendigt med nyt tapet.
Glassilkevæv er en forbehandling til tapet for  

 at sikre mod revnedannelse.' Omkostninger til klageren er det sædvanlige administrationsbidrag ifølge  

 boliglovgivningen.
Under en byggesag er der forøget administration, herunder  

 til orientering af beboerne.
Han mener ikke der kan opnås besparelser ved  

 vedligeholdelsen.
Det er beboerne, der har vedligeholdelsen, hvorfor klageren  

 ikke har specielle vedligeholdelsesudgifter.
Uanset problemerne har ejendommen været fuldt udlejet.
Der har således  

 ikke været huslejetab.
Senere - i 1982-83 - har klageren opført 27 huse i »Ø«.
De er  

 bygget på samme projektgrundlag.
Her har der ikke været problemer.
Husene  

 ligger i et hul med bebyggelse rundt om.
Bebyggelsen er projekteret af samme  

 arkitektfirma, men der har været andre håndværkere.
L har forklaret, at han er ansat i A1 og fra 1980-81 som medindehaver af  

 anpartsselskabet.
Han tog sig af projektstyring, kundekontakt og  

 administration.
Han har fulgt sagen som projektopfølgningsleder.
Projektet er  

 udarbejdet af arkitekt Lind i samarbejde med andre.
Der blev ikke i projektet  

 stillet krav om modhold og forankring.
Projektet er udarbejdet efter de  

 traditioner, man havde for eenfamiliehuse.
Der er bygget på D's anvisninger  

 uden, at man er gået dybere i statikken.
Bygningsmyndighederne har godkendt  

 projektet på det foreliggende grundlag.
Det er ikke tilkendegivet, at forliget blev trukket tilbage.
Omfanget blev  

 imidlertid større og forliget blev trukket ud for at se hvad der egentlig var  

 tilbage.
Meningen med aftalen på mødet den 25. apr. 1985 var, at parterne  

 efter malermesterens nye overslag skulle have lov til at tænke sig om.
Under byggeriet blev elementerne leveret successivt.
Der var ingen  

 leveringsproblemer, men man kom ind i en vinterperiode med limproblemer.  

 Efter D's anvisninger blev der anvendt »plus lim«.
 Han kender ikke noget til deforme elementer.
»Ø« havde en lidt anden udformning og placering, men i øvrigt  

 eksakt det samme.
Heller ikke der blev der foretaget eksakte beregninger.  

 Bebyggelsen ligger i gl. bebyggelse med tæt lav bebyggelse og skovbevoksning,  

 ca. 1 meter under omkringliggende terræn. »X« ligger i ret åbent  

 terræn.
Mod nordøst er der fredskov med bøgeskov, mod sydvest et  

 gigtplejehjem.
Mod syd nabobebyggelse.
Bebyggelsen ligger i tæt lav  

 bebyggelse.
Der er ikke åbent land mod sydøst.
Bebyggelsen er mest udsat mod  

 XX-vej.
Hus nr. 4 er det mest beskadigede. »Ø« er dog i det hele  

 mere beskyttet.
 Med hensyn til de opgjorte udbedringsomkostninger har vidnet forklaret, at  

 det er »nok det det koster«.
I kravet til entreprenøren om at udarbejde de nødvendige arbejdstegninger  

 er tænkt på nødvendige detailtegninger til spær og lign.
Der ligger ikke i  

 kravet noget krav om, at entreprenøren skal foretage beregninger.
M har forklaret, at han begyndte, at arbejde hos A1 i august 1984. I  

 efteråret 1984 lavede han nogle stabilitetsberegninger vedrørende  

 »X« (sagens bilag F). Alle bygninger skal naturligvis være stabile.  

 Tidligere gjorde man ikke så meget ud af små huse, der var tunge nok i sig  

 selv, men med overgangen til lettere bygningsmaterialer opstod der større  

 forankringsbehov.
Hans beregninger går først og fremmest på forankringen til  

 tagkonstruktionen.
A2 har forklaret, at der ikke tidligere har været problemer i det  

 samarbejde han har haft med A1. Han plejer at bruge arkitekt- og  

 ingeniørtegningerne.
Der er ikke behov for efterregning.
Selv var han ikke  

 meget med i projektet og arbejdet.
Han har tidligere samarbejdet med C.
Der  

 var nogle problemer med vinterlim.
Han ved ikke om der blev genbrugt  

 elementer efter stormskade.
Når han tidligere har haft entrepriser med  

 letbetonvægge har han haft underentreprenør på.
Forholdet til D måtte mureren  

 ordne.
Han har ingen faglig uddannelse.
Syns- og skønsmanden har forklaret, at det vil være muligt at stoppe  

 udbedringsarbejdet, når vinterforanstaltninger kom på tale.
Udgifter til  

 vinterforanstaltninger vil være en ekstraomkostning.
M.h.t. de udgifter han  

 har karakteriseret som »ikke absolut nødvendige« har han om de  

 »stipulerede ydelser« forklaret, at han fokuserer på de 5  

 badeværelser.
Da han var på besigtigelse, så han ikke løse fliser, men der  

 kan være kommet løse fliser senere.
Der er ikke anledning til at afsætte 10%  

 til »uforudsete udgifter«, da projektet er så omfattende, at der  

 ikke er tvivl om hvad der skal gøres.
De 270.000 kr. vedrørende forbedringer  

 er beregnet på grundlag af, at der skulle væv på alle vægge.
Hvis der sker  

 reduktion af post 3 skal de 270.000 kr. reduceres med 30%. De skønnede  

 270.000 omfatter også sparede vedligeholdelsesudgifter.
Monteringsvejledningen fra D har ikke noget at gøre med de statiske  

 beregninger.
På det pågældende tidspunkt blev der ikke foretaget ret mange  

 statiske beregninger.
Efter SBI-anvisningens fremkomst er der sket en  

 skærpelse af kravene.
Det er ikke entreprenørens opgave at foretage  

 beregninger.
Klageren har gjort gældende, at indklagede A1 ud fra en culpabetragtning  

 er ansvarlig på grund af mangelfuld ingeniørarbejde.
Det påhviler denne  

 indklagede et rådgiveransvar.
 Entreprenøren er ligeledes ansvarlig, dels for at have undladt at foretage  

 de fornødne beregninger, men blot henholdt sig til de foreliggende tegninger  

 fra ingeniøren, dels for udførelsesmangler.
 De indklagede hæfter solidarisk.
Det er klart dokumenteret, at der er tale om væsentlige mangler ved  

 projekteringen og at udbedringsomkostningerne er de påståede.
Selv efter  

 fradrag som syns- og skønsmanden er inde på er der tale om  

 udbedringsomkostninger på godt 4 mill. kr.
Det kan ikke påberåbes, at  

 manglerne skyldes byggetidens viden, idet der som nævnt i erklæringsbilaget  

 til den første syns- og skønserklæring allerede i 1977, foreligger en  

 SBI-anvisning herom.
Forliget fra 1985 kan ikke påberåbes i dag.
Det  

 bortfaldt efter en måneds forløb, da man besluttede sig til at udskyde  

 iværksættelsen af udbedringsforanstaltningerne.
Entreprenøren burde selv have  

 sørget for, at murerarbejdet opfyldt de gældende normer og standarder.
Han er  

 også ansvarlig for, at der har været anvendt stormskadede elementer,  

 mangelfuld limning og mangelfuld understopning.
De indklagede hæfter  

 solidarisk efter de almindelige regler herom.
Efter syns- og skønsmandens  

 udtalelse kan det diskuteres om der bør ske fradrag.
Der bør afsættes et  

 beløb til klageren på grund af forøgede administrationsomkostninger i  

 forbindelse med skadesudbedringen.
 Indklagede A1 har gjort gældende, at tvisten er endelig afgjort ved  

 forliget af 1. apr. 1985. Under hensyn til tidens byggeskik er der ikke fejl  

 i projekteringsarbejdet.
Der er ikke taget skridt til tilbagekaldelse af forliget, i hvert fald  

 ikke på nogen klar måde.
Henvisningen i beskrivelsen til D's vejledningen var  

 på daværende tidspunkt tilstrækkeligt.
Den senere viden støtter sig på  

 SBI-144. Syns- og skønsmanden har også forklaret, at det ikke var sædvanligt  

 at der blev foretaget statiske beregninger.
I erstatningsbeløbet bør der  

 foretages reduktion for forbedringer og sparet vedligeholdelse ligesom der  

 også bør tages hensyn til, at byggeriet nu er 10 år gammelt.
Endvidere bør  

 der m.h.t. renter tages hensyn til at klageren vil få forudbetaling.
I øvrigt  

 henvises til syns- og skønsmandens bemærkninger til omkostningerne ved  

 udbedringen.
Endvidere bør der ske en afskrivningsreduktion på 10% årlig.
Der  

 foreligger et selvstændigt ansvar for medindklagede.
Hvis A1 dømmes er  

 medindklagede også ansvarlig.
Det indklagede konkursbo har ligeledes gjort gældende, at tvisten er  

 afgjort ved det indgåede forlig.
Der foreligger ikke noget selvstændigt  

 projekteringsansvar for entreprenøren.
Efter syns- og skønserklæringen må de  

 håndværksmæssige fejl anses for uvæsentlige.
Hovedårsagen er fejl ved  

 medindklagedes projektering.
 Voldgiftsretten udtaler:
Det bemærkes indledningsvis, at der forud for den mundtlige forhandling om  

 ansvarsspørgsmålet har været særskilt forhandling om indsigelser fra de  

 indklagede om forældelse og passivitet.
Parterne har accepteret en  

 tilkendegivelse fra voldgiftsretten om, at et evt. krav ikke kan anses for  

 bortfaldet, hverken på grund af forældelse eller passivitet fra klagerens  

 side.
 Det den 1. apr. 1985 indgåede forlig findes efter mødet den 25. apr. 1985  

 og det senere passerede at være bortfaldet.
Efter syns- og skønserklæringen, som voldgiftsretten kan tiltræde, er  

 hovedårsagen til de opståede skader manglende stabilitet på grund af  

 manglende forankring af vægge og manglende modhold.
Der er ikke af det  

 indklagede arkitekt- og ingeniørfirma foretaget stabilitetsberegninger.
 Uanset at det på projekteringstidspunktet måske er forekommet, at der ikke  

 foretages stabilitetsberegninger ved et byggeri som det foreliggende finder  

 voldgiftsretten, at den projekterede ingeniør i forbindelse med  

 projekteringen burde have taget stilling til den nødvendige afstivning i  

 byggeriet, hvilket også ville være i overensstemmelse med de sædvaner der var  

 gældende på projekteringstidspunktet.
 Det indklagede arkitekt- og ingeniørfirma findes herefter at have pådraget  

 sig ansvar for byggeriet påførte skade.
 Der findes ikke at påhvile en entreprenør nogen pligt til at foretage  

 selvstændige overvejelser om byggeriets stabilitet.
 Herefter og da de i syns- og skønserklæringen nævnte mindre væsentlige  

 årsager i forhold til hovedårsagen til manglerne ved byggeriet findes at være  

 bagatelagtige, frifindes det indklagede bo for medansvar for de skete skader.
Efter det foreliggende, herunder syns- og skønsmandens erklæring og  

 forklaring i retten, findes udgangspunktet for udbedringsomkostninger at  

 måtte tages i licitationsresultatet.
I overensstemmelse med det i den seneste  

 syns- og skønserklæring anførte sammenholdt med syns- og skønsmandens  

 forklaring findes de samlede udbedringsomkostninger dog at burde reduceres  

 med 901.000 kr. med tillæg af moms eller 1.126.250 kr.
Beløbet 901.000 kr.  

 fremkommer som summen af de i skønsmandens svar på tillægsspørgsmål 4 under  

 1-8 anførte beløb, 70% af de i samme svar nævnte 270.000 kr. og  

 omkostningerne til klageren 100.000 kr.
Herudover finder voldgiftsretten ikke  

 der er grundlag for reduktion.
Det bemærkes, at rentedekorten i  

 voldgiftsrettens tilkendegivelse af 28. aug. 1992 forudsatte betaling inden  

 den 24. sep. 1992.
 Der tilkommer herefter klageren 3.873.750 kr. med samt yderligere de  

 påståede 61.730,32 kr. til dækning af udgifterne ved de foretagne nødvendige  

 vedligeholdelsesarbejder, alt med renter som nedenfor bestemt.
 Med hensyn til sagens omkostninger og voldgiftrettens omkostninger  

 forholdes som nedenfor bestemt.
T h i b e s t e m m e s Inden 14 dage fra denne kendelses modtagelse betaler indklagede A1  

 Arkitekt- og ingeniørkontor til klageren K Boligselskab 3.935.480,32 kr. med  

 tillæg af sædvanlig procesrente fra den 6. jun. 1989 af 61.730,32 kr. og af  

 hele beløbet fra den 24. sep. 1992.
 Det indklagede konkursbo entreprenør A2 /ved kurator advokat B frifindes.
 Inden samme frist betaler Arkitekt- Ingeniørkontoret til klageren 45.413  

 kr. til delvis dækning af klagerens omkostninger til syn og skøn samt i  

 sagsomkostninger 80.000 kr.
 I forholdet mellem klageren og det indklagede bo hæves sagens  

 omkostninger.
 De med voldgiftsrettens behandling af sagen forbundne omkostninger betales  

 i det indbyrdes forhold 1/3 af klageren og 2/3 af det indklagede Arkitekt- og  

 Ingeniørkontor.
København, den 26. januar 1993 Esben Kirkegaard Vagn Rasmussen Per Dibbern Johansen p.v.c.
