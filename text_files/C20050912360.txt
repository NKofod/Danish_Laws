Vejledning  

 om erstatning ved dødsfald Afsnit I INDLEDNING  OM DØDSFALD SOM FØLGE AF EN  

 ARBEJDSSKADE Vejledningen vedrører  

 behandling af arbejdsbetingede eller formodede arbejdsbetingede dødsfald og  

 de  

 ydelser, der kan komme til udbetaling efter loven, hvis dødsfaldet anerkendes  

 som en arbejdsskade.
 Vejledningen er tænkt som en  

 hjælp til sagsbehandleren, der afgør arbejdsskadesagen, men kan også anvendes  

 af andre, der arbejder med arbejdsskadesager.
Vejledningen er en revision  

 af tidligere vejledning.
Vejledningen relaterer til lov nr. 423 af 10. juni  

 2003 om arbejdsskadesikring og er søgt opdateret i forhold til de punkter,  

 som  

 er berørt af arbejdsskadereformen.
På visse områder er der en forskel mellem  

 ny  

 og gammel lov.
De områder er forsøgt beskrevet i teksten de relevante steder.
 Vejledningen er også søgt  

 præciseret på en række punkter, blandt andet så det mere tydeligt fremgår,  

 hvordan et dødsfald anmeldes, og hvem der anmeldes til.
Afsnit II ARBEJDSSKADEREFORMEN Den 1. januar 2004 trådte den  

 nye arbejdsskadelov i kraft.
Se eventuelt  

  

 www.ask.dk  

  

 for yderligere information.
 Arbejdsskadereformen påvirker  

 også arbejdsbetingede dødsfald i et vist omfang, men der er ikke sket en  

 ændring i vurderingen af bestemmelserne om overgangsbeløb og erstatning for  

 tab  

 af forsørger.
2.1. Frister og en samlet  

 afgørelse I lovens § 16 og § 39 findes  

 principperne for en samlet afgørelse.
Bestemmelserne fastslår, at  

 Arbejdsskadestyrelsen  

 i videst mulig omfang skal træffe en samlet afgørelse, som enten indeholder  

 en  

 afvisning eller, hvis sagen kan anerkendes, afgørelse om både anerkendelse og  

 de ydelser efter loven, som tilskadekomne og efterladte vil kunne gøre krav  

 på.
For sager om arbejdsbetingede  

 dødsfald skal der træffes afgørelse om anerkendelse, overgangsbeløb og  

 forsørgertabserstatning til de efterladte.
Der træffes kun afgørelse om  

 særlig  

 godtgørelse i særlige tilfælde, se nedenfor under afsnit 7.
Har en ulykke medført døden,  

 og kan ulykken ikke anerkendes som en arbejdsulykke, skal  

 Arbejdsskadestyrelsen  

 træffe afgørelse herom senest 3 måneder efter, at Arbejdsskadestyrelsen har  

 modtaget anmeldelsen.
Dette følger af lovens § 39, stk. 1.
Er tilskadekomne afgået ved  

 døden efter 1. januar 2005 på grund af en formodet arbejdsbetinget sygdom  

 efter  

 lovens § 7, stk. 1, nr. 1, om sygdomme på erhvervssygdomsfortegnelsen, og kan  

 dødsfaldet ikke anerkendes som et arbejdsbetinget dødsfald, skal  

 Arbejdsskadestyrelsen også træffe afgørelse herom, jævnfør lovens § 39, stk.  

 1.  

 Fristen er 6 måneder.
For sager, der behandles efter § 7, stk. 1, nr. 2, og §  

 7, stk. 2, der skal forelægges Erhvervssygdomsudvalget, gælder alene den i §  

 16, stk. 1, angivne frist på 2 år, se nedenfor.
 Afgår tilskadekomne ved døden  

 efter skadens anmeldelse, finder fristerne i § 39, stk. 1, også anvendelse  

 for  

 meddelelse til de efterladte om, at dødsfaldet ikke er omfattet af loven.
 Har en arbejdsskade medført  

 døden, skal Arbejdsskadestyrelsen inden for 1 år efter sagens anmeldelse  

 træffe  

 afgørelse om, hvorvidt de efterladte er berettiget til overgangsbeløb ved  

 dødsfald, erstatning for tab af forsørger og godtgørelse til efterladte,  

 jævnfør § 16, stk. 1, jævnfør § 16, stk. 2. For sager, som skal forelægges  

 Erhvervssygdomsudvalget, gælder dog en frist på 2 år.
2.2. Det nye ulykkesbegreb Med arbejdsskadereformen blev  

 der indført en ny definition af ulykkesbegrebet i § 6:  

  

 Ved en ulykke forstås efter denne lov en personskade forårsaget af en  

 hændelse eller en påvirkning, der sker pludseligt eller inden for 5 dage.
 Det nye ulykkesbegreb finder  

 også anvendelse på dødsulykker efter 1. januar 2004.
2.3.  

 Erhvervssygdomsfortegnelsen Den 1. januar 2005 trådte den  

 nye erhvervssygdomsfortegnelse i kraft.
Denne fortegnelse finder også  

 anvendelse på formodede arbejdsbetingede sygdomme, som har medført døden, og  

 som anmeldes den 1. januar 2005 eller senere.
2.4. Særlig godtgørelse til  

 nærtstående i forbindelse med dødsfald Med arbejdsskadereformen blev  

 der indført en ny ydelse til særligt nærtstående pårørende til den afdøde,  

 hvor  

 døden er forvoldt forsætligt eller ved grov uagtsom handling, se afsnit 7.
2.5. Afløsningsbeløb og  

 forsørgertabserstatning til folkepensionister Efter tidligere lovs § 36,  

 stk. 4 og 5, blev en løbende månedlig ydelse ved det fyldte 65. eller 67. år  

 afløst af et engangsbeløb på henholdsvis 4 og 2 gange den årlige ydelse (det  

 såkaldte afløsningsbeløb). Dette afløsningsbeløb er afskaffet ved reformen.
 Samtidig er muligheden for at  

 tilkende erstatning for tab af forsørger for personer, der på tidspunktet for  

 ægtefællens død har opnået ret til folkepension, bortfaldet.
Afsnit III ANMELDELSE AF DØDSFALD Dødsfald er omfattet af lov  

 om arbejdsskadesikring, når det er en følge af en arbejdsskade.
 Dødsfald er omfattet af  

 reglerne i lovens § 5-7 om anerkendelse af ulykkestilfælde og  

 erhvervssygdomme.
3.1. 48 timers anmeldefrist   

 telefonnummer 20 42 63 97 Anmeldereglerne i § 31, stk.  

 4, angiver, at Arbejdsskadestyrelsen inden 48 timer skal underrettes om  

 dødsfald, der kan være forårsaget af en arbejdsskade, herunder ethvert  

 dødsfald  

 indtruffet på en arbejdsplads.
Underretning om dødsfaldet  

 skal finde sted, selvom den arbejdsskade, der kan have medført dødsfaldet,  

 allerede er anmeldt eller skal anmeldes.
Anmeldelse haster, da  

 Arbejdsskadestyrelsen hurtigst muligt efter dødsfaldet skal have mulighed for  

 at tage stilling til, om der skal foretages obduktion.
Obduktionen foretages  

 i  

 de tilfælde, hvor der er tvivl om, hvorvidt det er arbejdsskaden, der er  

 dødsårsagen.
Hvis efterladte modsætter sig  

 obduktion, skal dette respekteres.
Sagen skal da afgøres på grundlag af de  

 lægelige akter, som det vil være muligt at indhente, se nedenfor under afsnit  

 3.3.
3.2. Anmeldepligt Det er arbejdsgiveren, der  

 har pligt til at anmelde arbejdsulykker.
Det gælder også arbejdsulykker, hvor  

 tilskadekomne afgår ved døden.
De nærmere regler om anmeldelse af  

 arbejdsulykker er beskrevet i bekendtgørelse nr. 931 af 5/11/2003.
 Læger og tandlæger har pligt  

 til at anmelde arbejdsbetingede eller formodede arbejdsbetingede dødsfald.  

 Dette følger af bekendtgørelse nr. 950 af 26/11/2003 om lægers og tandlægers  

 anmeldepligt.
For værnepligtige gælder, at  

 anmeldepligten påhviler den afdeling eller det tjenestested, hvor den  

 tilskadekomne forrettede tjeneste, da tjenesteskaden skete eller blev  

 konstateret.
Dette følger af bekendtgørelse nr. 952 af 26/11/2003.
3.3. Anmeldelse gennem  

 politiet Det er ofte politiet, som  

 underretter styrelsen om arbejdsbetingede dødsfald.
Politiet får kendskab til  

 dødsfald ved anmeldelsen fra hospitalerne eller fra Arbejdstilsynet, som også  

 skal underrettes om dødsfald.
Anmoder Arbejdsskadestyrelsen  

 om en obduktion til fastlæggelse af dødsårsagen, sørger politiet for det  

 videre  

 arbejde med begæringserklæring om obduktion.
Politiet sørger også for, at  

 liget  

 bliver transporteret til et landets 3 retsmedicinske institutter, som ligger  

 i  

 henholdsvis Århus, Odense og København.
Det er ikke tilstrækkeligt med en  

 hospitalsobduktion, da der oftest skal udtages særlige prøver til  

 fastlæggelse af dødsårsagen.
Obduktion bliver kun begæret,  

 hvis der er tvivl om dødsårsagen, og der samtidig er efterladte, som vil være  

 berettigede til ydelser efter loven, hvis dødsfaldet bliver anerkendt som en  

 arbejdsskade.
Politiet er ved anmeldelsen behjælpelig med afklaring af disse  

 spørgsmål.
 Hvis efterladte modsætter sig  

 obduktion, skal politiet oplyse efterladte om, at Arbejdsskadestyrelsen i så  

 fald er nødt til at træffe afgørelse på et grundlag, som måske ikke er  

 tilstrækkeligt (processuel skadesvirkning). Det kan betyde, at dødsfaldet vil  

 blive afvist som arbejdsbetinget, og at efterladte muligvis mister nogle  

 ydelser, som denne ellers ville være berettiget til.
Afsnit IV ANERKENDELSE Dødsfald kan være forårsaget  

 af såvel et ulykkestilfælde som en erhvervssygdom.
 En erhvervssygdom er som  

 hovedregel en sygdom, der opstår efter længere tids udsættelse for skadelige  

 påvirkninger, mens et ulykkestilfælde indtræder pludseligt eller ved en  

 påvirkning af højst 5 dages varighed.
4.1. Retsvirkninger Retsvirkningerne i loven  

 gælder fra den dag, hvor ulykken indtraf, eller den påvirkning af højst 5  

 dages  

 varighed, der har forårsaget ulykken, ophører, medmindre andet er fastsat i  

 loven.
 For  

  

 arbejdsbetingede dødsulykker  

  

 gælder således, at retsvirkninger  

 gælder fra den dag, ulykken indtraf, også selvom døden indtraf på et senere  

 tidspunkt.
Er ulykken allerede anmeldt,  

 før tilskadekomne afgår ved døden, afsluttes ulykkessagen med henlæggelse, da  

 ydelser efter loven (godtgørelse for varigt mén, erstatning for tab af  

 erhvervsevne  

 og fremtidige behandlingsudgifter) er personlige ydelser, der ikke falder i  

 arv.
Der oprettes i stedet en dødssag med henblik på en anerkendelse af  

 dødsfaldet som arbejdsrelateret.
 For erhvervssygdomme gælder  

 retsvirkningerne i loven fra den dag, hvor sygdommen anmeldes, medmindre  

 andet  

 er fastsat i loven.
 For  

  

 dødsfald, der skyldes en erhvervssygdom  

  

 , gælder således, at  

 retsvirkningerne gælder fra den dag, erhvervssygdommen blev anmeldt.
Er erhvervssygdommen allerede  

 anmeldt, før tilskadekomne afgår ved døden, afsluttes erhvervssygdomssagen  

 med  

 henlæggelse på samme måde som ulykkessagerne.
Der oprettes en ny sag på  

 dødsfaldet, men med samme skadesdato som den allerede anmeldte  

 erhvervssygdom.
Skadedato/retsvirkninger Dødsulykke, hvor døden  

 indtræffer med det samme Skadedato = dato for døden Dødsulykke, hvor døden  

 først indtræffer en senere dato Skadedato = dato for  

 ulykken Erhvervssygdomssag, som  

 ikke tidligere er anmeldt Skadedato = anmeldedato Erhvervssygdomssag, som  

 tidligere er anmeldt som en arbejdsbetinget sygdom Skadedato = anmeldedato for  

 den oprindelige sag om erhvervssygdom, som medførte døden 4.2. Samtykke fra efterladte Når styrelsen skal behandle  

 arbejdsskadesagen, vil det være nødvendigt at indhente oplysninger til brug  

 for  

 sagsbehandlingen.
Før disse oplysninger kan indhentes, skal der efter  

 forvaltningsloven foreligge samtykke fra de efterladte.
Hvis de efterladte ikke  

 ønsker, at der rejses arbejdsskadesag, eller hvis der ikke er  

 erstatningsberettigede  

 efterladte, vil styrelsen meddele de berørte parter, at der ikke foretages  

 mere  

 i sagen.
Det vil også ske, selvom der er foretaget obduktion, og selvom de  

 foreliggende oplysninger tyder på, at dødsfaldet kan skyldes en arbejdsskade.
4.3. Bevisbyrderegler Der kan i visse situationer  

 være grundlag for at trække fra i erstatningen hos en tilskadekommen.
Det  

 skyldes, at der kan være nogle private omstændigheder, der gør skaden værre,  

 eksempelvis tobaksrygning.
Der er ikke de samme muligheder for reduktion i  

 erstatningen i dødssager Efter lovens § 12, stk. 1,  

 fastsættes erstatning og godtgørelse efter lovens §§ 1518 på baggrund  

 af  

 arbejdsskadens følger.
Erstatningen og godtgørelsen kan nedsættes eller efter  

 omstændighederne bortfalde, hvis tilskadekomnes aktuelle lægelige eller  

 sociale  

 situation ikke udelukkende kan henføres til arbejdsskaden.
Denne bestemmelse gælder ikke  

 fuldt ud for arbejdsbetingede dødsfald, da tilfældet enten anerkendes eller  

 afvises som en arbejdsskade.
I dødssager anerkendes dødsfaldet som  

 arbejdsbetinget,  

 hvis hændelsen eller påvirkningen med overvejende sandsynlighed har  

 forårsaget  

 dødsfaldet.
I lovens § 12, stk. 2, vendes  

 bevisbyrden om.
Et påvist tab af erhvervsevne, et varigt mén eller en persons  

 død anses derfor for at være en følge af arbejdsskaden, medmindre overvejende  

 sandsynlighed taler imod dette.
Eksempel En tilskadekommen var afgået  

 ved døden.
Døden var forårsaget af en lungesygdom.
Afdøde arbejdede gennem  

 mange år med stoffer, som kunne give tilskadekomne en lungesygdom.
Det var  

 samtidig  

 oplyst, at afdøde var ryger gennem mange år.
 Det er i denne situation  

 nødvendigt at tage stilling til, om det er rygningen eller de arbejdsmæssige  

 påvirkninger, der har forårsaget dødsfaldet.
4.4. Ulykkestilfælde Ved ulykkestilfælde kan selve  

 ulykken eller senere følger af ulykken medføre dødsfald.
Dør tilskadekomne ved selve  

 ulykken, vil dødsfaldet som hovedregel være omfattet af loven.
Der bliver her  

 lagt vægt på, om ulykkens art og omfang (voldsomhed) kan have forårsaget  

 døden.  

 Et fald kan umiddelbart medføre døden, men det kan også være, at  

 tilskadekomne  

 overlever faldet, men senere afgår ved døden.
Det skal da undersøges, hvilken  

 sygdom der er årsag til dødsfaldet, og om denne sygdom er en følge af  

 ulykkestilfældet.
4.4.1. Årsagssammenhæng Der vil ved bedømmelsen også  

 blive lagt vægt på den tidsmæssige sammenhæng.
Generelt kan siges, at jo  

 længere tid der går fra ulykkestilfældet til dødsfaldet, jo mindre  

 sandsynlighed er der for årsagssammenhæng.
Det vil for eksempel være  

 tvivlsomt,  

 om dødsfaldet kan anerkendes, hvis tilskadekomne dør af en blodprop seks  

 måneder efter en ulykke, eller hvis tilskadekomne dør af en hjerneblødning  

 flere år efter et kranietraume.
Selv tilsyneladende oplagte  

 tilfælde skal vurderes, som for eksempel ved meget voldsomme ulykker.
Som  

 hovedregel vil dødsfaldet blive anerkendt som en arbejdsskade, men der er for  

 eksempel ikke tale om en arbejdsskade, hvis årsagen til dødsfaldet utvivlsomt  

 skyldes forhold hos afdøde.
Eksempel En skipper med svært  

 forudbestående forkalkning af hjertets kranspulsårer fik et hjerteanfald og  

 sejlede på grund med sit skib.
Hans besætning forsøgte at genoplive ham, men  

 han døde, inden hjælpen nåede frem.
 Dødsårsagen var hjertestop  

 som følge af forkalkningen af kranspulsåren, hvorfor dødsfaldet ikke kunne  

 anerkendes, selvom skipperen var på arbejde, da hjerteanfaldet indtraf.
Dog kan dødsfaldet efter en  

 konkret vurdering anerkendes som en arbejdsskade, hvis arbejdsforholdene har  

 gjort følgerne værre, netop fordi afdøde er på arbejde.
Der ligger i denne  

 vurdering en forudsætning om, at personen ikke ville være afgået ved døden,  

 hvis ulykken var sket i fritiden, hvor personen ikke var underlagt de forhold  

 på arbejdspladsen, som gjorde følgerne af ulykken værre.
Eksempel En sælger er på vej på  

 kundebesøg.
Sælgeren får en mindre blodprop i benet, og han mister  

 herredømmet  

 over bilen.
Han kører over i den modsatte side af vejbanen, hvorved han  

 rammer  

 en modkørende bilist.
Sælgeren dør på stedet.
Havde afdøde ikke befundet sig  

 i  

 bilen i medfør af sit arbejde, ville blodproppen med altovervejende  

 sandsynlighed ikke have medført døden.
4.4.2. Indirekte følger Et dødsfald, der skyldes en  

 indirekte følge af en arbejdsulykke, vil i enkelte tilfælde kunne anerkendes  

 som en arbejdsskade.
Det gælder for eksempel, hvor  

 tilskadekomne på grund af depression eller ganske ulidelige smerter, der kan  

 relateres til arbejdsskadens følger, senere begår selvmord.
Det kan  

 eksempelvis  

 være soldater eller journalister, der har befundet sig i områder, hvor der  

 har  

 været krigslignende tilstande.
Det kan også være andre personer, som har  

 været  

 udsat for meget voldsomme begivenheder.
4.5. Erhvervssygdomme En erhvervssygdom er typisk  

 forårsaget af en påvirkning igennem længere tid.
De arbejdsbetingede dødsfald  

 skyldes oftest udsættelse for stoffer og påvirkninger, som er egnede til at  

 give lungesygdomme og kræftsygdomme.
4.5.1. Årsagssammenhæng Ved erhvervssygdomme kan  

 vurderingen af årsagssammenhæng mellem den skadelige påvirkning, sygdommen og  

 dødsfaldet ofte være vanskelig, da der for eksempel kan være tale om en  

 langvarig påvirkning af kemiske stoffer, hvis virkninger endnu ikke er fuldt  

 klarlagt.
 Det vil ofte bero på en  

 lægelig vurdering, om døden kan betragtes som en følge af erhvervssygdommen.
Et dødsfald vil for eksempel  

 kunne anerkendes som en arbejdsskade, hvis tilskadekomne har været udsat for  

 asbest og herefter har udviklet lungehindekræft (mesotheliom). Latenstiden  

 for  

 denne type kræftsygdom er meget lang.
Det vil sige, at påvirkningen har  

 fundet  

 sted i 1950erne, 1960erne og 1970erne.
Selvom påvirkningen  

 har fundet sted  

 for mere end 20 år siden, vil sygdomme som disse kunne anerkendes, da der er  

 tale om meget alvorlige sygdomme.
Omvendt vil dødsfaldet ikke  

 kunne anerkendes, hvis tilskadekomne, der har en hjerneskade efter udsættelse  

 for opløsningsmidler, dør af en hjerneblødning.
Efter nuværende lægelig viden  

 kan opløsningsmidler ikke forårsage hjerneblødning.
Det skyldes, at  

 opløsningsmidler angriber hjernevævet, hvilket medfører intellektuel  

 reduktion,  

 men ikke påvirker blodkarrene.
4.5.2. Indirekte følger Et dødsfald, der skyldes en  

 indirekte følge af en anerkendt arbejdsbetinget sygdom, vil i enkelte  

 tilfælde  

 kunne anerkendes som en arbejdsskade.
 Det gælder for eksempel, hvor  

 tilskadekomne, der lider af  

 en anerkendt  

 psykisk sygdom, senere begår selvmord på grund af den psykiske sygdom.
Afsnit V OVERGANGSBELØB 5.1. Generelt Hvis et dødsfald anerkendes  

 som en arbejdsskade, kan der efter lovens § 19 udbetales et overgangsbeløb  

 til  

 en af de efterladte.
Begrebet overgangsbeløb blev  

 indført i arbejdsskadeforsikringsloven af 1. april 1978 og afløste  

 ulykkesforsikringslovens bestemmelser om begravelseshjælp.
Det er hensigten,  

 at  

 overgangsbeløbet skal dække de forskellige udgifter, som et dødsfald  

 medfører,  

 herunder omkostningerne ved begravelsen.
Overgangsbeløbet reguleres  

 hvert år den 1. januar og udgjorde per 1. januar 2005 121.500 kroner.
Det er  

 tilkendelsestidspunktet, der er afgørende for beløbets størrelse.
Beløbet er  

 uafhængigt af såvel afdødes som den berettigedes indtægt.
I forbindelse med et dødsfald  

 kan der kun udbetales overgangsbeløb én gang.
Der udbetales ikke  

 overgangsbeløb, hvis dødsfaldet er en følge af en arbejdsskade før 1. april  

 1978, da ulykkesforsikringsloven ikke indeholder regler om overgangsbeløb.
Se  

 herom under afsnit 8 om ulykkesforsikringsloven.
5.2. Ægtefæller/registrerede  

 partnere Overgangsbeløb udbetales  

 først og fremmest til den efterladte ægtefælle.
Registreret partnerskab  

 sidestilles med ægteskab.
Det er en betingelse, at ægtefællerne levede  

 sammen,  

 da dødsfaldet indtraf.
Separation, hvor ægtefællerne levede faktisk adskilt,  

 udelukker således, at der udbetales overgangsbeløb.
Se, § 19, stk. 1.
 Herudover kræves det, at  

 ægteskabet var indgået før arbejdsskadens indtræden, jævnfør stk. 1, eller,  

 hvis ægteskabet først er indgået efter arbejdsskadens indtræden, at  

 ægteskabet  

 har bestået 2 år ved dødsfaldets indtræden, jævnfør § 19, stk. 2.
 Oplysninger om den efterladte  

 ægtefælle med videre indhentes fra den skifteret, hvor boet bliver behandlet.  

 Er der tvivl om samlivets beståen, kan der endvidere indhentes oplysninger  

 fra  

 folkeregistret.
5.3. Samlevende Hvis afdøde ikke var gift,  

 men levede i et ægteskabslignende forhold, kan den efterladte samlever få et  

 overgangsbeløb, hvis parterne levede sammen på tidspunktet for  

 arbejds-skadens  

 indtræden og samlivet havde bestået mindst 2 år på tidspunktet for  

 dødsfaldets  

 indtræden, jævnfør § 19, stk. 3.
 Ved et ægteskabslignende  

 forhold forstås et forhold, der vil kunne føre til ægteskab eller registreret  

 partnerskab ifølge dansk lovgivning.
Der kan ikke dispenseres fra  

 kravet om 2 års samliv.
Hvis samlivet har bestået i mindre end 2 år, kan der  

 ikke tilkendes overgangsbeløb efter § 19, stk. 3, men eventuelt efter § 19,  

 stk. 4, jævnfør nedenfor.
 Oplysninger om samlivets  

 længde indhentes fra folkeregistret, og det er normalt kun perioder med  

 fælles  

 folkeregisteradresse, der kan tages i betragtning ved vurderingen af, om der  

 kan tilkendes overgangsbeløb efter stk. 3. En person, der er berettiget til  

 overgangsbeløb efter § 19, stk. 1-3, kan også være berettiget til erstatning  

 for tab af forsørger efter § 20.
5.4. Andre efterladte   

 økonomisk afhængighed Hvis afdøde ikke efterlader  

 sig personer, der er berettigede til overgangsbeløb efter § 19, stk. 1-3, kan  

 der under særlige omstændigheder udbetales et overgangsbeløb til en anden  

 efterladt person efter § 19, stk. 4.
De særlige omstændigheder,  

 der kan berettige til udbetaling af overgangsbeløb i disse tilfælde, kan  

 være,  

 at der mellem afdøde og den efterladte har bestået et økonomisk  

 afhængighedsforhold.
Som udgangspunkt vil statuering af en sådan økonomisk  

 afhængighed kræve, at afdøde havde fælles bopæl med den efterladte.
En anden efterladt kan for  

 eksempel være en samlever, hvis samlivet med afdøde har været af under 2 års  

 varighed.
Der skal dog noget særligt til.
Fælles børn eller fælles køb af  

 ejerbolig er forhold, der kan tale for, at overgangsbeløb udbetales, ligesom  

 et  

 væsentligt bidrag til fælles husholdning, enten i form af naturalier eller  

 kostpenge, kan tale for, at overgangsbeløb ydes.
 Det vil normalt være en  

 betingelse for at tilkende overgangsbeløb til en samlevende, hvor samlivet  

 ikke  

 har bestået i 2 år, at afdøde og den efterladte har etableret deres samliv på  

 en måde, som kan karakteriseres som varig, eksempelvis ved at have fået  

 fælles  

 børn eller investeret i en fælles bolig.
 Andre efterladte efter stk. 4  

 kan være forældre, søskende eller andre familiemedlemmer og nærtstående, der  

 under særlige omstændigheder også kan være berettigede til overgangsbeløb.
 Boede en afdød eksempelvis  

 hos sine forældre og bidrog til husholdningen ved betaling af kostpenge eller  

 terminsudgifter eller ved udførelse af vedligeholdelsesarbejder, kan  

 forældrene  

 være berettigede til et overgangsbeløb, hvis afdødes bidrag har været  

 nødvendigt til opretholdelse af hjemmet.
 Der kan ikke udbetales  

 overgangsbeløb efter stk. 4, fordi en efterladt har afholdt  

 begravelsesudgifterne.
 Hvis der udbetales overgangsbeløb  

 efter § 19, stk. 4, kan der ikke ydes forsørgertabserstatning efter § 20, men  

 eventuelt efter § 22. Se herom i afsnit 6.3. om erstatning til andre.
Afsnit VI FORSØRGERTABSERSTATNING Der er efter loven mulighed  

 for at yde erstatning for tab af forsørger til de efterladte, hvis afdøde har  

 forsørget den eller de efterladte helt eller delvist.
Berettiget til  

 erstatning  

 kan være efterladt ægtefælle, samlever, børn, stedbørn, forældre.
6.1. Efterladt  

 ægtefælle/registreret partner/samlever Hvis efterladt  

 ægtefælle/registreret partner/samlever tilkendes erstatning for forsørgertab,  

 udgør denne erstatning altid 30 procent af afdødes årsløn, jævnfør lovens §  

 20,  

 stk. 2. Erstatningen gives som en tidsbestemt løbende ydelse.
 Ydelsen kan højst fastsættes  

 til 10 år, med mulighed for eventuel forlængelse, jævnfør lovens § 20, stk.  

 2,  

 og § 43.
Ydelsen ophører ved udgangen  

 af den måned, hvor efterladte opnår ret til folkepension.
Der er ikke  

 mulighed  

 for at yde erstatning for tab af forsørger til efterladte, der har opnået ret  

 til folkepension.
Det tidligere afløsningsbeløb er desuden afskaffet med  

 reformen.
 For ulykkestilfælde  

 indtruffet før 1. januar 2004 og erhvervssygdomme anmeldt før 1. januar 2005  

 vil der dog i særlige tilfælde være mulighed for erstatning for tab af  

 forsørger, selvom efterladte har opnået ret til folkepension.  

 Afløsningsbeløbet  

 vil i disse sager også kunne komme til udbetaling, hvis efterladte har fået  

 udbetalt en løbende ydelse og efterfølgende opnår ret til folkepension.
Erstatningen løber fra  

 tidspunktet for dødsfaldet.
Udbetales der i anledning af dødsfaldet  

 efterindtægt  

 (løn efter dødsfaldet), udbetales erstatningen dog først fra udløbet af  

 efterindtægtsperioden.
 Ved vurderingen af, om der  

 skal gives erstatning for tab af forsørger til en efterladt  

 ægtefælle/registreret  

 partner/samlever, skal der foretages et skøn over forsørgertabet.
 Erstatningen fastsættes under  

 hensyn til forsørgelsens omfang og den efterladtes muligheder for at forsørge  

 sig selv, når alder, helbredstilstand, uddannelse, beskæftigelse samt  

 forsørgerforhold og økonomiske forhold tages i betragtning, jævnfør lovens §  

 20, stk. 1.
 Den løbende ydelse  

 bortfalder, hvis efterladte anmoder om kapitalisering eller afgår ved døden.  

 Erstatningen er personlig og falder ikke i arv.
6.1.1. Berettiget til  

 overgangsbeløb Det er en betingelse for at  

 yde forsørgertabserstatning efter § 20, at den efterladte er berettiget til  

 overgangsbeløb efter § 19, stk. 1-3.
6.1.2. Forsørgelse før  

 dødsfaldet Det er yderligere en betingelse,  

 at afdøde forsørgede den efterladte, eller at den efterladte på anden måde  

 har  

 fået sine forsørgelsesmæssige forhold forringet.
Har afdøde været ene om at  

 tjene penge til husstanden, er der ingen tvivl om forsørgelsens omfang.
Det  

 er  

 dog mere sædvanligt, at begge parter i ægteskabet/det registrerede  

 partnerskab/samlivet oppebærer en indkomst ved arbejde, og at begge bidrager  

 til forsørgelsen.
I disse situationer vil der være tale om gensidig  

 forsørgelse.
Tabet af den enes indkomst vil kunne medføre, at efterladtes  

 forsørgelsesmæssige forhold bliver forringet.
Har afdøde haft en meget  

 højere indkomst end efterladte, kan dette tale for forsørgertabserstatning.  

 Har afdøde haft en lavere indkomst end efterladte, kan det tale for at give  

 afslag eller alternativt give erstatning for en kortere periode.
Det er  

 derfor  

 nødvendigt at se indkomsten i relation til andre forhold for at kunne  

 vurdere,  

 om de forsørgelsesmæssige forhold er blevet forringet.
6.1.3. Selvforsørgelse efter  

 dødsfaldet Ved fastsættelsen af  

 erstatningen skal der tages hensyn til den efterladtes muligheder for at  

 forsørge sig selv.
 I denne vurdering indgår den  

 efterladtes alder, helbredstilstand, uddannelse, beskæftigelse samt  

 forsørgerforhold og økonomiske forhold.
6.1.3.1. Alder Efterladtes alder har  

 betydning ved vurderingen af de ressourcer, som efterladte har for at kunne  

 omstille sig.
Er efterladte yngre, er der meget, der taler for, at efterladte  

 ville kunne omstille sig til den nye forsørgelsesmæssige situation ved  

 eksempelvis  

 omskoling til arbejdsmarkedet eller ved salg af bolig eller lignende  

 omstilling.
 Er efterladte derimod omkring  

 50 år eller derover, lempes kravene til omstilling.
Alderen får også indflydelse  

 på længden af den periode, hvor der kan ydes erstatning for tab af forsørger.  

 Hvis den efterladte er yngre, vil der ofte blive givet  

 forsørgertabserstatning  

 i en kortere periode, hvorefter den efterladte skulle have mulighed for kunne  

 forsørge sig selv.
Er den efterladte derimod omkring 50 år eller derover, og  

 har vedkommende ikke tidligere været på arbejdsmarkedet, vil der ofte blive  

 givet forsørgertabserstatning i en længere periode, da den højere alder kan  

 gøre placering på arbejdsmarkedet vanskeligere.
6.1.3.2. Helbredstilstand Et godt helbred hos den  

 efterladte kan tale for, at der kun ydes forsørgertabserstatning i en kortere  

 periode.
Er den efterladte derimod hæmmet i sine erhvervsmuligheder på grund  

 af  

 et svagt helbred, kan der ydes erstatning i en længere periode.
Er den  

 efterladte eksempelvis førtidspensionist, kan der ydes  

 forsørgertabserstatning  

 i en længere periode, selvom den efterladte er yngre.
6.1.3.3. Uddannelse Ved vurderingen indgår  

 efterladtes evne til at skaffe sig indtægt.
Har efterladte en uddannelse, som  

 det må kunne forventes, at efterladte vil kunne gør brug af, indgår  

 efterladtes  

 uddannelsesmæssige status i vurderingen.
 Har den efterladte ingen  

 uddannelse, og er vedkommende ung eller yngre, kan der typisk ydes  

 forsørgertabserstatning  

 i den periode, den efterladte behøver til at få en uddannelse.
 Har efterladte ingen  

 uddannelse, og er vedkommende ældre, lempes vurderingen af, hvor meget det  

 kan  

 kræves, at efterladte uddanner sig, for at kunne forsørge sig selv.
6.1.3.4. Beskæftigelse Er den efterladte i  

 beskæftigelse på skadetidspunktet, vil omfanget og arten af beskæftigelsen  

 blive vurderet, herunder også, hvor meget efterladte får udbetalt i løn.
 Arbejder den efterladte  

 eksempelvis kun på deltid, vil det blive overvejet, om den efterladte har  

 mulighed for at påtage sig arbejde på fuld tid og derved forsørge sig selv.
6.1.3.5. Forsørgerpligt Hvis den efterladte har  

 forsørgelsespligt over for andre, skal der tages hensyn til dette.
Omfanget  

 af  

 forsørgelsespligten vil blive vurderet, herunder børnenes alder, antallet af  

 børn og børnenes eventuelle særlige pasningsbehov.
6.1.3.6. Økonomiske forhold De økonomiske forhold, der  

 indgår i vurderingen, er afdødes indtægtsforhold, den efterladtes indtægts-  

 og  

 formueforhold, herunder hvordan formuen er anbragt, og hvilket afkast formuen  

 giver.
Størrelsen og arten af  

 udbetalinger som følge af dødsfaldet, eksempelvis fra forsikringer, tillægges  

 også betydning.
I vurderingen indgår tillige, hvilke udgifter den efterladte  

 har, for eksempel boligudgifter og faste udgifter i øvrigt.
 Arbejdsskadestyrelsen vil  

 derfor ofte bede den efterladte om et budget over indtægter og udgifter.
6.1.3.7. Særligt om  

 erhvervssygdomme Hvis døden skyldtes en  

 erhvervssygdom, der havde medført en indtægtsnedgang i årene umiddelbart  

 forud  

 for dødsfaldet, skal vurderingen af, om der foreligger et forsørgertab, ske  

 på  

 grundlag af oplysninger om indtægtsforholdene, før sygdommen medførte en  

 indtægtsnedgang.
6.1.3.8. Tjenestemænd Hvis afdøde var tjenestemand  

 og dødsfaldet skyldes tilskadekomst i tjenesten, vil den efterladte få  

 tilskadekomstpension efter reglerne i tjenestemandspensionsloven.
Pensionen  

 vil ofte give den efterladte en så stor indtægt, at der ikke tilkendes  

 forsørgertabserstatning.
6.1.3.9. Formueforhold Hvis den efterladte har  

 væsentlig formue, lægges der vægt på, hvordan formuen er anbragt.
 Er formuen anbragt i fast  

 ejendom, der bruges til familiens egen beboelse, er dette normalt ikke til  

 hinder for, at der kan tilkendes erstatning, hvis betingelserne i øvrigt er  

 opfyldt.
 Er formuen derimod anbragt i  

 værdipapirer, udlejningsejendomme eller lignende, der giver afkast, vil  

 afkastets størrelse blive vurderet og indgå i vurderingen af den efterladtes  

 økonomiske forhold.
6.1.3.10. Varighed af  

 forsørgertabserstatningen Erstatningen gives i en  

 tidsbestemt periode, der fastsættes i hele år.
Perioden kan ved afgørelsen  

 højst fastsættes til 10 år, jævnfør § 20, stk. 2. Perioden kan forlænges ud  

 over de 10 år, hvis de almindelige betingelser for genoptagelse er opfyldt.  

 Forlængelse ud over de 10 år forudsætter dog, at der enten er tale om  

 alvorlig  

 sygdom, høj alder eller tilsvarende forhold.
 Hvis afdøde modtog løbende  

 erstatning for tab af erhvervsevne, løber erstatningen for tab af forsørger  

 fra  

 den 1. i måneden efter dødsfaldet.
 Ved genoptagelse af sagen kan  

 perioden for erstatning for tab af forsørger forlænges, jævnfør nærmere under  

 afsnit 8 om genoptagelse.
 I de situationer, hvor der  

 gives erstatning til den efterladte, fastsættes perioden som udgangspunkt  

 typisk til:
-  

 	  

 2-3 års  

 omstillingsydelse -  

 	  

 5 år - en periode,  

 hvor den efterladte har mulighed for at forbedre sin situation -  

 	  

 10 år - hvis den  

 efterladte er cirka 50 år eller derover, er hjemmegående og uden uddannelse  

 eller er alvorligt syg Det skal dog understreges, at  

 forsørgertabserstatning kan tilkendes for andre perioder end de nævnte, da  

 afgørelsen i hvert enkelt tilfælde beror på en konkret vurdering af  

 forholdene.
6.1.3.11. Praksis  ingen  

 erstatning Eksempel Afdøde og den efterladte  

 havde stort set samme indtægt, og den efterladte havde ikke  

 forsørgelsesforpligtelser  

 over for børn eller væsentlige boligudgifter.
Der blev ikke tilkendt  

 forsørgertabserstatning.
Eksempel Afdøde havde tjent cirka  

 250.000 kr. årligt, og den efterladte tjente cirka 135.000 kr. årligt.
Der  

 blev  

 udbetalt forsikringer på omkring 2.000.000 kr.
Der var 2 børn på 14 og 17 år.  

 Der blev ikke tilkendt forsørgertabserstatning, da den efterladte i fremtiden  

 kunne opnå et betydeligt formueafkast, der kunne opveje tabet af forsørgeren.
6.1.3.12. Praksis  2-3 års  

 omstillingsydelse I tilfælde, hvor afdøde og  

 efterladte stort set tjente det samme, men hvor dødsfaldet medfører  

 eksempelvis  

 en ændret boligsituation, vil der kunne udbetales 2-3 års omstillingsydelse.  

 Den efterladte får således en periode til at tilpasse sig de ændrede forhold  

 og  

 kan for eksempel flytte til en mindre bolig og derved få nedbragt  

 boligudgifterne.
Eksempel En 50-årig enkemand, der  

 tjente lidt mindre end afdøde, og som havde store terminsudgifter, fik  

 erstatning i 2 år.
Eksempel Afdøde tjente cirka 300.000  

 kr. årligt og den efterladte cirka 180.000 kr. årligt.
Der blev udbetalt  

 forsikringer på i alt 360.000 kr.
Der var 1 barn på 8 år.
Der blev tilkendt 3  

 års ydelse.
6.1.3.13. Praksis  5 års  

 udvidet omstillingsydelse I tilfælde, hvor den afdødes  

 indtægt har været væsentligt større end den efterladtes indtægt, og hvor der  

 er  

 mindreårige børn og måske et hus, kan der tildeles 5 års udvidet  

 omstillingsydelse.
Eksempel En 32-årig sygeplejerske  

 havde en indtægt på 189.000 kr. årligt, mens afdøde havde tjent 245.000 kr.  

 årligt.
Der var 3 hjemmeboende børn.
Enken blev tilkendt 5 års ydelse  

 svarende  

 til det tidspunkt, hvor børnene alle ville være 12-14 år eller derover, og  

 hvor  

 hun så havde mulighed for at forøge sin arbejdstid.
Eksempel Afdøde havde tjent cirka  

 265.000 kr. årligt.
Den efterladte var 25 år og levede af  

 arbejdsløshedsdagpenge.  

 Der blev udbetalt forsikringer på i alt 280.000 kr.
Der var 2 børn på 2 og 5  

 år.
Der blev tilkendt forsørgertabserstatning i 5 år.
6.1.3.14. Praksis  10 års  

 ydelse I tilfælde, hvor der har  

 foreligget en meget stor økonomisk afhængighed af afdøde, og hvor den  

 efterladte er uden uddannelse og over cirka 50 år, eller hvor den efterladtes  

 helbredstilstand er dårlig, gives der erstatning i 10 år med mulighed for  

 forlængelse frem til det tidspunkt, hvor den efterladte fylder 65 år/67 år.
Eksempel Afdøde havde haft en årlig  

 indtægt på cirka 200.000 kr.
Den efterladte var 53 år og havde ikke været på  

 arbejdsmarkedet i lang tid.
Der blev udbetalt forsikringer på i alt 50.000  

 kr.  

 Der blev givet forsørgertabserstatning i 10 år.
Eksempel Den efterladte var 35 år og  

 førtidspensioneret af helbredsmæssige årsager.
Der var 2 børn på 8 og 10 år,  

 og  

 den efterladte havde terminsudgifter til ejerbolig.
Der blev udbetalt  

 forsikringer på i alt 280.000 kr.
Der blev givet forsørgertabserstatning i 10  

 år.
Eksempel Afdøde var død som følge af  

 en erhvervssygdom.
Inden arbejdsskaden havde afdøde tjent 280.000 kr. årligt.  

 Da dødsfaldet indtraf, var han overgået til førtidspension på grund af  

 arbejdsskaden.
Den efterladte modtog også førtidspension og havde  

 terminsudgifter til ejerbolig.
Der blev ydet forsørgertabserstatning i 10 år,  

 fordi afdødes forhold forud for sygdommens indvirkning på hans indtægt blev  

 lagt til grund ved vurderingen af, om der forelå et tab af forsørger.
6.1.3.15. Anden varighed af  

 ydelsen Efter en konkret vurdering  

 kan ovenstående hovedregler fraviges, og der kan fastsættes en anden varighed  

 af ydelsen.
 Hvis den efterladte  

 eksempelvis er under uddannelse, kan ydelsen udbetales, indtil uddannelsen er  

 afsluttet.
Eksempel Den efterladte var 31 år  

 gammel og studerende uden indtægter ud over SU.
Der var 1 spædbarn i  

 ægteskabet.
Afdøde havde tjent cirka 200.000 kr. årligt.
Der blev ikke  

 udbetalt  

 forsikringer i anledning af dødsfaldet.
Den efterladte blev tilkendt  

 forsørgertabserstatning i 3 år svarende til det tidspunkt, hvor hun  

 forventede  

 at afslutte sin uddannelse.
6.1.3.16. Kapitalisering af  

 den løbende ydelse Erstatning for tab af  

 forsørger gives altid som en løbende ydelse, jævnfør § 20, stk. 2. Denne  

 ydelse  

 er skattepligtig, og der skal betales indkomstskat af ydelsen.
 Forsørgertabserstatning, der  

 ydes efter § 20, kan kapitaliseres efter ansøgning, jævnfør afsnit 10. Det  

 kapitaliserede beløb er skattefrit.
Ved kapitalisering af  

 erstatning for tab af erhvervsevne gælder, at tilskadekomne ikke kan få  

 kapitaliseret  

 erstatningen, hvis tilskadekomne er fyldt 63 år.
Denne bestemmelse gælder  

 ikke  

 efterladte, som derfor kan få kapitaliseret forsørgertabserstatningen på et  

 hvilket som helst tidspunkt, inden ydelsen ophører.
6.1.3.17. Når efterladte  

 fylder 65 år (67 år for personer født før 1. juli 1939) Fra udgangen af den måned,  

 hvor den erstatningsberettigede fylder 65 år/67 år, ophører ydelsen, jævnfør  

 §  

 20, stk. 4.
 Personer, der er fyldt 65  

 år/67år, har ikke ret til erstatning for tab af forsørger.
6.1.3.17.1. Tidligere lov Efterladte, der får tilkendt  

 forsørgertab efter tidligere lov, har i visse situationer ret til et  

 afløsningsbeløb.  

 Der er desuden også mulighed for at tilkende forsørgertab, selvom efterladte  

 er  

 folkepensionist.
6.1.3.18. Nyt ægteskab Ydelsen bortfalder ikke i  

 tilfælde af nyt ægteskab.
6.2. Erstatning for tab af  

 forsørger til afdødes egne børn og adoptivbørn Afdødes børn har efter lovens  

 § 21 ret til en årlig løbende ydelse på 10 procent af afdødes årsløn.  

 Erstatningen løber til barnets fyldte 18. år.
 Adoptivbørn sidestilles med  

 egne børn.
6.2.1. Afdødes forsørgerpligt Afgørende for barnets krav på  

 erstatning for tab af forsørger er det retlige forsørgelsesgrundlag.
Hvis afdøde efter lov om  

 aktiv socialpolitik havde forsørgelsespligt over for barnet, er der krav på  

 erstatning for tab af forsørger.
Det betyder, at fællesbørn, børn født uden  

 for  

 ægteskab, adoptivbørn og ufødte børn, hvor faderskabet efterfølgende  

 tillægges  

 afdøde, har ret til erstatning, mens stedbørn og bortadopterede børn ikke har  

 ret til erstatning efter § 21.
Ydelsen til børn under 18 år  

 er ikke indtægtsbestemt.
Ydelsen løber fra dødsfaldet, medmindre der i  

 anledning af dødsfaldet udbetales efterindtægt.
Hvis det er tilfældet,  

 udbetales ydelsen først fra udløbet af efterindtægtsperioden.
6.2.2. Forlængelse ved  

 uddannelse Er barnet ved det fyldte 18.  

 år under uddannelse, kan ydelsen forlænges til uddannelsens afslutning, dog  

 længst indtil det fyldte 21. år.
Alle former for uddannelse giver ret til  

 forlængelse, det vil sige både boglig og faglig uddannelse.
 Hvis barnet på tidspunktet  

 for dødsfaldet er fyldt 18 år, men er under uddannelse, kan ydelsen udbetales  

 under den resterende del af uddannelsen, dog højst indtil det fyldte 21. år.
 Der skal dog foretages en  

 skønsmæssig vurdering af forsørgertabet.
6.2.2.1. Indtægtsbestemt  

 ydelse Der skal foretages en konkret  

 vurdering af den unges indtægts- og udgiftsforhold, hvor det blandt andet  

 indgår, om den unge er ude- eller hjemmeboende, størrelsen af  

 transportudgifter  

 med videre.
 Arbejdsskadestyrelsen vil  

 derfor som udgangspunkt bede om et budget over indtægter og udgifter.
Hvis barnet ikke har andre  

 indtægter end SU, udbetales der erstatning.
Der kan dog være forhold i den  

 konkrete sag, der taler for, at der ikke skal ydes erstatning, eksempelvis  

 hvis  

 efterladte har fået udbetalt meget store erstatningssummer på grund af  

 dødsfaldet.
Der ydes som udgangspunkt  

 ikke erstatning, hvis indtægten overstiger niveauet for den årlige SU for  

 udeboende med mere end det dobbelte.
Det betyder, at indtægtsgrænsen for  

 tiden  

 (år 2005) er på omkring 100.000 kr. årligt.
Der kan dog være forhold i den  

 konkrete sag, der taler for, at der alligevel skal gives erstatning, for  

 eksempel hvis efterladte har egne børn.
6.2.3. Mange børn Ydelsen er som nævnt 10  

 procent af afdødes årsløn.
Procenten nedsættes dog, jævnfør § 21, stk. 4,  

 hvis  

 de samlede børneydelser udregnes til mere end 50 procent af afdødes årsløn.
I  

 dette tilfælde nedsættes de enkelte ydelser, så de sammenlagt udgør højst 50  

 procent af årslønnen.
Hvis der også udbetales ydelse til en efterladt  

 ægtefælle  

 eller samlever med 30 procent, nedsættes de samlede børneydelser til 40  

 procent  

 af afdødes årsløn.
6.2.4. Eneforsørger Hvis afdøde var eneforsørger,  

 har barnet ret til 20 procent af afdødes årsløn, jævnfør § 21, stk. 2. Samme  

 ret har det barn, der har fået tilkendt 10 procent og herefter mister den  

 anden  

 af sine forældre, uanset af hvilken årsag.
Maksimumbestemmelsen i stk. 4  

 gælder  

 dog også i disse tilfælde.
6.3. Erstatning til andre Efter lovens § 22 kan der  

 under særlige omstændigheder ydes erstatning til andre, som afdøde forsørgede  

 helt eller delvist.
Det er en betingelse for  

 erstatning, at ydelserne til den efterladte ægtefælle og børn efter § 20 og §  

 21 udgør mindre end 70 procent af afdødes årsløn.
Udgør erstatningen 70  

 procent  

 eller mere, vil der ikke kunne udbetales erstatning for tab af forsørger  

 efter  

 § 22.
6.3.1. Samlevere Efterladte samlevere, der  

 ikke har levet sammen med afdøde i mindst 2 år, kan i visse situationer få  

 erstatning efter § 22, hvis der har været tale om hel eller delvis  

 forsørgelse.  

 Der skal som udgangspunkt have bestået et økonomisk afhængighedsforhold og  

 gensidige forpligtelser, eksempelvis fælles børn eller fælles køb af fast  

 ejendom.
Eksempel En samlever på 28 år havde  

 samlevet 1½ år med afdøde, og de havde et fællesbarn på 6 måneder.
De havde  

 købt fælles ejerbolig.
Afdøde havde tjent 200.000 kr. og samleveren 130.000  

 kr.  

 årligt.
Der blev ydet overgangsbeløb efter § 19, stk. 4, og  

 forsørgertabserstatning  

 i 3 år efter § 22.
6.3.2. Forældre og søskende Forældre eller søskende kan  

 få forsørgertabserstatning, hvis det kan dokumenteres, at afdøde forsørgede  

 de  

 efterladte i væsentlig grad.
Forsørgelse af forældre og søskende er ikke  

 almindeligt i Danmark, men forekommer ofte i visse andre lande.
Eksempel En udenlandsk sømand efterlod  

 sin far, der havde fuldmagt til at hæve et månedligt beløb på sønnens konto i  

 udlandet.
Faderen fik 10 procents ydelse i 5 år.
Erstatningen blev udbetalt  

 som  

 et kapitalbeløb.
Der blev ikke ydet overgangsbeløb.
6.3.3. Separeret eller  

 fraskilt ægtefælle En separeret eller fraskilt  

 ægtefælle vil som udgangspunkt ikke være berettiget til erstatning for tab af  

 forsørger.
Har den separerede eller fraskilte ægtefælle fået tilkendt  

 hustrubidrag i en længere periode, kan der dog være grundlag for at få en  

 ydelse  

 svarende til bidraget.
Der kan ikke gives overgangsbeløb, da samlivet ikke  

 bestod ved dødsfaldet.
6.3.4. Stedbørn Da afdødes stedbørn, det vil  

 sige ægtefællens børn, ikke har ret til erstatning efter § 20, vil der være  

 mulighed for at yde dem erstatning efter § 22, hvis de boede sammen med  

 afdøde  

 og den biologiske forælder.
Efter praksis får stedbørn  

 erstatning efter denne bestemmelse på 5 procent af afdødes årsløn.
Der vil  

 dog  

 også være mulighed for at tilkende erstatning på 10 procent, hvis afdøde  

 fuldt  

 ud forsørgede stedbarnet, som havde det været hans biologiske barn.
 Der vil også i denne  

 situation være mulighed for at forlænge ydelsen efter det fyldte 18. år, hvis  

 stedbarnet er under uddannelse.
Afsnit VII SÆRLIG GODTGØRELSE Der kan i særlige tilfælde  

 ske udbetaling af en særlig godtgørelse til pårørende, som stod den afdøde  

 særligt nær.
 Disse tilfælde er  

 situationer, hvor dødsfaldet er forvoldt forsætligt eller ved grov  

 uagtsomhed,  

 og hvor de pårørende på grund af denne adfærd må antages at være udsat for en  

 psykisk lidelse og/eller krænkelse, jævnfør lovens § 23.
7.1. Baggrund Bestemmelsen er indført for  

 at sikre, at den praksis, der gælder inden for erstatningsansvarsloven  

 (voldsoffererstatningsloven), ligeledes kan anvendes i arbejdsskadesager.
Da  

 bestemmelserne er ens, forventes praksis for udbetalingen af godtgørelsen at  

 udvikle sig overensstemmende.
 Har en efterladt mulighed for  

 at få tilkendt godtgørelse ved dødsfald efter reglerne i både  

 erstatningsansvarsloven  

 (voldsoffererstatningsloven) og arbejdsskadesikringsloven, er det  

 arbejdsskadesikringslovens  

 regler, der skal anvendes, jævnfør § 77.
7.2. Betingelser for den  

 særlige godtgørelse Det følger af reglen i § 23,  

 at der  

  

 kan  

  

 udbetales en særlig  

 godtgørelse til de efterladte, som stod afdøde særligt nær, når dødsfaldet er  

 forvoldt forsætligt eller ved grov uagtsomhed.
 Nedenfor er redegjort for de  

 nærmere betingelser, der skal være opfyldt, for at der kan ske udbetaling af  

 den særlige godtgørelse.
7.2.1. Om den afdøde Den afdøde skal være omfattet  

 af arbejdsskadesikringslovens personkreds, jævnfør lovens kapitel 2. Afdøde  

 kan  

 være en lønmodtager eller værnepligtig omfattet af værnepligtsloven, eller  

 det  

 kan være en selvstændig eller en medhjælpende ægtefælle, som har valgt at  

 tegne  

 forsikring.
7.2.2. Kvalificerende  

 omstændigheder Det er de færreste sager,  

 hvor dødsfaldet er krænkende i en grad, der medfører, at der kan ske  

 udbetaling  

 af den særlige godtgørelse.
Dødsfaldet skal give anledning til en særlig  

 lidelse og/eller krænkelse hos de nære efterladte.
 Dette kan eksempelvis være,  

 hvis afdøde har været udsat for fysiske eller seksuelle krænkelser eller  

 mishandlinger i forbindelse med dødsfaldet, hvis døden har været pinefuld,  

 hvis  

 de nære pårørende var til stede, eller hvis de ankom umiddelbart efter.
Der stilles ikke krav om, at  

 den pårørende rent faktisk får en psykisk skade, men dødsfaldet skal have  

 medført en psykisk lidelse og/eller krænkelse, der kan betegnes som en  

 ekstraordinær psykisk belastning.
Denne afklaring vil ske ud fra en vurdering  

 af, om dødsfaldet er egnet til at medføre en psykisk lidelse og/eller  

 krænkelse  

 hos den pårørende, og ikke ud fra en vurdering af, om dette rent medicinsk er  

 sket.
7.2.3. Forsætlig eller groft  

 uagtsom handling Kun handlinger fra en  

 skadevolder, der med forsæt eller ved grov uagtsomhed medfører, at dødsfaldet  

 indtræder, kan medføre en særlig godtgørelse til de efterladte.
Det er ikke  

 tilstrækkeligt, at døden skyldes en simpelt uagtsom handling.
 Manddrab efter straffelovens  

 § 237 vil være en forsætlig handling, som er omfattet af de kriterier, der  

 stilles for tilkendelse af særlig godtgørelse.
Den grove uagtsomhed kan være  

 vold med døden til følge efter samme lovs § 246 eller fremkaldelse af  

 nærliggende fare for eget eller andres liv. (§ 252) Grænsen mellem den groft  

 uagtsomme og den simpelt uagtsomme handling er fastlagt af den almindelige  

 retspraksis, som vil skulle inddrages ved vurderingen af, hvorvidt handlingen  

 er groft uagtsom  og dermed omfattet, eller simpelt uagtsom  og  

 altså uden  

 for bestemmelsens område.
 Ved denne vurdering af  

 skadevolders adfærd vil der især skulle lægges vægt på, om denne har  

 indebåret  

 en indlysende fare for den indtrådte skade (dødsfaldet), ligesom karakteren  

 af  

 den skadevoldende handling vil skulle vægtes.
I undtagelsestilfælde kan  

 Arbejdsskadestyrelsen, hvis der er tvivl om, hvorvidt der er tale om grov  

 eller  

 simpel uagtsom handling, afvente udfaldet af en eventuel retssag.
Er  

 gerningsmanden ikke pågrebet, må Arbejdsskadestyrelsen ud fra sagens  

 oplysninger vurdere, om handlingen kan karakteriseres som grov eller simpel  

 uagtsomhed.
7.3. Hvem kan få den særlige  

 godtgørelse? Det er de pårørende, som stod  

 afdøde særligt nær, der kan få den særlige godtgørelse.
Der kan ud fra samme  

 dødsfald udbetales særlig godtgørelse til flere nære pårørende, men ikke  

 nødvendigvis med samme beløb.
Kravet er, at de pårørende  

 skal være nære.
Det medfører, at ægtefæller, registrerede partnere eller  

 samlevere vil være berettigede, hvis samlivet på tidspunktet, hvor dødsfaldet  

 indtrådte, ikke var ophævet på grund af uoverensstemmelse.
Der stilles ikke  

 krav om, at den efterladte er berettiget til forsørgertabserstatning.
Hjemmeboende børn eller  

 forældre kan også være berettigede, hvis de har et nært forhold til den  

 afdøde.  

 Børn, der ikke eller kun delvis bor hos den afdøde, kan efter en konkret  

 vurdering af tilknytningsgraden til den afdøde være berettigede til  

 godtgørelsen.
Ud fra samme betragtninger kan søskende, bedsteforældre og  

 anden  

 familie til afdøde også i den enkelte sag konkret være berettiget.
 Der kan søges om at få den  

 særlige godtgørelse af pårørende, der føler sig særligt nærtstående til den  

 afdøde, og som ved dødsfaldet har været udsat for psykisk lidelse og/eller  

 krænkelse.
 Arbejdsskadestyrelsen kan  

 også af egen drift tage spørgsmålet om særlig godtgørelse op i forbindelse  

 med  

 behandlingen af afdødes sag.
7.4. Den særlige godtgørelses  

 størrelse Størrelsen af godtgørelsen  

 fastsættes ud fra en samlet vurdering af sagens konkrete omstændigheder.
Her  

 vil karakteren af den skadevoldende handling og den psykiske lidelse og/eller  

 krænkelse, som antages at være påført de nære pårørende, blive tillagt særlig  

 vægt.
Graden af den pårørendes tilknytning til den afdøde og relationen vil  

 ligeledes indgå.
Maksimumbeløbet for den  

 særlige godtgørelse er 100.000 kr.
Dette vil blive udbetalt til de  

 allernærmeste  

 pårørende (ægtefælle/registreret partner/samlever og mindreårige hjemmeboende  

 børn) ved forsætligt drab.
Det er ikke udelukket, at godtgørelsen i  

 ekstraordinært  

 krænkende tilfælde kan fastsættes højere end dette.
 Hvis dødsfaldet er forvoldt  

 ved grov uagtsomhed, vil godtgørelsen normalt blive fastsat til et mindre  

 beløb, idet det dog forudsættes, at der ikke udmåles helt bagatelagtige  

 beløb.
Afsnit VIII GENOPTAGELSE 8.1. Forlængelse af  

 forsørgertabserstatning Arbejdsskadestyrelsen kan  

 undtagelsesvis bestemme, at sagen skal tages op til fornyet vurdering med  

 henblik på eventuel forlængelse af erstatningen for tab af forsørger.
Det kan  

 være nødvendigt i tilfælde, hvor den efterladtes muligheder for at klare sig  

 selv er helt uafklarede.
8.2. Tidsfrist Den efterladte kan kræve  

 spørgsmålet om forsørgertabserstatning taget op til ny vurdering inden for 5  

 år  

 fra modtagelsen af meddelelsen om, at der ikke kan ydes  

 forsørgertabserstatning,  

 eller inden for 5 år efter, at en tilkendt ydelse er ophørt, jævnfør § 43,  

 stk.  

 1.
8.3. Praksis En forlængelse af perioden  

 vil som udgangspunkt kun ske, hvis der er sket en forsørgelsesmæssig  

 forringelse, siden den første afgørelse om forsørgertabserstatningen blev  

 truffet.
 Tjener den efterladte det  

 samme som tidligere, vil der som udgangspunkt ikke blive tale om yderligere  

 forsørgertabserstatning.
Hvis efterladte er blevet  

 tilkendt en ydelse og har måttet opgive at omstille sig, kan der være  

 grundlag  

 for at genoptage spørgsmålet.
Det kan eksempelvis være, når efterladte har  

 været sygemeldt og derfor ikke har haft mulighed for at vende tilbage på  

 arbejdsmarkedet på de vilkår, som Arbejdsskadestyrelsen lagde til grund i  

 afgørelsen.
Det kan også være, at en  

 omskoling til nyt erhverv er trukket ud.
Der vil i de situationer være  

 mulighed  

 for at forlænge ydelsen.
 I tilfælde, hvor en efterladt  

 på 50-55 år får løbende ydelse i 5-10 år, og hvor der ved udløbet af perioden  

 ikke  

 er sket en forbedring af de sociale og økonomiske forhold, kan ydelsen blive  

 forlænget til det fyldte 65. år (67. år, hvis pensionsalderen er 67 år).
Afsnit IX ÅRSLØN 9.1. Hovedregel Årslønnen fastsættes normalt  

 til afdødes samlede arbejdsfortjeneste i året forud for dødsfaldets  

 indtræden,  

 jævnfør lovens § 24, stk. 1.
9.2. Undtagelse I visse tilfælde må årslønnen  

 fastsættes skønsmæssigt, jævnfør § 24, stk. 1, og Arbejdsskadestyrelsens  

 vejledning om fastsættelse af årsløn.
9.2.1. Erhvervssygdomme For personer, der afgår ved  

 døden som følge af en erhvervssygdom, og som gennem de senere år har haft en  

 faldende arbejdsindtægt på grund af sygdommen, skal årslønnen fastsættes på  

 grundlag af indtægten i året forud for sygdommens opståen (sidste år med  

 normal  

 arbejdsindtægt), som opreguleres til dødstidspunktet, jævnfør  

 Arbejdsskadestyrelsens vejledning om fastsættelse af årsløn.
9.2.2. Tidligere anerkendt  

 arbejdsskade I tilfælde, hvor en tidligere  

 anerkendt arbejdsskade har medført døden, er det årslønnen på tidspunktet for  

 arbejdsskaden, der skal anvendes.
Dette gælder, hvad enten den pågældende har  

 fået tilkendt erhvervsevnetabserstatning eller ej.
Afsnit X LØBENDE YDELSE ELLER KAPITALERSTATNING 10.1. Enke/registreret  

 partner/samlever Erstatning til en enke,  

 registreret partner eller samlever ydes altid i form af løbende ydelse.  

 Ydelsen  

 tilkendes for en periode på maksimalt 10 år, jævnfør § 20, stk. 2. For  

 efterladte født den 1. juli 1939 eller senere ophører den løbende erstatning  

 med udgangen af den måned, hvor modtageren fylder 65 år.
For efterladte født  

 før den 1. juli 1939 ophører den løbende ydelse med udgangen af den måned,  

 hvor  

 modtageren fylder 67 år.
 Erstatning kan efter § 27,  

 stk. 3, omsættes til kapitalbeløb efter anmodning fra den  

 erstatningsberettigede.
10.2. Beregning Hvis den efterladte ønsker  

 det, kan den løbende ydelse kapitaliseres, jævnfør § 27, stk. 3  

 (kapitalisering  

 = løbende erstatning ændres til et engangsbeløb). Kapitaliseringen beregnes  

 efter den resterende løbetid for ydelsen.
10.3. Refusionskrav Fastsættes ydelsen til at  

 løbe fra et tidspunkt før erstatningsafgørelsen, kan tilgodehavendet for  

 denne  

 periode ikke udbetales, før kommunen har haft mulighed for at anmelde et  

 eventuelt refusionskrav for perioden, jævnfør § 29, stk. 1.
10.4. Børn Erstatningen til børn ydes  

 altid i form af en løbende ydelse.
Den kan ikke kapitaliseres, da den skal  

 tjene til barnets forsørgelse.
10.5. Andre efterladte Erstatning til andre  

 efterladte efter § 22 udbetales kun sjældent som en løbende ydelse.
Afsnit XI ULYKKESFORSIKRINGSLOVEN Ulykkesforsikringsloven  

 gælder ulykker sket før 1. april 1978.
11.1. Rente efter  

 ulykkesforsikringsloven Hvis en tilskadekommen, der  

 har fået tilkendt rente efter ulykkesforsikringsloven, dør som følge af den  

 sygdom, han er tilkendt rente for, skal dødsfaldet behandles efter  

 ulykkesforsikringslovens regler.
11.2. Enkerente Det er som udgangspunkt kun  

 enker og ikke enkemænd, der har ret til erstatning efter  

 ulykkesforsikringsloven.  

 En enke har ret til en ikke tidsbestemt rente på 30 procent af årslønnen, dog  

 20 procent yderligere de første 2 år efter dødsfaldet.
Renten nedsættes med  

 1/4, når enken fylder 67 år.
Enkens forsørgelsesmæssige forhold har således  

 ikke betydning efter ulykkesforsikringsloven.
Det er ligeledes en  

 forudsætning  

 for retten til erstatning, at ægteskabet er indgået før  

 ulykkestilfældet/erhvervssygdommen,  

 hvilket også medfører, at samlevere ikke kan få erstatning efter  

 ulykkesforsikringsloven.
11.3. Tidligere  

 kapitalisering Hvis tilskadekomne har fået  

 kapitaliseret sin rente helt eller delvist, skal der ske et fradrag i  

 enkerenten.  

 Dette vil meget ofte være tilfældet for rentemodtagere, der er fyldt 67 år,  

 da  

 de på det tidspunkt får adgang til at få renten kapitaliseret.
11.4. Begravelseshjælp Der udbetales ikke  

 overgangsbeløb, men de efterladte har ret til at få udbetalt  

 begravelseshjælp.
Bilag 1 Indholdsfortegnelse:
