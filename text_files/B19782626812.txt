MÅLEINSTRUMENTER MED ELEKTRONIK 1. Generelt Dette direktiv omfatter bestemmelser for godkendelse og justering af  

 justerpligtige elektroniske måleinstrumenter, dvs. måleinstrumenter, hvori  

 måleværdien i den justerpligtige del helt eller delvis overføres eller  

 omformes af elektroniske elementer i instrumentet.
1.1. Instrumentkategorier Elektroniske måleinstrumenter af de forskellige kategorier af  

 justerpligtige måleinstrumenter for de fysiske størrelser: masse, længde,  

 volumen m.v., skal i det omfang, disse kan komme i anvendelse, opfylde  

 almindelige bestemmelser for måleinstrumenter af de pågældende kategorier.
1.2. Godkendelse, justering og periodisk prøvning Justerpligtige elektroniske måleinstrumenter skal godkendes, før de kan  

 justeres og tages i anvendelse.
Godkendelsen gives normalt i form af en  

 typegodkendelse (se pkt. 3).
 Bestemmelserne for justering og periodisk prøvning er fastlagt i punkterne  

 4 og 5.
2. Afgrænsninger inden for måleinstrumentet 2.1. Justerpligtig instrumentdel Den justerpligtige del af instrumentet (kaldet det primære instrument)  

 skal være afgrænset, bl.a. ved fastlæggelse af en eller flere  

 primærangivelser, som alene udgør de legale angivelser.
 Primærangivelserne fastlægges normalt således:
2.2. Ikke-justerpligtigt udstyr De ikke-justerpligtige dele af instrumentet kaldes sekundært udstyr, og de  

 tilhørende angivelser kaldes sekundære angivelser.
Sekundært udstyr skal være galvanisk adskilt fra primært instrument, og  

 den galvaniske adskillelse skal være placeret i det primære instrument.
Dette  

 krav gælder ikke prisudregningsudstyr indbygget i primær regneenhed.
 Signaltransmission fra sekundært udstyr til primært instrument må ikke  

 kunne påvirke primærangivelser.
3. Typegodkendelse Typegodkendelse gennemføres af justervæsenet (Jv) på basis af en  

 undersøgelse og vurdering af:
 Jv kan bestemme, at undersøgelse og prøvning af måleinstrumenter helt  

 eller delvis kan foregå uden for Jv.
3.1. Ansøgning om typegodkendelse Ansøgning fremsendes til Jv på dettes formular nr. 120: ANSØGNING OM  

 GODKENDELSE TIL JUSTERING (i 2 eksemplarer).
 Ansøgeren skal være et firma eller selskab, registreret i Danmark, eller  

 en person med bopæl i landet.
 Ansøgningen skal omfatte et komplet, primært måleinstrument eller  

 målesystem/anlæg (herefter kaldet »instrument«) og kan omfatte  

 forskellige konfigurationer eller størrelser af samme grundinstrument.
3.1.1. Ansøgningen skal indeholde fornøden teknisk dokumentation for de  

 ansøgte instrumenter.
Jv kan efter behov forlange, at dokumentationen  

 forelægges på dansk.
 Den skal være udformet på en systematisk måde og omfatte følgende:
 Denne beskrivelse, suppleret med systemdiagram og/eller tegning, samt  

 foto(s), affattes så den kan danne grundlag for udformningen af Jv's  

 typegodkendelse (»Bekendtgørelse fra justervæsenet«).
 3.1.2. Ansøgningen vedlægges følgende dokumentation:
konstruktionsbeskrivelse og -tegninger beskrivelser og oversigter i form af system- og/eller blokdiagrammer for  

 instrumentet eller dets konfigurationer og angivelser af måletekniske data  

 samt sikkerheds- og kontrolindretninger.
 Der ønskes herudover normalt ikke detaljerede oplysninger om den  

 elektroniske opbygning.
3.2. Tillægsansøgning om typegodkendelse Ændringer af instrumenter kan søges godkendt ved tillægsansøgninger til  

 tidligere indleverede ansøgninger.
Tillægsansøgninger vedrørende  

 instrumenter, som en anden ansøger har ansøgt eller opnået typegodkendelse  

 for, skal være ledsaget af en erklæring fra denne ansøger om akcept af  

 udnyttelsen af hans typegodkendelse.
 3.3. a) Ændringer af et primære instrument uden Jv's godkendelse medfører,  

 at instrumentet ikke længere er omfattet af typegodkendelsen.
3.4. Gyldighedstid for typegodkendelser Typegodkendelser efter nærværende direktiv vil være tidsbegrænsede med  

 gyldighedstid på 2 år, medmindre andet er anført i godkendelsen.
En sådan  

 godkendelse kan søges forlænget inden gyldighedsperiodens udløb.
3.5. Prøvninger ved typegodkendelser Sådanne prøvninger vil i det væsentlige bestå i  

 funktions-(præstations-)afprøvninger under forhold svarende til  

 opstillingsstedets, såvel rent brugsmæssigt som miljømæssigt.
3.6. Tilbagekaldelse af typegodkendelser En typegodkendelse kan tilbagekaldes, når instrumenterne ikke er i  

 overensstemmelse med den godkendte type eller ved deres anvendelse udviser  

 fejl, der gør dem uegnede til deres formål.
4. Justering 4.1. Typegodkendte elektroniske måleinstrumenter kan justeres, når de ved  

 vurdering og afprøvning i henhold til typegodkendelsen findes at være i  

 overensstemmelse med kravene heri.
4.2. Tilladelse til midlertidig opstilling og justering Jv kan i særlige tilfælde, hvor forholdene måtte tale herfor, og før en  

 instrumentgodkendelse foreligger meddele tilladelse til midlertidig  

 opstilling og justering.
 En sådan tilladelse vil omfatte et begrænset antal instrumenter og en  

 tidsfrist og indeholde nærmere bestemmelser om vilkårene for evt. yderligere  

 prøvninger.
5. Periodisk prøvning Typegodkendte instrumenter skal, såfremt dette er foreskrevet i  

 typegodkendelsen, underkastes periodisk funktions- og miljøprøvning på  

 brugsstedet ved justervæsenets foranstaltning.
6. Ikrafttræden Dette tekniske direktiv træder ikraft 1978-02-01, foreløbig med gyldighed  

 alene for elektroniske vægte.
7. Gyldighedstid Nærværende direktiv er af midlertidig karakter og vil efter udgivelse af  

 endelige bestemmelser forblive i kraft sideordnet med disse i en periode på 1  

 år.
