Nr LSF 294 Forslag til Lov om ændring af ligningsloven, kildeskatteloven og  

 personskatteloven (Beregningsregler for lempelse) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 426 af 25/06/1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 5 D.
Ved opgørelsen af renteindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, skal renteindtægter og renteudgifter, som  

 vedrører renteindkomsten, fordeles over den periode, renteindtægten og  

 renteudgiften vedrører.
Hvis anden kapitalindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, ikke forfalder i samme år som den udgift, der  

 vedrører indkomsten, skal udgiften uanset bestemmelsen i § 5, stk. 2,  

 henføres til forfaldsåret for indkomsten.« 2. Efter § 33 E indsættes:
» § 33 F.
Ved beregning af den maksimale nedsættelse af dansk  

 skat enten i henhold til reglerne i ligningslovens § 33 eller i henhold til  

 bestemmelserne i en med fremmed stat, med Grønland eller Færøerne indgået  

 overenskomst til undgåelse af dobbeltbeskatning skal der ved opgørelsen af  

 den indkomst, der oppebæres fra udlandet, fratrækkes de udgifter, der anses  

 for at vedrøre sådan indkomst, jf. dog stk. 3.
 Stk. 2. Udgifter, der ikke kan henføres til enten den danske eller  

 den udenlandske indkomst, skal fordeles efter forholdet mellem den danske og  

 den udenlandske bruttoindkomst, jf. dog stk. 3.
Stk. 3. Såfremt en eksportør yder lån til sin aftager i  

 forbindelse med kreditsalg af varer m.v., skal renteudgifter m.v. som nævnt i  

 § 5, stk. 1, i forbindelse hermed ikke fragå ved opgørelsen af den  

 udenlandske indkomst.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændring:
 § 13, stk. 5, affattes således:
» Stk. 5. Ved overførsel efter stk. 2 eller 4 eller § 6 a,  

 stk. 4, af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst i denne  

 forbindelse bort fra personlig indkomst, der beskattes i udlandet og ikke her  

 i landet.
Bestemmelsen finder dog ikke anvendelse, hvor skatten af den  

 udenlandske indkomst er nedsat i henhold til bestemmelsen i ligningslovens §  

 33 A eller § 33 C.« § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved lov nr. 1073 af 23. december 1992, foretages følgende ændring:
 Efter § 24 A indsættes:
» § 24 B.
Hvis en af ægtefællerne eller begge i vedkommende  

 indkomstår har kapitalindtægter, som berettiger til nedsættelse af dansk skat  

 enten i henhold til bestemmelsen i ligningslovens § 33 eller i henhold til  

 bestemmelserne i en med fremmed stat, Grønland eller Færøerne indgået  

 overenskomst til undgåelse af dobbeltbeskatning, eller kapitaludgifter, der  

 anses for at vedrøre de nævnte kapitalindtægter, foretages den i  

 ligningslovens § 33 F omhandlede opgørelse på grundlag af ægtefællernes  

 samlede indtægter eller udgifter.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for udgifter og indtægter, der vedrører  

 tiden efter den 19. maj 1993.
Oprindeligt fremsat forslag § 1 I lov om påligningen af indkomst og formueskat til staten (ligningsloven),  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 5 D.
Ved opgørelsen af renteindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, skal renteindtægter og renteudgifter, som  

 vedrører renteindkomsten, fordeles over den periode renteindtægten og  

 renteudgiften vedrører.
Hvis anden kapitalindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, ikke forfalder i samme år som den udgift, der  

 vedrører indkomsten, skal udgiften, uanset bestemmelsen i § 5, stk. 2,  

 henføres til forfaldsåret for indkomsten.« 2. Efter § 33 E indsættes:
» § 33 F.
Ved beregning af den maksimale nedsættelse af dansk  

 skat, enten i henhold til reglerne i ligningslovens § 33 eller i henhold til  

 bestemmelserne i en med fremmed stat, med Grønland eller Færøerne indgået  

 overenskomst til undgåelse af dobbeltbeskatning, skal der ved opgørelsen af  

 den indkomst, der oppebæres fra udlandet, fratrækkes de udgifter, der anses  

 for at vedrøre sådan indkomst.
Stk. 2. Udgifter skal dog ikke fratrækkes ved opgørelsen af en  

 skatteyders udenlandske indkomst, såfremt skatteyderen kan påvise, at  

 udgiften ikke vedrører den udenlandske indkomst.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændring:
 1. § 13, stk. 5, affattes således:
» Stk. 5. Ved overførsel efter stk. 2 eller 4 af underskud  

 mellem ægtefæller ses der ved opgørelsen af ægtefællernes skattepligtige  

 indkomst og personlige indkomst i denne forbindelse bort fra personlig  

 indkomst, der beskattes i udlandet og ikke her i landet.
Bestemmelsen finder  

 dog ikke anvendelse, hvor skatten af den udenlandske indkomst er nedsat i  

 henhold til bestemmelsen i ligningslovens § 33 A eller § 33 C.« § 3 I lov om opkrævning af indkomst og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved lov nr. 1073 af 23. december 1992, foretages følgende ændring:
 1. Efter § 24 A indsættes:
» § 24 B.
Hvis en af ægtefællerne eller begge i vedkommende  

 indkomstår har kapitalindtægter, som berettiger til nedsættelse af dansk  

 skat, enten i henhold til bestemmelsen i ligningslovens § 33 eller i henhold  

 til bestemmelserne i en med fremmed stat, Grønland eller Færøerne indgået  

 overenskomst til undgåelse af dobbeltbeskatning, eller kapitaludgifter, der  

 anses for at vedrøre de nævnte kapitalindtægter, foretages den i  

 ligningslovens § 33 F, omhandlede opgørelse på grundlag af ægtefællernes  

 samlede indtægter eller udgifter.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for udgifter og indtægter, der vedrører  

 tiden efter den 19. maj 1993.
Bemærkninger til lovforslaget Indledning Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning).
 Formålet med dette lovforslag er at stoppe en type skattespekulation, der  

 har grebet om sig i de seneste år.
Spekulationen går ud på at investere lånt kapital i udenlandske  

 finansielle aktiver.
Gennem en kombination af interne danske  

 indkomstopgørelsesregler og Danmarks dobbeltbeskatningsoverenskomster har  

 private kunnet opnå en betydelig skattebesparelse.
Dette stoppes ved  

 lovforslaget, der lovfæster, hvorledes udenlandsk indkomst skal opgøres.
I flere af de dobbeltbeskatningsoverenskomster, som Danmark har indgået  

 med fremmede stater, er det bestemt, at indkomst fra aftalelandet berettiger  

 til nedsættelse af den danske skat uanset størrelsen af den skat, der  

 opkræves i aftalelandet.
Nedsættelsen udgør den del af den samlede danske  

 skat, der falder på den udenlandske indkomst.
Denne måde at beregne nedslaget  

 på kaldes »eksemptionsmetoden«.
 Anvendelsen af denne metode betyder, at jo højere den udenlandske indkomst  

 er, des større er nedsættelsen af den danske skat.
Ved nærværende lovforslag foreslås, at »nettoprincippet«  

 generelt skal anvendes ved opgørelsen af den udenlandske indkomst.
Dette  

 indebærer, at den udenlandske indkomst skal reduceres med de  

 fradragsberettigede udgifter, der kan henføres til denne, eller med andre  

 ord, at den udenlandske indkomst skal opgøres efter danske regler.
 Der har aldrig været tvivl om, at »nettoprincippet« anvendes for  

 så vidt angår udenlandsk lønindkomst, erhvervsindkomst fra en filial m.v. i  

 udlandet eller indkomst fra fast ejendom i udlandet.
 Med hensyn til personlige skatteyderes udenlandske indkomster i form af  

 renter, udbytter m.v. har praksis imidlertid ikke anvendt princippet.
Dette har medført, at der gennem de senere år er foretaget en række  

 finansielle transaktioner med udlandet, hvor der er opnået fortjeneste ved  

 for lånte midler via udlandet at investere i f.eks. obligationer.
Disse  

 transaktioner, der kan betegnes som ren spekulation, vil blive økonomisk  

 uinteressante ved gennemførelsen af den foreslåede lovgivning.
 Ud over at det fastslås, at nettoprincippet skal gælde generelt,  

 indeholder lovforslaget regler, der sikrer, at ægtefæller ikke ved indbyrdes  

 omrokering af udenlandsk kapitalindkomst og dertil knyttede kapitaludgifter  

 kan undgå, at nettoprincippet anvendes.
For at imødegå at en renteudgift afholdes i et andet år end det, hvori den  

 tilknyttede indkomst oppebæres, er der i ligningslovens § 5 D foreslået en  

 bestemmelse, hvorefter der skal foretages periodisering af renteindtægter og  

 renteudgifter.
For så vidt angår anden indkomst end renteindtægter, f.eks.  

 udbytte- og royaltyindkomst, er det foreslået, at de til sådanne indtægter  

 knyttede udgifter skal modregnes i den pågældende indkomst i det år, hvori  

 denne erhverves.
Baggrunden for lovforslaget Efter dansk skattelovgivning er fuldt skattepligtige personer, fysiske  

 såvel som juridiske, skattepligtige af samtlige deres årsindkomster, hvad  

 enten de hidrører her fra landet eller fra udlandet.
 Ved den samlede indkomstopgørelse tillades fradrag for fradragsberettigede  

 udgifter, f.eks. renteudgifter, uanset om de vedrører den danske eller den  

 udenlandske indkomst.
Den fremmede stat, hvorfra en indkomst hidrører, vil almindeligvis  

 ligeledes kræve skat af indkomsten.
Hvis der er tale om renteindkomst, f.eks.  

 en skat på 10 pct. af bruttorenten.
 Eks.: En person har lønindkomst på 1 million kr.
Han optager et lån på 5.000.000 kr.
Lånet investeres i udlandet i danske  

 statsobligationer.
Lånet forrentes med 15 pct., obligationerne giver et  

 afkast på 10 pct.
 Skatten i udlandet er 10 pct.
 Skatten i Danmark er 60 pct.
 Den danske indkomstopgørelse.
 Indtægt:
 Denne dobbeltbeskatning ophæves enten ved anvendelse af bestemmelsen i  

 Ligningslovens § 33 eller ved de såkaldte metodebestemmelser i en  

 dobbeltbeskatningsoverenskomst.
 Ligningslovens § 33 baserer sig på creditprincippet, hvilket betyder, at  

 der i den danske skat gives fradrag for den i udlandet betalte skat.
 Metoden indebærer, at skatteyderen stilles som om beskatningen kun var  

 sket i Danmark, og ved anvendelse af denne metode opnås ingen fordel ved at  

 konvertere en del af indkomsten til udenlandsk indkomst.
 Creditmetoden anvendes også i hovedparten af de af Danmark med fremmede  

 stater indgåede overenskomster til undgåelse af dobbeltbeskatning.
 I nogle overenskomster anvendes imidlertid den såkaldte eksemptionsmetode  

 til at ophæve dobbeltbeskatning, og i andre har Danmark forpligtet sig til at  

 nedsætte den danske skat, selvom der ikke er betalt skat i udlandet, såkaldt  

 »matching credit«.
 Ved eksemptionsmetoden gives nedslag i den danske skat med den del af den  

 danske skat, der falder på den udenlandske indkomst uanset størrelsen af  

 den i udlandet opkrævede skat.
Gennem de senere år er der opnået betydelige økonomiske fordele ved at  

 investere lånte midler i lande, hvormed Danmark har indgået  

 eksemptionsoverenskomster.
Der er tale om lande med en lav - eller ingen -  

 beskatning af f.eks. renteindtægter.
Ved transaktionen opnås, at en dansk  

 indkomst fuldt ud reduceres med renteudgiften på lånet samtidig med, at  

 renteindtægten fra udlandet ikke beskattes i Danmark, idet den danske skat  

 nedsættes med den del, der falder på den udenlandske indkomst.
Som det fremgår, er størrelsen af nedslaget i den danske skat i tilfælde  

 af lempelse efter eksemptionsmetoden afhængig af størrelsen af den  

 udenlandske indkomst.
Jo højere den udenlandske indkomst er, des større er  

 lempelsen.
 Opgørelsen af den udenlandske indkomst bør i alle tilfælde foretages efter  

 danske ligningsmæssige regler, hvilket vil sige, at udgifter, der vedrører  

 den udenlandske indkomst, skal fragå i denne før beregningen af  

 skattelempelsen.
 At den udenlandske indkomst skal opgøres efter danske regler er fast  

 praksis med hensyn til lønindkomst, indkomst i forbindelse med  

 næringsvirksomhed og indkomst fra fast ejendom, beliggende i udlandet.
 Praksis har imidlertid fraveget dette princip for så vidt angår  

 udenlandske finansielle indkomster som f.eks. renter og udbytter, der  

 erhverves uden for næringsvirksomhed.
En landsskatteretskendelse har endvidere fastslået, at bruttoprincippet  

 også skal gælde for renteindtægter, der oppebæres fra udlandet i forbindelse  

 med næringsvirksomhed.
Denne kendelse er appelleret til domstolene.
 Ved at opgøre den udenlandske indkomst efter danske regler, d.v.s. under  

 anvendelse af »nettoprincippet«, vil de lånebaserede finansielle  

 transaktioner med udlandet blive uinteressante i de rene  

 spekulationstilfælde.
 Ved hjælp af det tidligere anførte eksempel kan illustreres forskellen i  

 beskatningen af en renteindkomst, der oppebæres fra et land, hvormed Danmark  

 har indgået en dobbeltbeskatningsoverenskomst, der anvender  

 eksemptionsmetoden, når henholdsvis »brutto- og nettoprincippet«  

 anvendes:
 Bruttoprincippet anvendes, hvilket vil sige, at den udenlandske  

 indkomst ikke nedsættes med de renteudgifter, der kan henføres til denne.
 Der kan kræves nedslag i den danske skat med den del af den danske skat,  

 der falder på den udenlandske indkomst, d.v.s. med 300.000 kr.
 Nettoprincippet anvendes, hvilket vil sige, at der ved opgørelsen  

 af den indenlandske indtægt fragår renteudgifter, der vedrører indtægten.
 Den udenlandske indtægt reduceres herved til 0, og der kan ikke opnås  

 nedslag i den danske skat.
Administrative bemærkninger Der henvises til de administrative bemærkninger i forslag til lov om  

 ændring af personskatteloven og andre skattelove (skatteomlægning).
Provenumæssige konsekvenser Med lovforslaget stoppes en række skattebetingede arrangementer med  

 henblik på udnyttelse af bruttoprincippet.
Denne udnyttelse har været stærkt  

 stigende de seneste år, men det vides ikke præcist, hvor stort et omfang  

 disse arrangementer har.
 Rent skønsmæssigt vurderes det, at arrangementerne vil medføre  

 rentefradrag på ca. 400 mill. kr. i 1993 med deraf følgende provenutab på ca.  

 200 mill. kr.
Uden en gennemførelse af lovforslaget må det antages, at udnyttelsen af  

 bruttoprincippet ville være stærkt stigende de kommende år.
Lovforslaget  

 forhindrer derfor et betydeligt provenutab fremover.
 Den samlede provenuvirkning af hele skatteomlægningen, herunder virkningen  

 for stat og kommune, er vist i lovforslaget om ændring af personskatteloven.
Bemærkninger til lovforslagets enkelte bestemmelser Til § 1 Ligningsloven er senest ændret ved lov nr. 271 af 6. maj 1993, jf.  

 Folketingstidende 1992-93 sp. 5203, 5532, 8106, 8868; tillæg A, sp. 6835;  

 tillæg B, sp. 1033; tillæg C, sp. 699.
 Til nr. 1.
 1. punktum.
 Efter de gældende regler skal renteindtægter og renteudgifter m.v. som  

 hovedregel medtages ved indkomstopgørelsen på forfaldstidspunktet.
 Forudforfaldne renteudgifter kan også fratrækkes på forfaldstidspunktet  

 under forudsætning af, at renteudgiften vedrører en periode på højst 6  

 måneder.
 De gældende regler gør det således muligt at placere renteudgifter og  

 renteindtægter, der vedrører samme transaktion, i forskellige indkomstår.
 Dette forhold kan foranledige misbrug af den ligeledes i dette lovforslag  

 foreslåede regel, hvorefter der ved opgørelsen af en lempelsesberettiget  

 udenlandsk renteindtægt skal fratrækkes de renteudgifter m.v., der anses for  

 at vedrøre indtægten.
 For at imødegå et sådant misbrug er der i første punktum foreslået en  

 regel, hvorefter der skal ske fuld periodisering af de nævnte indtægter og  

 udgifter.
 Dette vil sige, at renteindtægterne og renteudgifterne skal fordeles over  

 den periode, som henholdsvis indtægterne og udgifterne vedrører.
 2. punktum.
 For så vidt angår anden lempelsesberettiget udenlandsk kapitalindkomst,  

 der ikke forfalder i det samme år som den udgift, der vedrører indkomsten, er  

 det foreslået, at udgiften henføres til forfaldsåret for indkomsten.
 Ved denne regel opnås for så vidt angår f.eks. udenlandsk  

 lempelsesberettiget udbytteindkomst en lignende effekt som den, der er opnået  

 ved periodiseringsreglen i 1. punktum.
 Til nr. 2.
Den udenlandske indkomst, der berettiger til nedsættelse af dansk skat i  

 henhold til § 33 eller en dobbeltbeskatningsaftale, skal opgøres efter danske  

 regler.
Dette vil sige, at indkomsten skal reduceres med de udgifter, der  

 vedrører denne.
 Praksis har imidlertid fraveget dette princip for så vidt angår visse  

 udenlandske indkomstarter, f.eks. indtægter i form af renter eller udbytte,  

 der oppebæres af ikke-erhvervsdrivende skatteydere.
 Dette har i forbindelse med lånefinansierede arrangementer med udlandet  

 medført utilsigtede økonomiske fordele.
 Ved nærværende lovforslag foreslås, at det såkaldte  

 »nettoprincip« fastslås generelt, således at udenlandsk indkomst  

 ved lempelsesberegningen opgøres som indkomsten med fradrag af de udgifter,  

 som indkomsten vedrører.
 Reglen skal gælde uanset om det i dobbeltbeskatningsaftalen med det land,  

 hvorfra indkomsten erhverves, er bestemt, at indkomsten er fritaget for  

 beskatning i Danmark, d.v.s. bygger på det såkaldte eksemptionsprincip.
 Som anført har praksis kun fraveget »nettoprincippet« i forhold  

 til visse indkomstarter.
 Den praksis, der følges med hensyn til udenlandsk lønindkomst,  

 erhvervsmæssig indkomst fra udlandet eller indkomst fra fast ejendom i  

 udlandet, tilsigtes ikke ændret ved forslaget.
 Bevisbyrden for, at en udgift ikke vedrører erhvervelsen af udenlandsk  

 indkomst, påhviler i medfør af stk. 2 skatteyderen.
Til § 2 Personskatteloven er senest ændret ved lov nr. 1032 af 19. december 1992,  

 jf.
Folketingstidende 1992-93 sp. 77, 734, 3952, 4340; tillæg A, sp. 175;  

 tillæg B, sp. 495, 605; tillæg C, sp. 553.
 Til nr. 1.
Ifølge den gældende bestemmelse i personskattelovens § 13, stk. 5, ses der  

 ved overførsel af underskud mellem ægtefæller ved opgørelsen af ægtefællernes  

 skattepligtige indkomst og personlige indkomst bort fra indtægter, der  

 beskattes i udlandet og ikke her i landet.
Dette gælder dog ikke, hvor  

 skatten af den udenlandske indkomst er nedsat i henhold til ligningslovens §  

 33 A eller § 33 C, jf. bestemmelsens sidste pkt.
 Den udenlandske indtægt, der kan bortses fra ved anvendelsen af den  

 særlige regel i personskattelovens § 13, stk. 5, er nettoindtægten,  

 d.v.s. bruttoindtægten i vedkommende land, reduceret med de  

 fradragsberettigede udgifter, der vedrører erhvervelsen af den bruttoindtægt.
 I tilfælde, hvor en lempelsesberettiget udenlandsk indkomst består af  

 f.eks. renter, udbytte eller royalties har der, hvis sådan indkomst ikke  

 beskattes her i landet, været rejst tvivl om, hvorvidt det er nettoindtægten  

 eller bruttoindtægten, der kan bortses fra ved anvendelsen af reglen i  

 personskattelovens § 13, stk. 5.
 Sigtet med bestemmelsen, der blev udformet i forbindelse med kildeskattens  

 indførelse, var at hjælpe personer, der boede i Danmark og som oppebar  

 indkomst ved arbejde i Tyskland.
 For at klargøre dette sigte foreslås det at ændre denne, således at der  

 ved overførsel af underskud mellem ægtefæller ved opgørelsen af ægtefællernes  

 skattepligtige indkomst og personlige indkomst alene ses bort fra  

personlig indkomst fra udlandet.
Til § 3 Kildeskatteloven er senest ændret ved lov nr. 1073 af 23. december 1992,  

 jf.
Folketingstidende 1992-93 sp. 3359, 3528, 4026, 4350; tillæg A, sp. 5827;  

 tillæg B, sp. 525, 695; tillæg C, sp. 557.
 Til nr. 1.
Der er i kildeskattelovens § 24 A givet regler for, hvorledes ægtefællers  

 kapitalindkomst (herunder kapitalafkast efter virksomhedsskattelovens § 7,  

 jf. kildeskattelovens § 25 A, stk. 2) skal fordeles mellem dem ved opgørelsen  

 af den skattepligtige indkomst og kapitalindkomsten.
Som hovedregel vil  

 ægtefællers indbyrdes fordeling af kapitalindkomst, herunder renteindtægter  

 og renteudgifter, være uden betydning for størrelsen af ægtefællernes samlede  

 indkomstskat.
Ligningsmyndighederne vil derfor i almindelighed være  

 tilbageholdende med at tilsidesætte den af ægtefællerne selvangivne  

 fordeling, uanset om den eventuelt ikke ganske stemmer overens med reglerne i  

 § 24 A.
Det anførte gælder imidlertid ikke, såfremt en af ægtefællerne eller begge  

 har lempelsesberettiget udenlandsk indkomst.
I disse tilfælde vil  

 ægtefællerne ofte kunne minimere størrelsen af den samlede skat ved at vælge  

 den for dem optimale indbyrdes fordeling af kapitalindkomst.
Det kan ikke med sikkerhed antages, at kildeskattelovens § 24 A i alle  

 tilfælde, hvor der foreligger lempelsesberettiget udenlandsk indkomst, vil  

 være et tilstrækkeligt værn imod ægtefællers forsøg på at opnå utilsigtede  

 skattebesparelser.
Dertil kommer, at problemerne i så henseende må forventes  

 at blive af større omfang end hidtil, såfremt den i lovforslagets § 1, nr. 2,  

 foreslåede stadfæstelse af nettoprincippet gennemføres.
 Det foreslås derfor, at der tilvejebringes en særskilt lovhjemmel for at  

 foretage den i lovforslagets § 1, nr. 2, nævnte opgørelse på grundlag af  

 ægtefællernes samlede kapitalindtægter eller kapitaludgifter.
Til § 4 I stk. 2 foreslås, at loven får virkning for indtægter og udgifter,  

 der vedrører tiden efter lovens fremsættelsesdato.
 For arrangementer, der er etableret før lovens fremsættelsesdato og som er  

 baseret på spekulation i forskellen mellem en udenlandsk rentebeskatning og  

 værdien af et dansk rentefradrag, vil loven alene have virkning for indtægter  

 og udgifter, der vedrører perioden efter lovens fremsættelsesdato, uanset  

 hvornår de pågældende renter er forfaldne til betaling.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændringer:
 1. § 13, stk. 5, affattes således:
» Stk. 5. Ved overførsel efter stk. 2 eller 4 af underskud  

 mellem ægtefæller ses der ved opgørelsen af ægtefællernes skattepligtige  

 indkomst og personlige indkomst i denne forbindelse bort fra personlig  

 indkomst, der beskattes i udlandet og ikke her i landet.
Bestemmelsen finder  

 dog ikke anvendelse, hvor skatten af den udenlandske indkomst er nedsat i  

 henhold til bestemmelsen i ligningslovens § 33 A eller § 33 C«.
§ 13. - - - Stk. 5. Ved overførsel efter stk. 2 eller 4 af underskud mellem  

 ægtefæller ses der ved opgørelsen af ægtefællernes skattepligtige indkomst og  

 personlige indkomst i denne forbindelse bort fra indtægter, der beskattes i  

 udlandet og ikke her i landet.
Bestemmelsen finder dog ikke anvendelse, hvor  

 skatten af den udenlandske indkomst er nedsat i henhold til bestemmelsen i  

 ligningslovens § 33 A eller § 33 C.
Efter 2. behandling den 22. juni 1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 5 D.
Ved opgørelsen af renteindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, skal renteindtægter og renteudgifter, som  

 vedrører renteindkomsten, fordeles over den periode, renteindtægten og  

 renteudgiften vedrører.
Hvis anden kapitalindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, ikke forfalder i samme år som den udgift, der  

 vedrører indkomsten, skal udgiften uanset bestemmelsen i § 5, stk. 2,  

 henføres til forfaldsåret for indkomsten.« 2. Efter § 33 E indsættes:
» § 33 F.
Ved beregning af den maksimale nedsættelse af dansk  

 skat enten i henhold til reglerne i ligningslovens § 33 eller i henhold til  

 bestemmelserne i en med fremmed stat, med Grønland eller Færøerne indgået  

 overenskomst til undgåelse af dobbeltbeskatning skal der ved opgørelsen af  

 den indkomst, der oppebæres fra udlandet, fratrækkes de udgifter, der anses  

 for at vedrøre sådan indkomst, jf. dog stk. 3.
 Stk. 2. Udgifter, der ikke kan henføres til enten den danske eller  

 den udenlandske indkomst, skal fordeles efter forholdet mellem den danske og  

 den udenlandske bruttoindkomst, jf. dog stk. 3.
Stk. 3. Såfremt en eksportør yder lån til sin aftager i  

 forbindelse med kreditsalg af varer m.v., skal renteudgifter m.v. som nævnt i  

 § 5, stk. 1, i forbindelse hermed ikke fragå ved opgørelsen af den  

 udenlandske indkomst.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændring:
 § 13, stk. 5, affattes således:
» Stk. 5. Ved overførsel efter stk. 2 eller 4 af underskud  

 mellem ægtefæller ses der ved opgørelsen af ægtefællernes skattepligtige  

 indkomst og personlige indkomst i denne forbindelse bort fra personlig  

 indkomst, der beskattes i udlandet og ikke her i landet.
Bestemmelsen finder  

 dog ikke anvendelse, hvor skatten af den udenlandske indkomst er nedsat i  

 henhold til bestemmelsen i ligningslovens § 33 A eller § 33 C.« § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved lov nr. 1073 af 23. december 1992, foretages følgende ændring:
 Efter § 24 A indsættes:
» § 24 B.
Hvis en af ægtefællerne eller begge i vedkommende  

 indkomstår har kapitalindtægter, som berettiger til nedsættelse af dansk skat  

 enten i henhold til bestemmelsen i ligningslovens § 33 eller i henhold til  

 bestemmelserne i en med fremmed stat, Grønland eller Færøerne indgået  

 overenskomst til undgåelse af dobbeltbeskatning, eller kapitaludgifter, der  

 anses for at vedrøre de nævnte kapitalindtægter, foretages den i  

 ligningslovens § 33 F omhandlede opgørelse på grundlag af ægtefællernes  

 samlede indtægter eller udgifter.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for udgifter og indtægter, der vedrører  

 tiden efter den 19. maj 1993.
Ændringsforslag Af skatteministeren :
 Til § 2 1) I den foreslåede affattelse af § 13, stk. 5,  

 ændres »stk. 2 eller 4« til: »stk. 2 eller 4 eller § 6 a, stk.  

 4,».
Bemærkninger Til nr. 1 Ændringen er en nødvendig konsekvens af forslag til lov om  

 ændring af personskatteloven og andre skattelove. (Skatteomlægning) (L 283).  

 Ved ændringsforslaget sikres, at overførsel af underskud mellem ægtefæller  

 for så vidt angår mellemskatten sker efter de samme regler, som gælder for  

 overførsel af underskud, når der er tale om skattepligtig indkomst og  

 personlig indkomst.
