 Uddannelsesydelse efter lov om arbejdstilbud til ledige kunne ikke  

 anses for dagpengegivende indtægt. (* 1) Ansøgeren, der ikke havde haft  

 dagpengegivende indtægt eller været tilmeldt arbejdsformidlingen i de sidste  

 4 uger før barselperiodens begyndelse, kunne ikke få barseldagpenge.
 Ansøgeren, der havde gennemført en 2-årig uddannelse på mindre end 18  

 måneder, fandtes heller ikke berettiget til barseldagpenge som nyuddannet.
 REDEGØRELSE FOR SAGEN:
En ansøger rettede i slutningen af maj 1986 henvendelse til  

 socialforvaltningen med henblik på at få barseldagpenge fra den 23. juni  

 1986. Ansøgeren havde fra 1984 til august 1985 modtaget  

 arbejdsløshedsdagpenge.
Hun modtog herefter uddannelsesydelse efter reglerne  

 om uddannelsesydelse til ledige under 25 år i lov om arbejdstilbud til ledige  

 til en uddannelse som teknisk assistent.
Denne uddannelse er 2-årig.
På grund  

 af tidligere praktiktid fik ansøgeren imidlertid dispensation fra denne del  

 af uddannelsen, således at hun var færdiguddannet den 20. juni 1986.
 Socialforvaltningen gav afslag på barseldagpenge med den begrundelse, at  

 uddannelsesydelse ikke er dagpengegivende indtægt.
Ansøgeren var fra den 23. juni til den 6. juli 1986, hvor fødslen fandt  

 sted, tilmeldt arbejdsformidlingen og modtog arbejdsløshedsdagpenge.
Efter  

 fødslen henvendte ansøgeren sig igen til socialforvaltningen med henblik på  

 at få barseldagpenge fra den 7. juli 1986.
 Det sociale udvalg gav afslag på barseldagpenge og begrundede sin  

 afgørelse med, at ansøgeren ikke havde været tilmeldt arbejdsformidlingen som  

 arbejdssøgende eller haft indtægt i de sidste 4 uger før barselfraværet.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse med den af udvalget  

 givne begrundelse, idet der var henvist til dagpengelovens § 34, stk. 1, jf.  

 Sikringsstyrelsens vejledning af 18. december 1985 (nu Sikringsstyrelsens  

 vejledning af 30. januar 1987).
 KLAGEN TIL ANKESTYRELSEN:
 Ansøgerens advokat anførte, at ansøgeren måtte være berettiget til  

 barseldagpenge efter dagpengelovens § 35, idet det ikke burde komme ansøgeren  

 til skade, at hun havde gennemført praktikperioden før studiets påbegyndelse.
 Yderligere anmodede ansøgerens advokat Ankestyrelsen om at tage stilling  

 til, om uddannelsesydelsen er dagpengegivende.
Ansøgerens faglige organisation anførte, at ansøgeren var berettiget til  

 dagpenge efter dagpengelovens § 34, idet hun opfyldte betingelsen i § 34,  

 stk. 1, nr. 1, da hun i 1985 havde haft en dagpengegivende indtægt, der  

 mindst berettigede til 10 % af dagpengenes højeste beløb, ligesom hun  

 opfyldte betingelsen i § 34, stk. 1, nr. 2, da hun i de sidste 4 uger før  

 barselfraværet havde haft en indtægt, der berettigede til mindst 10 % af  

 dagpengenes højeste beløb.
Det anførtes, at bestemmelsen efter sin ordlyd  

 ikke krævede, at der skulle have været indtægt i alle 4 uger.
 LOVGRUNDLAG:
 Lov om dagpenge ved sygdom eller fødsel, § 2, stk. 1, § 33, § 34, stk. 1  

 og § 35.
 Socialministeriets bekendtgørelse nr. 689 af 20. december 1982 om  

 dagpengegivende indtægter, § 1.
 Sikringsstyrelsens vejledning af 30. januar 1987 om dagpenge fra det  

 sociale udvalg, pkt. 93.
 Ankestyrelsens 1. afgørelse:
 Uddannelsesydelse til ledige under 25 år efter lov om arbejdstilbud til  

 ledige kunne ikke anses for dagpengegivende indtægt efter dagpengelovens § 2,  

 stk. 1, og § 1 i Socialministeriets ovennævnte bekendtgørelse af 20. december  

 1982, idet ydelsen ikke var indtjent i et lønmodtagerforhold i arbejdsretlig  

 forstand, jf. § 1, stk. 1, nr. 6, i nævnte bekendtgørelse.
Ansøgeren opfyldte derfor ikke betingelserne i dagpengelovens § 34, stk.  

 1, nr. 2, idet hun ikke havde oppebåret dagpengegivende indtægt eller været  

 tilmeldt arbejdsformidlingen som arbejdssøgende i de sidste 4 uger før  

 fraværsperioden, jf.
Sikringsstyrelsens vejledning af 18. december 1985 (nu  

 Sikringsstyrelsens vejledning af 30. januar 1987), hvorefter det ikke  

 krævedes, at indtægten er optjent ved beskæftigelse i alle 4 uger, men at den  

 pågældende må anses for tilknyttet til arbejdsmarkedet i disse 4 uger.
 Ankestyrelsen tiltrådte således amtsankenævnets afgørelse.
 Ankestyrelsen fandt endvidere ikke, at ansøgeren havde opnået ret til  

 barseldagpenge efter dagpengelovens § 35, da hun havde gennemført uddannelsen  

 til teknisk assistent på mindre end 18 måneder.
 Efter sagens afgørelse:
 Folketingets Ombudsmand anmodede Ankestyrelsen om at genoptage sagen med  

 henblik på opklaring af, om ansøgerens tilknytning til arbejdsmarkedet efter  

 bestemmelsen i dagpengelovens § 34, stk. 1, nr. 2, kun kunne vises gennem en  

 rådighed, der var til stede alle 4 uger før fraværsperioden, eller om  

 rådigheden burde vurderes ud fra nogle friere overvejelser, der medinddrog  

 andre forhold, som fx:
at ansøgeren var til rådighed for arbejdsmarkedet, inden hun modtog  

 uddannelsesydelsen; en ydelse, der har til formål at forbedre de unges  

 mulighed for varig tilknytning til arbejdsmarkedet (og som træder i stedet  

 for et arbejdstilbud), at ansøgeren var til rådighed for arbejdsmarkedet i  

 arbejdsløshedsforsikringens forstand indtil den 6. juli 1986, og at ansøgeren ville have været berettiget til fortsat at modtage  

 arbejdsløshedsdagpenge, såfremt hun ikke havde født.
Under henvisning til de af Ombudsmanden rejste spørgsmål anmodede Ankestyrelsen Sikringsstyrelsen om en udtalelse om, hvorledes  

 uddannelsesydelse skal betragtes i forhold til dagpengelovens § 34, stk. 1,  

 nr. 2.
Sikringsstyrelsen udtalte til Ankestyrelsen, at det var Sikringsstyrelsens opfattelse, at man for at opfylde betingelsen i  

 dagpengelovens § 34, stk. 1, nr. 2, skulle have haft tilknytning til  

 arbejdsmarkedet i alle 4 uger før fraværet enten ved lønindtægt af den nævnte  

 størrelse, ved beskæftigelse ved selvstændig virksomhed eller ved at have  

 været tilmeldt arbejdsformidlingen siden arbejdsophøret.
Det krævedes dog ikke, at indtægten var optjent ved beskæftigelse i alle 4  

 uger, jf.
Sikringsstyrelsens vejledning II af 30. januar 1987, pkt. 93, og  

 Sikringsstyrelsens dagældende vejledning af 18. december 1985, pkt. 19.
Sikringsstyrelsen fandt således ikke, at kravet kunne anses for opfyldt  

 ved, at ansøgeren var til rådighed for arbejdsmarkedet, inden hun modtog  

 uddannelsesydelsen.
Dette ville være et brud på hidtidig praksis og samtidig  

 betyde en ubegrundet forskelsbehandling i forhold til andre  

 uddannelsessøgende.
 Sikringsstyrelsen fandt endvidere ikke, at den omstændighed, at ansøgeren  

 var til rådighed og modtog arbejdsløshedsdagpenge fra 23. juni til 6. juli  

 1986, kunne opfylde 4 ugers-kravet.
 Endelig mente Sikringsstyrelsen ikke, at berettigelsen til at modtage  

 arbejdsløshedsdagpenge, såfremt der ikke havde været tale om fravær på grund  

 af graviditet og fødsel, kunne tillægges betydning, idet retten til dagpenge  

 i denne situation var betinget af en særlig erhvervstilknytning før fraværet,  

 hvorimod der ikke stilledes krav om fremtidigt indtægtstab.
 Før 1. april 1988 blev uddannelsesydelse ikke betragtet som  

 dagpengegivende lønindtægt efter dagpengelovens § 2, stk. 1, og § 21, jf.  

 Socialministeriets bekendtgørelse nr. 689 af 20. december 1982 og med  

 virkning fra 1. januar 1987, Socialministeriets bekendtgørelse nr. 991 af 30.  

 december 1986. Ydelsen faldt ikke uden videre og undtagelsesfrit bort ved  

 sygdom og ved fravær på grund af fødsel efter Arbejdsministeriets  

 bekendtgørelse nr. 356 af 23. juni 1985.
 Efter at disse regler blev ændret ansås både uddannelses- og  

 iværksætterydelse for dagpengegivende lønindtægt og ligestilledes så vidt  

 muligt med arbejdsløshedsdagpenge til arbejdsledige.
 Hjemmelen for denne ændring var herefter tilvejebragt ved tilføjelse til §  

 1, stk. 3, i Socialministeriets bekendtgørelse nr. 166 af 23. marts 1988 om  

 dagpengegivende indtægter.
 Denne bekendtgørelse trådte i kraft den 1. april 1988 og havde ikke  

 virkning for barseltilfælde, som var afsluttet før denne dato.
 Ankestyrelsens 2. afgørelse:
Ankestyrelsen fandt fortsat ikke, at ansøgeren opfyldte betingelserne i  

 dagpengelovens § 34, stk. 1, nr. 2, idet ansøgeren ikke havde oppebåret  

 dagpengegivende indtægt eller været tilmeldt arbejdsformidlingen som  

 arbejdssøgende i de sidste 4 uger før fraværsperioden, jf.
Sikringsstyrelsens  

 vejledning af 18. december 1985, hvorefter det ikke kræves, at  

 dagpengegivende indtægt er optjent ved beskæftigelse i alle 4 uger, men at  

 pågældende må anses for tilknyttet arbejdsmarkedet i disse uger.
Ankestyrelsen fastholdt således sin afgørelse. (* 2) (* 1) Uddannelsesydelse anses nu for dagpengegivende lønindtægt. jf.  

 Socialministeriets bekendtgørelse nr. 166 af 23. marts 1988 om  

 dagpengegivende indtægter.
Bekendtgørelsen trådte i kraft den 1. april 1988  

 og havde ikke virkning på barseltilfælde, som var afsluttet før denne dato.
 (* 2) Denne SM erstatter D-meddelelse nr. 9/1987, der vil blive udtaget  

 ved førstkommende revision.
