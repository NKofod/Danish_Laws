 Cirkulæret indeholder følgende kapitler:
 Kapitel 1. Indledning.
 Kapitel 2. Transport af varer m.v. inden for EF (momslovens § 12, stk. 1,  

 nr. 9, og § 29 c).
 Kapitel 3. Erhvervelser og salg af nye transportmidler inden for EF  

 (momslovens § 1, stk. 2, § 3, stk. 1, punkt g, § 4, stk. 3, § 5 a og § 12,  

 stk. 1, nr. 1 og 2).
 Kapitel 4. Overførsler af varer inden for EF (momslovens § 12, stk. 1, nr.  

 1, og § 29 d, stk. 4).
 Kapitel 5. Særlige landområder inden for EF (momslovens § 29, stk. 1).
Indledning 1.1. Ved lov nr. 363 af 14. maj 1992 om ændring af  

 merværdiafgiftsloven (momsloven) er der gennemført ændringer som følge af  

 iværksættelsen af EF's indre marked pr. 1. januar 1993.
 Ændringerne er en konsekvens af Rådets direktiv 91/680/EØF af 16. december  

 1991 om tilføjelse til det fælles merværdiafgiftssystem og om ændring, med  

 henblik på afskaffelse af de fiskale grænser, af direktiv 77/388/EØF  

 (EF-Tidende L 376 af 31. december 1991).
 I Skatteministeriets bekendtgørelse nr. 781 af 18. september 1992 er der  

 fastsat regler om lister, regnskabsføring, afregning m.v.
Transport af varer m.v. inden for EF Indledning 2.1. Der skal efter lovens § 29 c i overensstemmelse med EF's  

 regler herom svares afgift her i landet af transport af varer og hertil  

 knyttede ydelser inden for EF.
Tilsvarende gælder for formidling af  

 transportydelser og hertil knyttede ydelser.
 Det fastlægges i 6. momsdirektiv, hvad der skal forstås ved transport af  

 varer inden for EF, i hvilket EF-land transportydelsen skal beskattes, og om  

 det er køberen eller sælgeren af ydelsen, der skal svare afgiften.
Definitioner 2.2. 6. momsdirektiv indeholder følgende definitioner:
- »Transport af varer inden for EF: enhver transport af varer med  

 afgangssted og ankomststed i to forskellige EF-lande.« For eksempel er transport af varer fra Danmark til Italien omfattet af  

 reglerne om transport af varer inden for EF, uanset om varerne passerer  

 gennem et land uden for EF.
- »Afgangssted: det sted, hvor transporten af varerne faktisk  

 påbegyndes, uden medregning af den strækning, der tilbagelægges hen til det  

 sted, hvor varerne befinder sig.« Det medfører, at kørsel m.v. hen til det sted, hvor varerne hentes eller  

 samles op, ikke har betydning for fastsættelse af afgangsstedet  

 (afgangslandet).
- »Ankomststed: det sted, hvor transporten af varerne faktisk  

 afsluttes.« Ankomststedet (bestemmelseslandet) er således det sted, hvor varerne  

 afleveres efter kontrakten og ikke kun det sted, hvor flyet lander, skibet  

 anløber m.v.
 2.3. Transport af rejsendes ledsagende bagage betragtes som en  

 integreret del af den momsfri passagerbefordring og afgiftsbelægges derfor  

 ikke.
Beskatningsstedet 2.4. Transport af varer inden for EF skal som hovedregel  

 beskattes i afgangslandet (afgangsstedet).
 Hvis køberen af transportydelsen er momsregistreret i et andet EF-land end  

 afgangslandet, beskattes transportydelsen dog i det land, hvor køberen er  

 registreret.
Hvem skal svare afgift 2.5. Sælgeren af transportydelsen skal svare afgift, når - køber er en momsregistreret virksomhed og sælger er etableret og  

 momsregistreret i det samme land, eller - køber er en ikke-momsregistreret person/virksomhed.
Hvis sælgeren ikke  

 allerede er momsregistreret i afgangslandet, skal den pågældende lade sig  

 registrere der.
Er beskatningsstedet i Danmark, kan sælgeren vælge at lade  

 sig registrere ved en herboende repræsentant, jf. lovens § 5, stk. 1.
 Sælgeren fakturerer transportydelsen med beskatningslandets momssats.
2.6. I andre tilfælde end omhandlet under pkt. 2.5. svarer køber  

 afgift.
Sælgeren fakturerer derfor i disse tilfælde transportydelsen uden  

 moms.
 Købere, der skal svare moms her i landet af en transportydelse, skal  

 medregne afgiften til den afgiftspligtige omsætning for den afgiftsperiode,  

 hvori leverancen har fundet sted (som hovedregel faktureringstidpunktet)  

 efter reglerne i lovens § 13, stk. 2-3.
Eksempler 2.7. Der er nedenfor vist nogle eksempler på, hvor  

 beskatningsstedet er, og hvem der skal svare afgift.
2.7.1. Transport for en momsregistreret virksomhed 2.7.1.1. Varerne transporteres fra Danmark til Tyskland - Beskatningsstedet er Danmark.
 - Transportøren udsteder en faktura med dansk moms.
 - Beskatningsstedet er Tyskland.
 - Den tyske virksomhed svarer tysk moms af vederlaget for  

 transportydelsen.
- Transportøren udsteder en faktura uden moms.  2.7.1.2. Varerne  

 transporteres fra Tyskland til Danmark - Beskatningsstedet er Danmark.
 - Transportøren udsteder en faktura med dansk moms.
 - Beskatningsstedet er Danmark.
 - Transportøren udsteder en faktura uden dansk moms.
 - Køber svarer dansk moms.
 - Beskatningsstedet er Tyskland.
 - Transportøren udsteder en faktura uden moms.
 - Køber svarer tysk moms.
2.7.2. Transport for en ikke-momsregistreret virksomhed eller en  

 privatperson (f.eks. flytning af indbo) 2.7.2.1. Varerne transporteres fra Danmark til Holland - Beskatningsstedet er Danmark.
 - Transportøren udsteder en faktura med dansk moms.
 - Beskatningsstedet er Danmark.
 - Transportøren skal lade sig registrere i Danmark, evt. ved en herboende  

 repræsentant.
 - Transportøren udsteder en faktura med dansk moms.
2.7.2.2. Varerne transporteres fra Holland til Danmark - Beskatningsstedet er Holland.
 - Transportøren skal lade sig registrere i Holland, evt. ved en derboende  

 repræsentant.
 - Transportøren udsteder en faktura med hollandsk moms.
 - Beskatningsstedet er Holland.
 - Transportøren udsteder en faktura med hollandsk moms.
Ydelser knyttet til transportydelser 2.8. Ydelser knyttet til transport af varer inden for EF, såsom  

 lastning, losning, omladning og lignende virksomhed, skal som hovedregel  

 beskattes i det EF-land, hvor ydelsen faktisk udføres.
Hvis losningen f.eks.  

 foregår i Danmark, skal ydelsen derfor beskattes her i landet.
 Hvis køberen af ydelsen er momsregistreret i et andet EF-land, end der  

 hvor ydelsen udføres, beskattes ydelsen i det EF-land, hvor køberen er  

 momsregistreret.
 Afgørelsen af, hvem der skal svare afgift af ydelser knyttet til transport  

 af varer, følger reglerne for selve transportydelsen, jf. pkt. 2.5. og 2.6.
Transportydelser m.v., der leveres af mellemmænd inden for EF 2.9. Speditører m.v., der handler i eget navn, men for andens  

 regning, og som leverer transportydelser eller hertil knyttede ydelser,  

 svarer afgift efter de samme regler, som finder anvendelse for transportører.
 2.10. Formidlere, der handler i andens navn og for andens regning,  

 og som leverer transportydelser eller hertil knyttede ydelser, svarer afgift  

 af formidlingsydelsen efter de samme regler, som finder anvendelse for  

 transportører.
 Lister over EF-salg.
 2.11. Levering af transportydelser m.v. til et andet EF-land skal  

 ikke optages på de momsregistrerede virksomheders lister over leverancer m.v.  

 til andre EF-lande.
Fritagelser 2.12. Efter 6. momsdirektiv skal der ikke svares afgift af  

 transportydelser og hertil knyttede ydelser, som er direkte forbundet med  

 transport til eller fra steder uden for EF, jf. lovens § 12, stk. 1, nr. 9,  

 og § 29 c.
 Følgende transportydelser skal derfor ikke medregnes til den  

 afgiftspligtige omsætning:
 2.13. Efter lovens § 12, stk. 1, nr. 6, medregnes transportydelser  

 og hertil knyttede ydelser, der præsteres for luftfartøjer og skibe i  

 udenrigsfart, ikke til den afgiftspligtige omsætning.
Erhvervelser og salg af nye transportmidler  

 inden for EF Indledning 3.1. Efter 6. momsdirektiv gælder der en særlig ordning for  

 erhvervelse og salg af nye transportmidler inden for EF.
 Ordningen indebærer bl.a., at privatpersoner i Danmark, der køber nye  

 transportmidler i andre EF-lande, skal betale moms her i landet af  

 transportmidlet, jf. lovens § 1, stk. 3. Privatpersoner her i landet, der  

 sælger nye transportmidler til andre EF-lande, skal anmelde salget til told-  

 og skatteregionen, jf. lovens § 3, stk. 1, punkt g.
Ved momsregistrerede virksomheders salg af nye transportmidler til  

 momsregistrerede virksomheder i andre EF-lande finder de normale regler  

 vedrørende EF-handel anvendelse.
Det samme gælder ved de momsregistrerede  

 virksomheders køb af nye transportmidler i andre EF-lande.
Definitioner 3.2. Følgende transportmidler er omfattet af begrebet nye  

 transportmidler i loven:
 Et transportmiddel anses for at være et nyt transportmiddel, hvis een af  

 følgende to betingelser er opfyldt:
 3.3. Transportmidler, der ikke efter definitionen er nye  

 transportmidler, omfattes af de generelle momsregler vedrørende EF-handel.  

 Privatpersoner kan f.eks. rejse til et andet EF-land og købe brugte  

 transportmidler uden at skulle betale dansk moms.
 Transportmidler efter lovens § 12, stk. 1, nr. 7, f.eks. skibe på over 5  

 registertons brutto, er ikke omfattet af de særlige regler for nye  

 transportmidler.
Erhvervelser fra andre EF-lande 3.4. Der skal altid svares afgift ved erhvervelse af nye  

 transportmidler fra andre EF-lande.
 Privatpersoner og andre, der ikke er anmeldt eller registreret efter  

 loven, skal anmelde erhvervelsen og betale afgift heraf, jf. bekendtgørelse  

 nr. 781 af 18. september 1992.
Salg til andre EF-lande 3.5. Ved momsregistrerede virksomheders salg af nye  

 transportmidler, der transporteres til en køber i et andet EF-land, medregnes  

 salget ikke til den afgiftspligtige omsætning, jf. lovens § 12, stk. 1, nr. 1  

 og 2. Når en momsregistreret virksomhed sælger et nyt transportmiddel til en  

 ikke-momsregistreret køber i et andet EF-land, skal virksomheden udstede en  

 faktura, der skal indsendes til told- og skatteregionen, jf. bekendtgørelse  

 nr. 781 af 18. september 1992. Ved salg til en momsregistreret køber finder  

 lovens almindelige faktureringsbestemmelser m.v. anvendelse.
3.6. Ikke-momsregistrerede virksomheder m.v. og privatpersoner,  

 som sælger nye transportmidler til et andet EF-land, skal anmelde salget til  

 told- og skatteregionen.
De skal desuden udstede en faktura, som skal  

 indsendes til told- og skatteregionen, jf. bekendtgørelse nr. 781 af 18.  

 september 1992.
 3.7. De pågældende virksomheder m.v. og personer kan efter  

 følgende regler få tilbagebetalt den moms, der er betalt i forbindelse med  

 transportmidlets anskaffelse:
 Der tilbagebetales et beløb svarende til det momsbeløb, der enten er  

 indeholdt i den oprindelige købspris, eller er betalt ved en tidligere  

 erhvervelse fra et andet EF-land eller ved indførsel fra steder uden for EF.
 Har transportmidlet tabt i værdi siden anskaffelsen, nedsættes  

 tilbagebetalingen svarende til forholdet mellem den oprindelige  

 anskaffelsespris uden moms og videresalgsprisen.
 Tilbagebetalingen finder sted, når leveringen er sket.
Eksempel 3.8. En privatperson i Danmark køber her i landet en ny båd for  

 100.000 kr. + 25.000 kr i moms, i alt 125.000 kr.
Den pågældende videresælger  

 båden kort tid efter, mens den stadig opfylder betingelsen for at være en ny  

 båd i momsmæssig henseende, til en person i Tyskland for 90.000 kr.
Den  

 danske sælger kan herefter få 22.500 kr. tilbage i moms (svarende til 25 pct.  

 af 90.000 kr.).
Overførsler af varer inden for EF 4.1. Efter lovens § 12, stk. 1, nr. 1, kan visse leverancer i  

 overensstemmelse med EF's regler ligestilles med levering af en vare mod  

 vederlag til et andet EF-land.
Bestemmelsen omfatter en virksomheds  

 overførsel af varer til virksomhedens eget brug i et andet EF-land.
Som et  

 eksempel kan nævnes varer, der overføres fra en virksomhed til dens lager i  

 et andet EF-land.
 Hvis en virksomhed fra et andet EF-land overfører varer til dens eget brug  

 her i landet, ligestilles overførslen med levering af en vare mod vederlag  

 her til landet, jf. lovens § 29 d, stk. 4.
4.2. I en række tilfælde kan en virksomhed dog overføre varer til  

 virksomhedens eget brug i et andet EF-land, uden der foreligger en levering  

 og efterfølgende erhvervelse i det andet EF-land.
Overførslen skal i disse  

 tilfælde hverken behandles som leverance til et andet EFland eller som en  

 erhvervelse i det andet EF-land.
 Følgende overførsler betragtes ikke som en levering, når de sker til  

 virksomhedens eget brug:
Særlige landområder inden for EF 5.1. Efter lovens § 29, stk. 1, skal der svares afgift i  

 forbindelse med ankomsten her til landet af varer, der indføres fra steder  

 uden for EF eller indføres fra visse områder, der ikke er omfattet af de  

 pågældende EF-landes afgiftsområde.
Det drejer sig om følgende områder:
Danmark - Færøerne - Grønland England - Kanaløerne Frankrig - De oversøiske Departementer Grækenland - Bjerget Athos Italien - Livigno - Campione d'Italia - Luganosøens nationale farvande Spanien - Ceuta - Melilla - De kanariske Øer Tyskland - Øen Helgoland - Området Busingen Andorra Gibraltar San Marino Vatikanstaten 5.2. Varer, der kommer fra følgende områder, betragtes dog  

 afgiftsmæssigt, som om varerne kommer fra et EF-land:
