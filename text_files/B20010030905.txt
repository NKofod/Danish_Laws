Bekendtgørelse om Teologisk  

 Pædagogisk Center Løgumkloster (Præstehøjskolen/Folkekirkens  

 Pædagogiske Institut) I medfør af § 2 og § 3 i lov nr. 309 af 16. maj 1990 om  

 folkekirkens institutioner til uddannelse og efteruddannelse af præster  

 fastsættes:
Terminologi § 1. I denne bekendtgørelse anvendes  

 udtrykkene »fagudvalget for de folkekirkelige uddannelsesinstitutioner« og  

 »bestyrelsen« om den permanente arbejdsgruppe og den bestyrelse  

 vedrørende folkekirkens uddannelsesinstitutioner for præster,  

 der er nævnt i §§ 3 og 4 i lov nr. 309 af 16. maj 1990 om  

 folkekirkens institutioner til uddannelse og efteruddannelse af  

 præster.
 Stk. 2. Udtrykket »institutionsudvalget« anvendes om det  

 institutionsudvalg, der er nævnt i § 7 i Kirkeministeriets  

 bekendtgørelse nr. 42 af 17. januar 1991 om styrelse af folkekirkens  

 institutioner til uddannelse og efteruddannelse af præster.
Formål § 2. Teologisk Pædagogisk Center  

 Løgumkloster har til formål at styrke almenteologisk,  

 praktisk-teologisk og pædagogisk virksomhed i folkekirken.
Det skal  

 på videnskabeligt grundlag give almenteologisk, praktisk-teologisk og  

 pædagogisk efteruddannelse, herunder også orientering i  

 samfundsvidenskabelige, filosofiske, litterære og kunstneriske forhold  

 med henblik på varetagelse af kirkens opgaver i det moderne  

 samfund.
Opgaver § 3. Teologisk Pædagogisk Center  

 Løgumkloster skal på videnskabeligt grundlag:
 1)	Undervise i almenteologiske og praktisk-teologiske fag samt hertil  

 relevante fagområder.
 2)	Udøve og formidle praktisk-teologisk og pædagogisk  

 udviklingsvirksomhed samt fungere som folkekirkens videns-,  

 rådgivnings- og koordineringscenter indenfor praktisk-teologi og  

 pædagogik.
 3)	Samarbejde med beslægtede institutioner og organisationer i  

 Danmark og understøtte folkekirkens kontakt med skoleverdenen.  

 Centeret skal varetage de mellemkirkelige og internationale forbindelser  

 på det pædagogiske område på folkekirkens  

 vegne.
Indhold og tilrettelæggelse § 4. Opgaver og undervisning for Teologisk  

 Pædagogisk Center Løgumkloster fastsættes i løbende  

 programmer, der udarbejdes af rektor i samarbejde med institutionsudvalget.  

 Program meddeles bestyrelsen og sendes til fagudvalget for de folkekirkelige  

 uddannelsesinstitutioner til orientering.
Stk. 2. Undervisningen kan tilrettelægges som  

 internatkurser eller som dagskurser, der kan afholdes på centerets  

 hjemsted eller andetsteds.
Kurserne kan tilrettelægges som egne kurser  

 eller som kurser i samarbejde med andre.
Ved internatkurser skal kursisterne  

 tage fast ophold på kursusstedet i kursusperioden, medmindre andet er  

 fastsat i de nævnte programmer.
 Stk. 3. Der kan nedsættes arbejdsgrupper til  

 løsning af særlige opgaver, afholdes kurser og seminarer for  

 udpegede deltagere og gennemføres kursusrækker med præster  

 og andre med særlige uddannelsesbehov.
Adgangsbetingelser § 5. Præster og undervisere i folkekirken,  

 samt ledere og medarbejdere i det frivillige kirkelige arbejde har adgang til  

 at deltage i undervisningen på Teologisk Pædagogisk Center  

 Løgumkloster.
 Stk. 2. Rektor kan give adgang til andre end de i  

 stk. 1 nævnte.
Ledelse af Teologisk Pædagogisk Center  

 Løgumkloster § 6. Teologisk Pædagogisk Center  

 Løgumkloster ledes af en rektor, der er ansvarlig overfor bestyrelsen.  

 Rektor har ansvaret for gennemførelsen af undervisningen m. v.  

 på videnskabeligt grundlag og har desuden den daglige  

 pædagogiske, administrative og økonomiske ledelse af  

 centeret.
 Stk. 2. Rektor kan udpege en af lektorerne på  

 centeret til at varetage administrative opgaver efter rektors nærmere  

 bestemmelse.
Andre bestemmelser § 7. Undervisning m.v. i henhold til de  

 nævnte programmer er gratis.
 Stk. 2. Teologisk Pædagogisk Center Løgumkloster  

 afholder ikke udgifter til undervisningsmaterialer.
Stk. 3. For folkekirkens præster afholdes udgifterne til  

 kost og logi af centeret.
Præsterne refunderer centeret et beløb  

 pr. døgn for kost efter Finansministeriets regler om fradrag i  

 tjenestemænds løn for naturalydelser.
 Stk. 4. Ved korterevarende kurser kan rektor fravige  

 bestemmelsen om refusion for udgifter til kost i stk. 3.
 Stk. 5. Rektor kan i særlige tilfælde lade  

 centeret afholde udgifter til kost og logi til andre end de i stk. 3  

 nævnte kursister.
§ 8. Klager over rektors afgørelser efter  

 denne bekendtgørelse indgives til rektor.
Hvis klageren ikke får  

 medhold og fastholder klagen, indsender rektor klagen sammen med sin  

 udtalelse til bestyrelsen.
Stk. 2. Klager over bestyrelsens afgørelser efter denne  

 bekendtgørelse indgives til bestyrelsen.
Hvis klageren ikke får  

 medhold og fastholder klagen, indsender bestyrelsen klagen sammen med sin  

 udtalelse til Kirkeministeriet.
 Stk. 3. Fristen for indgivelse af klager er 4 uger fra den  

 dag, hvor afgørelsen er meddelt klageren.
Ikrafttræden § 9. Denne bekendtgørelse træder i  

 kraft den 1. juli 2001.
 Stk. 2. Samtidig ophæves bekendtgørelser nr. 396  

 af 16. juni 1993 om efteruddannelse på Præstehøjskolen og  

 nr. 398 af 16. juni 1993 om Folkekirkens Pædagogiske Institut.
