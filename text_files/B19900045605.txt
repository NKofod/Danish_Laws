I medfør af § 2, stk. 5, i momsloven, jfr. lovbekendtgørelse nr. 629 af 20. oktober 1988, som senest ændret ved lov nr. 825 af 19.
 december 1989, fastsættes:
 § 1.  Arrangementer (basarer, koncerter, loppemarkeder  

 m. fl.), hvis overskud fuldt ud anvendes til velgørende eller på anden måde  

 almennyttige formål, kan efter anmodning fritages for afgiftspligten.
 Stk. 2.  Tilladelser efter stk. 1, kan gives til  

 følgende arrangementer:
 Stk. 3.  Afsætningen af varer og ydelser skal ske for  

 arrangørens regning og risiko, og arrangøren må ikke i øvrigt drive  

 virksomhed med afsætning af tilsvarende varer og ydelser.
 § 2.  Indsamling og salg af brugte ting af ringe  

 værdi, f. eks. flasker, papir og metal, der foretages af velgørende  

 foreninger m. fl., kan efter anmodning fritages for afgiftspligten.
 Stk. 2.  Det er en betingelse for fritagelsen efter stk.  

 1, at foreningerne ikke i øvrigt udøver registreringspligtig virksomhed, samt  

 at afsætningen udelukkende sker til registrerede virksomheder.
 § 3.  Anmodning om fritagelse for afgiftspligten  

 indsendes til told- og skatteregionen.
Stk. 2.  Virksomheder, der fritages for at svare moms,  

 skal ikke registreres hos told- og skatteregionen.
Sådanne virksomheder må  

 ikke på fakturaer, afregningsbilag m.v. anføre momsbeløb eller anden  

 angivelse af, at fakturabeløbet indbefatter moms.
 Stk. 3.  Der kan ikke gives fritagelse for moms af  

 indkøb i forbindelse med afholdelse af de i §§ 1 og 2 omhandlede  

 arrangementer.
 § 4.  Bekendtgørelsen træder i kraft den 1. juli 1990.  

 Samtidig ophæves bekendtgørelse nr. 306 af 26. maj 1978.
