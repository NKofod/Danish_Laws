 I medfør af § 2, stk. 2 og 3, i lov om søfartsuddannelse, jf.
lovbekendtgørelse nr. 236 af 23. april 1993 og efter bemyndigelse i bekendtgørelse nr. 694 af 17. august 1995 fastsættes:
Godkendelse § 1.  En skole kan opnå Søfartsstyrelsens godkendelse,  

 når den skønnes at have tilvejebragt grundlag for en forsvarlig undervisning,  

 herunder kvalificerede lærerkræfter samt fornødne lokaler og udstyr.
 § 2.  Skolen skal følge Søfartsstyrelsens bestemmelser  

 om adgangsbetingelser, uddannelseskrav til lærere, undervisningsplaner,  

 eksamensordninger og andre forhold vedrørende undervisningen.
 § 3.  En godkendelse kan tilbagekaldes, hvis  

 betingelserne for godkendelse ikke længere er opfyldt, eller hvis skolen  

 tilsidesætter bestemmelserne nævnt i § 2.
§ 4.  Til en godkendt skole, herunder skoleskib, kan  

 der ydes statstilskud, hvis Fastsættelse af tilskud til søfartsskoler § 5.  Søfartsskoler, der modtager tilskud, skal følge  

 de bestemmelser, Søfartsstyrelsen fastsætter om driften og de økonomiske og  

 organisatoriske forhold.
 § 6.  Det samlede tilskud til en skole ydes som et  

 grundtilskud til administration og bygningsdrift og som et tilskud pr.  

 årselev til direkte undervisningsudgifter.
Stk. 2.  En årselev svarer til en elev undervist på en  

 skole i 40 uger.
For skoleskibe gælder dog, at en elev på et skoleskibstogt  

 tæller som 1/2 årselev.
 Stk. 3.  Søfartsstyrelsen fastsætter nærmere  

 retningslinier for tilskudsberegningen.
 § 7.  Skolen er kun berettiget til tilskud til det  

 antal årselever, som er godkendt af Søfartsstyrelsen.
 § 8.  Tilskuddet udbetales af Søfartsstyrelsen  

 månedsvist forud.
 § 9.  Retningslinier for tilvejebringelse af  

 oplysninger om tilskudsgrundlag, regnskabsaflæggelse og revision fastsættes  

 af Søfartsstyrelsen.
 § 10.  Søfartsstyrelsen kan tilbagekalde tilskuddet  

 eller lade tilskuddet bortfalde, hvis søfartsskolen ikke overholder de  

 bestemmelser og retningslinier, der er fastsat af Søfartsstyrelsen.
Tilskud til skipperskoler § 11.  For godkendte skipperskoler kan  

 Søfartsstyrelsen afholde alle godkendte driftsudgifter.
 § 12.  Hvis en skipperskole modtager tilskud efter §  

 11, er den forpligtet til at følge de til enhver tid gældende bevillings- og  

 regnskabsregler, der gælder for statsinstitutioner.
 § 13.  Personalets løn- og ansættelsesforhold  

 fastsættes i overensstemmelse med de af Finansministeriet fastsatte og  

 aftalte vilkår.
 § 14.  Søfartsstyrelsen kan tilbagekalde tilskuddet  

 eller lade tilskuddet bortfalde, hvis skipperskolen ikke overholder de  

 bestemmelser og retningslinier, der er fastsat af Søfartsstyrelsen.
Fastsættelse af tilskud til fiskeriskoler § 15.  Fiskeriskoler, der modtager tilskud, skal følge  

 de bestemmelser, Søfartsstyrelsen fastsætter om driften og de økonomiske og  

 organisatoriske forhold.
 § 16.  Tilskuddet ydes som et 100%-tilskud til  

 gennemførelse af en 2-årig fiskeruddannelse, der påbegyndes af personer under  

 18 år.
 Stk. 2.  Tilskuddet fastsættes som et tilskud pr. hold.
 Stk. 3.  Skolen kan starte bevilgede hold, hvis der ved  

 start er tilmeldt og mødt minimum 12 elever.
 Stk. 4.  Søfartsstyrelsen fastsætter nærmere  

 retningslinier for tilskudsberegningen.
 § 17.  Tilskuddet udbetales af Søfartsstyrelsen  

 månedsvist forud.
 § 18.  Retningslinier for tilvejebringelse af  

 oplysninger om tilskudsgrundlag, regnskabsaflæggelse og revision fastsættes  

 af Søfartsstyrelsen.
 § 19.  Søfartsstyrelsen kan tilbagekalde tilskuddet  

 eller lade tilskuddet bortfalde, hvis fiskeriskolen ikke overholder de  

 bestemmelser og retningslinier, der er fastsat af Søfartsstyrelsen.
 Eksamenslokaler m.v.
§ 20.  Skolerne skal stille passende lokaler til  

 rådighed i forbindelse med afholdelse af eksamen.
Det gælder også ved  

 eksamination af elever, der er forberedt til eksamen andre steder end den  

 pågældende uddannelsesinstitution.
 Stk. 2.  Forstandere og lærere ved skoler, der modtager  

 tilskud, har mod et vederlag fastsat af Søfartsstyrelsen pligt til at virke  

 som eksaminatorer ved eksamination af privat indstillede eksaminander.
Ikrafttræden og ophævelsesbestemmelser § 21.  Bekendtgørelsen træder i kraft den 20. marts  

 1996 og har virkning fra finansåret 1996.
 Stk. 2.  Bekendtgørelse nr. 398 af 20. maj 1994 om  

 godkendelse af og statstilskud til private søfartsskoler og skipperskoler  

 ophæves.
