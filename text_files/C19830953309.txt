(Sygehusberedskabscirkulære nr. 16.) Med sygehusberedskabscirkulære nr. 9 af 13. april 1981 udsendtes  

 »Standardberedskabsplan for det amtskommunale sygehusvæsen« (Til  

 Tjenestebrug). I planens hovedafsnit 4, »Beredskabets etablering«  

 er givet en beskrivelse af sygehusvæsenets beredskabssystem på alle niveauer,  

 og det er anført, at det sygehusmæssige beredskabssystem indgår i  

 civilforsvarets beredskabssystem.
 I forbindelse med en revision af civilforsvarets beredskabsbestemmelser  

 har Civilforsvarsstyrelsen fundet det hensigsmæssigt at sammenlægge de to  

 systemer, således at de under et fremtræder som »Beredskabsbestemmelser  

 for civilforsvaret og det amtskommunale sygehusvæsen  

 (Sygehusberedskabet)» af maj 1983 (Til Tjenestebrug).
 Beredskabsbestemmelserne, der udsendes i medfør af Indenrigsministeriets  

 bekendtgørelse nr. 220 af 21. maj 1982 om civilforsvarets organisation og  

 indsats under krig og andre ekstraordinære forhold, træder i kraft pr. 1.  

 oktober 1983 og udgør den fælles overordnede plan for gennemførelse af  

 ændringer i det samlede civilforsvarsmæssige beredskab (det statslige og  

 kommunale civilforsvar samt sygehusberedskabet).
 Bestemmelserne ændrer intet i det principielle indhold af  

 sygehusberedskabscirkulære nr. 3 og 9 og de dermed udsendte  

 standardberedskabsplaner for sygehuse og for det amtskommunale sygehusvæsen,  

 hvorfor disse to standardplaner fortsat kan lægges til grund ved  

 udarbejdelsen af beredskabsplaner for de enkelte sygehuse og amtskommuner.
 Af tekniske grunde har det imidlertid været nødvendigt at justere  

 betegnelse for og/eller indhold af visse af de i standardberedskabsplanen for  

 det amtskommunale sygehusvæsen (hovedafsnit 4) anførte enkelt- og  

 delforanstaltninger således:
 Endelig bemærkes, at der i beredskabsbestemmelsernes afsnit Io under punkt  

 5.2 er indføjet en forholdsordre vedrørende iværksættelse af de  

 beredskabsforanstaltninger, der henhører under alarm S, jfr. punkt 2.3  

 expresforanstaltninger i samme afsnit.
 Til brug ved planlægningsarbejdet i amtskommunerne og til fordeling til  

 sygehusene vedlægges et antal eksemplarer af »Beredskabsbestemmelser for  

 civilforsvaret og det amtskommunale sygehusvæsen (Sygehusberedskabet)»  

 (TIL TJENESTEBRUG), idet man anmoder om, at beredskabsplanerne for sygehuse  

 og for det amtskommunale sygehusvæsen tilpasses disse.
