Ved henvendelse ca 3½ måned senere blev det oplyst, at patienten  

 tillige havde ændret afføring og vægttab, og lægen  

 iværksatte undersøgelser for kræft i tyktarmen.
Disse  

 prøver var normale.
Ved henvendelse ca 1 måned senere var der  

 tilkommet vægttab, kvalme og opkastninger, og der blev iværksat  

 undersøgelser, der gav stærk mistanke om kræft i  

 mavesækken.
Patienten blev indlagt på sygehus, og diagnosen  

 mavekræft blev stillet.
 Patienten døde ca ½  år senere.
 Der blev klaget over, at lægen i forbindelse med undersøgelse  

 af patienten ikke foretog en korrekt vurdering af hans  

 helbredstilstand.
Klage over lægelig undersøgelse  

 og behandling af mavesmerter Patientklagenævnet fandt ikke grundlag for at kritisere den  

 praktiserende læges behandling af patienten.
Nævnet lagde  

 vægt på, at lægen allerede ved den første  

 konsultation vedrørende maveproblemerne tilrådede  

 kikkertundersøgelse af maven.
Endvidere lagde nævnet vægt  

 på, at denne undersøgelse viste normale forhold.
Videre lagde  

 nævnet vægt på, at patienten ved de følgende  

 konsultationer ikke nævnte noget om symptomerne træthed og  

 vægttab.
Desuden lagde nævnet vægt på, at det i  

 forbindelse med en senere konsultation blev aftalt, at der skulle foretages  

 en ny kikkertundersøgelse, såfremt generne ikke aftog.
 Nævnet lagde også vægt på, at der ved  

 konsultationen, hvor der blev oplyst om alarmsymptomerne, blev iværksat  

 undersøgelser for en ondartet lidelse, og at der blev aftalt ny  

 konsultation, da der forelå negative svar på den iværksatte  

 undersøgelse.
 Endelig lagde nævnet vægt på, at patienten på et  

 tidligere tidspunkt, end det skete, blev tilbudt indlæggelse, men ikke  

 ønskede dette.
