Ændringsforslag stillet den 13. marts 2019 Ændringsforslag til 3. behandling af Forslag til lov om ophævelse af lov om afgift af mineralsk fosfor i foderfosfat og ændring af opkrævningsloven, selskabsskatteloven, lov om afgift af tinglysning og registrering af ejer- og panterettigheder m.v. (tinglysningsafgiftsloven) og øl- og vinafgiftsloven (Nedsættelse af afgift på øl og vin, afskaffelse af registreringsafgiften på fly, ophævelse af lov om afgift af mineralsk fosfor i foderfosfat og forhøjelse af restskatteprocenten for selskabsskat) [af skatteministeren (Karsten Lauritzen)]:
Til § 8 Af skatteministeren:
 1) Som stk. 7 indsættes:
»Stk. 7. § 4, nr. 12, har virkning for ejerskifte, der er anmeldt til tinglysning fra og med den 1. januar 2022.« [Indsættelse af virkningsbestemmelse til lovforslagets § 4, nr. 12] Bemærkninger Til nr. 1 Efter lovforslagets § 8, stk. 3, foreslås nyaffattelsen af tinglysningsafgiftslovens § 4 som affattet i lovforslagets § 4, nr. 12, at træde i kraft den 1. januar 2022.
 Der mangler imidlertid en virkningsbestemmelse til lovforslagets § 4, nr. 12. Det foreslås derfor at indsætte en virkningsbestemmelse, således at ændringen får virkning for ejerskifter, der er anmeldt til tinglysning fra og med den 1. januar 2022.
