Bekendtgørelse af overenskomst af 17.  

 juni 2002  

 med Sverige om ændring af overenskomst af  

 3. marts 2000 om international taxikørsel på vej Den 17. juni 2002 undertegnedes i Luxembourg en  

 overenskomst mellem Kongeriget Danmarks regering og Kongeriget Sveriges  

 regering om ændring af overenskomst af 3. marts 2000 om international  

 taxikørsel på vej, jf. bekendtgørelse nr. 17 af 14. juni  

 2001, Lovtidende C.
 Aftalen har følgende ordlyd:
Overenskomst mellem Kongeriget Sveriges regering og  

 Kongeriget Danmarks regering om ændring af overenskomst af 3. marts  

 2000 mellem Kongeriget Sveriges regering og Kongeriget Danmarks regering om  

 international taxikørsel på vej Kongeriget Sveriges regering og Kongeriget Danmarks regering - i det  

 følgende benævnt som aftaleparterne   der som led i den  

 integration mellem landene, som byggeriet af Øresundsforbindelsen  

 indebærer, ønsker at fremme udviklingen mellem de to lande for  

 så vidt angår taxikørsel på vej   er blevet enige om  

 følgende.
Artikel 1 I artikel 3 i overenskomst af 3. marts 2000 mellem Kongeriget Sveriges  

 regering og Kongeriget Danmarks regering om international taxikørsel  

 på vej   i det følgende benævnt som overenskomsten  

 ændres følgende:
»Artikel 3 1)	En taxivirksomhed etableret på en af aftaleparternes  

 område, og som i henhold til national lovgivning har tilladelse til at  

 udføre taxikørsel, kan udføre taxikørsel mellem  

 de to aftaleparters område i overensstemmelse med  

 følgende:
 a)	En taxivirksomhed etableret på den ene aftaleparts  

 område må tage passagerer op på dette område og  

 transportere passagererne til den anden aftaleparts område.
 b)	En taxivirksomhed hjemmehørende i Sverige må i Danmark  

 tage passagerer op ved særligt oprettede holdepladser, som er angivet i  

 tillægsprotokollen.
 c)	En taxivirksomhed hjemmehørende i Danmark må i Sverige  

 tage passagerer op ved særligt oprettede holdepladser, som er angivet i  

 tillægsprotokollen.
d)	En taxivirksomhed etableret på den ene aftaleparts  

 område må indenfor den anden aftaleparts område tage  

 passagerer op på andre steder end nævnt i b) eller c), hvis der  

 forinden er afgivet bestilling til det bestillingskontor, som den  

 pågældende taxi er tilsluttet.
Hvis taxien ikke er tilsluttet et  

 bestillingskontor, skal bestillingen være afgivet til indehaveren af  

 den pågældende taxitilladelse.
2. En taxivirksomhed etableret på den ene aftaleparts område  

 må tillige udføre taxikørsel i transit gennem den anden  

 aftaleparts område.« Artikel 2 I overensstemmelse med artikel 11 i overenskomsten træder denne  

 overenskomst i kraft den dag, aftaleparterne skriftligt har underrettet  

 hinanden om, at deres forfatningsretlige krav i forbindelse med  

 ikrafttræden af denne overenskomst er opfyldt.
 Til bekræftelse heraf har undertegnede, som bemyndiget, underskrevet  

 denne overenskomst.
 Underskrevet i Luxembourg den 17. juni 2002 i to eksemplarer på  

 svensk og dansk, således at begge tekster har samme gyldighed.
For Kongeriget Danmarks regering For Kongeriget Sveriges regering Flemming Hansen Björn Rosengren Aftalen trådte i kraft den 3. juli 2002, jf. artikel  

 2.
