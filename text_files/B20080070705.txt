Bekendtgørelse om ændring af bekendtgørelse om statens uddannelsesstøtte (SU-bekendtgørelsen) (SU til gymnasiale suppleringskurser) § 1 I bekendtgørelse nr. 1408 af 7. december 2007 om statens uddannelsesstøtte (SU-bekendtgørelsen) foretages følgende ændringer:
 1. § 8, stk. 3, affattes således:
»Stk. 3. Suppleringen skal omfatte mindst 16 ugentlige undervisningstimer og skal bestå af mindst fire ugers sammenhængende undervisning.
Der kan dog gives en måneds uddannelsesstøtte til supplering, der består af mindst tre ugers sammenhængende undervisning.
Omfatter suppleringen mere end fire ugers undervisning, kan der dog gives uddannelsesstøtte, selv om der indgår op til en uges ferie mellem ugerne med undervisning.« § 2 Bekendtgørelsen træder i kraft den 3. juli 2008 og har virkning for ansøgninger om uddannelsesstøtte til gymnasiale suppleringskurser, der begynder den 30. juni 2008 eller senere.
