Indholdsfortegnelse 1. Indledning.
2. Ophørsstøtte 2.1 Lempeligere regler for frigjorte arealer, der afhændes ved  

 jordfordeling.
 2.2 Ansøgning om ophørsstøtte.
 3. Almindelig jordfordeling med ophørslandmænd  

 (jordfordelings lovens §2).
 3.1 Hvordan rejses en jordfordelingssag.
 3.2 Indledende møde.
 3.3 Forhandlings- og planlægningsarbejdet.
 3.4 Afsigelse af foreløbig kendelse m.v.
 3.5 Berigtigelse af en jordfordelingssag.
3.6 Hvad koster det? 4. Jordfordeling med 5-10 ejendomme  

 (jordfordelingslovens § 2a).
 4.1 Særlige regler for jordfordeling efter lovens § 2a.
 4.2 Hvordan rejses en jordfordelingssag.
 4.3 Forhandlings- og planlægningsarbejdet.
 4.4 Indsendelse af sagen.
 4.5 Afsigelse af kendelse m.v.
 4.6 Matrikulær berigtigelse (opmåling m.v.).
 4.6.1 Valg af berigtigelsesmåde.
 4.6.2 Matrikulær berigtigelse forestået af Jordfordelingskontoret.
 4.6.3 Matrikulær berigtigelse udført på lokalt initiativ.
 4.7 Tilskud til matrikulær berigtigelse.
 4.8 Berigtigelse af en jordfordelingssag.
4.9 Hvad koster det? 5. Øvrige jordfordelingssager (jordfordelingslovens §  

 2).
 5.1 Større jordfordelingssager.
5.2 Hvad koster det? 6. Vil De vide mere om jordfordeling og ophørsstøtte? 6.1 Jordfordeling.
 6.2 Ophørsstøtte.
 1. Indledning.
 God jordfordeling betyder:
at en landbrugsejendoms arealer ligger i nær tilknytning til bygningerne  

 og i så få lodder som muligt - eventuelt en enkelt stor lod - hvilket letter  

 ejendommens drift, formindsker driftsomkostningerne og forøger udbyttet pr.  

 anvendt arbejdstime, at lodderne er velformede og velegnede til maskindrift, hvilket giver  

 færre maskintimer pr. arealenhed og følgelig mindre energiforbrug og mindre  

 slitage, at landbrugsjorden ligger således, at færdsel på offentlige veje med  

 traktorer og landbrugsmaskiner kan undgås i den daglige drift.
 Da arronderingsforholdene har en væsentlig betydning for den enkelte  

 landbrugsbedrifts produktionsøkonomi, er der, såvel for de enkelte bedrifter  

 som for samfundsøkonomien, en betydelig interesse i, at de mange  

 strukturomlægninger i forbindelse med ophørsordningen tjener til fremme af en  

 bedre jordarrondering.
 For ophørslandmanden, der vælger at sælge sin jord i en jordfordeling, er  

 der bl.a. følgende fordele:
 * Billigere at afhænde jorden i en jordfordeling end i en privat handel.
 * Bedre muligheder for at afhænde frigjorte arealer til kvalificerede  

 købere.
 * Ingen krav om at frigjorte arealer skal overdrages i arealenheder på  

 mindst 10 ha.
 * Reduceret krav til arealudvidelsen af overtagernes bedrifter.
 * Lodsejerne handler ikke direkte med hinanden, idet alle aftaler  

 foretages ved forhandling med planlæggeren.
 For at fremme jordfordelingsindsatsen er der ved ændring af  

 jordfordelingsloven i 1993 skabt kapacitetsmæssige muligheder for en hurtig  

 sagsbehandling.
 Endvidere er administrationen lagt til rette på en sådan måde, at  

 ophørsansøgere, der ønsker at sælge arealer i en jordfordeling, hurtigt kan  

 få svar på, om dette kan lade sig gøre - og i givet fald hvornår.
Samtidig går jordfordelingsindsatsen i retning af flere mindre og  

 hurtigere gennemførte sager.
Perioden fra sagsrejsning til skæringsdag må  

 således normalt ikke overstige 12 måneder.
Dette hensyn tilgodeses bl.a. ved en tilpasning af praksis, således at  

 jordfordelinger, hvori der deltager en eller flere ophørsansøgere, (eller  

 landmænd der har fået bevilliget ophørsstøtte, men endnu ikke har afhændet  

 jorden) kan gennemføres med højere prioritet end jordfordelinger uden  

 ophørsansøgere.
Endvidere er der indført en ny sagstype med mindst 5 og  

 normalt ikke over 10 ejendomme, hvor en enkelt ophørslandmand kan danne en  

 god basis.
 Sager om jordfordeling behandles af Strukturdirektoratet  

 (Jordfordelingskontoret) og jordbrugskommissionen.
 2. Ophørsstøtte.
 2.1 Lempeligere regler for frigjorte arealer, der afhændes ved jordfor  

 deling.
 Reglerne om ophørsstøtte og administrationen heraf er nærmere beskrevet i  

 Strukturdirektoratets »Vejledning om ophørsstøtte til jordbrugere«.  

 Vejledningen kan fås hos Strukturdirektoratet.
Det fremgår bl.a. af vejledningen, at køberen af frigjorte arealer fra en  

 ophørs-landmand skal opfylde nærmere fastsatte krav om bl.a. jordbrug som  

 hovederhverv og landmandsuddannelse, jf. §§ 4 og 11 i bekendtgørelse nr. 809  

 af 12. oktober 1995 om ophørsstøtte til jordbrugere.
Endvidere er der ved  

 private handler fastsat krav om, at overtagers (købers) egen bedrift skal  

 udvides med mindst 10 ha, medmindre det samlede frigjorte areal er mindre end  

 10 ha.
 I tilfælde, hvor det samlede frigjorte areal overstiger 10 ha og ansøger  

 ønsker at afhænde til flere forskellige overtagere i en privat handel, skal  

 ansøger overdrage det frigjorte areal i enheder af 10 ha eller derover pr.  

 overtager for at opfylde udvidelseskravene.
 Det bemærkes, at ophørslandmanden har mulighed for både at bortforpagte  

 dele af sin ejendom og at afhænde resten af jorden, såfremt det sker i  

 enheder på mindst 10 ha.
 Ophørslandmanden kan også vælge at afhænde/bortforpagte dele af de  

 frigjorte arealer og lade resten indgå i en jordfordeling.
Ved afhændelse af frigjorte arealer i en jordfordeling kan forpligtelsen  

 på de frigjorte arealer overføres til arealer af mindst samme størrelse på en  

 eller flere bedrifter, der indgår i jordfordelingen.
Det vil sige, at  

 forpligtelsen for overtagelsen af frigjorte arealer om bl.a. at opfylde  

 kravet om jordbrug som hovederhverv og landmandsuddannelse kan overføres til  

 andre deltagere i jordfordelingen, som opfylder disse krav.
Denne bestemmelse  

 betyder, at det ofte er lettere gennem jordombytningerne i en jordfordeling  

 at finde kvalificerede købere til frigjorte arealer end i private handler,  

 hvor landbrugslovens afstandsgrænse for sammenlægning kan begrænse antallet  

 af kvalificerede købere.
Dertil kommer, at der i en jordfordeling ikke er  

 krav om, at de frigjorte arealer skal overdrages i enheder på mindst 10 ha.
For så vidt angår bestemmelsen om, at overtagers egen bedrift skal udvides  

 med mindst 10 ha, gælder en lempeligere regel for frigjorte arealer, der  

 overdrages i en jordfordeling.
Kravet om arealudvidelse anses således for  

 opfyldt, hvis de bedrifter, der ved jordfordelingen suppleres med frigjorte  

 arealer, tilsammen udvides med mindst 10 ha.
 2.2 Ansøgning om ophørsstøtte.
Ansøgning om ophørsstøtte indgives til Strukturdirektoratet på to skemaer,  

 et ansøgningsskema og et indberetningsskema.
Skemaerne fås hos  

 Strukturdirektoratet og de særligt sagkyndige, der er godkendt til  

 udfærdigelse af ansøgning om forbedringsplan m.v. efter strukturloven.
Ansøgningen skal udfærdiges med bistand af den særligt sagkyndige, som  

 også skal attestere ansøgningen.
Liste over de særligt sagkyndige er vedlagt  

 ansøgningsmaterialet.
 Ved ophørstidspunktet forstås det tidspunkt, hvor ansøgeren ophører med al  

 erhvervsmæssig landbrugs- og gartnerivirksomhed.
 Ophøret kan ske over en afviklingsperiode på op til 6 måneder.  

 Afviklingsperioden er perioden, fra ophørslandmanden påbegynder overdragelsen  

 af bedriftens arealer og indtil ophørstidspunktet.
Der kan søges om ophørsstøtte frem til den 31. december 1998. Ansøgningen  

 skal være indgivet inden ophørstidspunktet.
I jordfordelingssager indsendes  

 ansøgningsskemaet tidligst 15 måneder før afviklingsperioden starter.
Det er en betingelse for udbetaling af ophørsstøtte, at  

 jordfordelingskendelsen er tinglyst.
Jordfordelingskontoret sørger for  

 tinglysning.
 Når kendelsen er tinglyst, vil ophørslandmanden kunne få udbetalt sin  

 ophørsstøtte fra Strukturdirektoratet, såfremt de øvrige betingelser herfor  

 er opfyldt.
 For så vidt angår de øvrige betingelser for at få udbetalt ophørsstøtte  

 henvises til »Vejledningen om ophørsstøtte til jordbrugere«, samt  

 til ovennævnte særligt sagkyndige.
 3. Almindelig jordfordeling med ophørslandmænd  

 (jordfordelingslovens § 2).
 3.1 Hvordan rejses en jordfordeling.
 Såfremt der inden for et begrænset område er en eller flere landmænd med  

 tilsagn om ophørsstøtte, er der mulighed for at afhænde ejendommenes jorder i  

 en jordfordeling.
 Ansøgning indsendes til:
Strukturdirektoratet for Landbrug og Fiskeri Jordfordelingskontoret Toldbodgade 29 1253 København K Ansøgningsskema kan bestilles på telefon: 33 63 73 00 Ejerne af mindst 10 ejendomme skal normalt give skriftlig tilslutning til  

 ansøgningen, der skal indeholde oplysning, om hvilke ophørsansøgere med  

 tilsagn om ophørsstøtte, der ønsker at deltage.
For hver lodsejer, der har været kontakt med, vedlægges et udfyldt skema  

 med angivelse af navn, adresse, produktionsform og ønske om salg, bytte eller  

 køb.
Skemaet kan rekvireres i Jordfordelingskontoret.
Endvidere bør ansøgningen indeholde en begrundelse for at rejse sagen.
Der  

 bør bl.a. redegøres for landbrugsstrukturen i området, herunder om der er  

 harmoniproblemer.
Ligeledes bør der angives et skøn over fordelingen af  

 sælgere, byttere og købere i området og om det forventede antal deltagere.
Ansøgningen skal vedlægges forslag til afgrænsning af planområdet, som kan  

 lægges til grund for annoncering af det indledende møde.
Planområdet  

 indtegnes på oversigtskort i 1:25000. Endvidere bør der på oversigtskortet  

 eller andet kortbilag som minimum indtegnes de ejendomme, som anmodningen  

 omfatter.
 Ved godkendelse af ansøgningen fastsættes derefter fristerne for  

 planannoncering, planperiode og skæringsdag m.v. så vidt mulig i  

 overensstemmelse med lodsejernes ønsker.
 3.2 Indledende møde.
 Jordfordelingskontoret indkalder til et offentligt lodsejermøde, kaldet  

 »indledende møde«.
 Indkaldelse til mødet sker ved meddelelse i lokale aviser, gennem  

 postvæsnet eller på anden hensigtsmæssig måde med mindst 8 dages varsel.  

 Jordbrugskommissionen indkaldes.
På mødet redegør Jordfordelingskontoret for regler og vilkår for  

 deltagelse i en jordfordelingssag og for fremgangsmåden ved sagens  

 gennemførelse.
Der orienteres endvidere om mulighederne for at opnå  

 ophørsstøtte i henhold til lov om ophørsstøtte til jordbrugere.
Hvis der blandt de fremmødte lodsejere er ønske om at søge jordfordelingen  

 gennemført, kan Jordfordelingskontoret beslutte, at der skal udarbejdes en  

 jordfordelingsplan.
I givet fald vælges et lodsejerudvalg på 3-5 af et  

 flertal af de fremmødte lodsejere.
 3.3 Forhandlings- og planlægningsarbejdet.
 Jordfordelingskontoret rekvirerer en planlægger til på  

 Strukturdirektoratets vegne at forestå forhandlings- og planlægningsarbejdet.  

 Planlæggeren vil ofte være en landinspektør.
Jordfordelingskontoret annoncerer iværksættelsen af sagens planlægning i  

 lokale aviser eller på anden hensigtsmæssig måde.
Annoncen angiver  

 planområdet, planperioden, overtagelses- og skæringsdagen samt sagens  

 planlægger.
 Annoncen er endvidere udformet således, at den tjener som fornøden  

 annoncering efter eventuelle naboer med fortrinsstilling efter reglerne i §§  

 13 og 18 i landbrugsloven.
Lodsejere, der ønsker at gøre en eventuel fortrinsstilling gældende i  

 forbindelse med jordfordelingsplanen, skal inden en frist på 4 uger fra  

 annoncens dato fremsætte skriftligt ønske herom over for planlæggeren.
Denne  

 bestemmelse gælder såvel for ejere af landbrugsejendomme inden for  

 planområdet som inden for en vejafstand på 1 km uden for planområdet.
 Planlægningen udføres i nært samarbejde med det nedsatte lodsejerudvalg.  

 Der indhentes oplysninger om de enkelte ejendomme og om lodsejernes ønsker om  

 salg, bytte eller køb af jord.
Såfremt enighed opnås, oprettes med hver enkelt lodsejer en skriftlig  

 overenskomst.
Det fremgår heraf hvilke arealer, der sælges, byttes eller  

 modtages, hvilke beløb, der skal modtages eller betales samt eventuelle  

 særlige aftalte vilkår.
 3.4 Afsigelse af foreløbig kendelse m.v.
 Sagen indsendes til Jordfordelingskontoret inden en nærmere angiven frist.
Såfremt sagen opfylder betingelserne for gennemførelse af en  

 jordfordelingssag, forelægges sagen for jordbrugskommissionen til  

 godkendelse.
Når sagen er godkendt, tiltrædes kommissionen af en dommer og et  

 kreditkyndigt medlem, og den udvidede kommission afsiger foreløbig kendelse  

 om sagens gennemførelse.
 Fra den fastsatte skæringsdag, der er fælles for alle deltagere, kan  

 lodsejerne begynde at dyrke de nyerhvervede arealer.
 Kendelsen tinglyses inden skæringsdagen.
 3.5 Berigtigelse af en jordfordelingssag.
 Berigtigelsen af en jordfordelingssag med skelafsætninger,  

 arealberegninger, ind- og udbetalinger, ejendomsskatterefusioner, eventuelt  

 afvandingsrefusioner, afsigelse af endelig kendelse og notering i matrikel og  

 tingbog foretages ved Jordfordelingskontorets foranstaltning.
3.6 Hvad koster det? Deltagelse i en jordfordeling er gratis, idet udgifterne ved sagens  

 behandling og berigtigelse normalt betales af Statskassen.
Dog gælder der  

 særlige regler ved jordfordelinger med 5-10 ejendomme efter  

 jordfordelingslovens § 2a (se afsnit 4.9 eller vejledning om Jordfordeling  

 med 5-10 ejendomme).
 Eventuelt ekspeditionsgebyr til panthavere, stempelafgift ved låntagning  

 og ekstraordinær hel eller delvis indfrielse af pantegæld påhviler dog alene  

 lodsejeren.
 4. Jordfordeling med 5-10 ejendomme  

 (jordfordelingslovens § 2a).
 4.1 Særlige regler for jordfordeling efter lovens § 2a.
 Som nævnt i indledningen er der ved ændringen af jordfordelingsloven i  

 1993 indført en ny sagstype.
 En landmand, der har fået tilsagn om ophørsstøtte, har således mulighed  

 for at afhænde ejendommens arealer i en jordfordeling med mindst 5 og normalt  

 ikke over 10 ejendomme.
 Denne sagstype adskiller sig på en del punkter fra øvrige jordfordelinger.
 * Der afholdes ikke indledende møde, og der er ikke noget krav om, at der  

 skal vælges et lodsejerudvalg.
 * Det er i højere grad overladt til det lokale initiativ, hvorledes  

 jordfordelingsopgaverne skal udføres, herunder, hvem der er ansvarlig for  

 sagens udarbejdelse, og hvem, der skal udføre planlægningen m.v.
 * Lodsejerne betaler selv udgifterne til forhandling, planlægning,  

 panthaverhøring og garantistillelse.
 * Det er overladt til lodsejerne selv at bestemme, om udarbejdelsen af den  

 matrikulære sag (opmåling m.v.) skal rekvireres af lodsejerne, eller om  

 Jordfordelingskontoret skal rekvirere udarbejdelsen og forestå betalingen af  

 den matrikulære sag, jf. afsnit 4.6.
 * Der afsiges kun en kendelse.
 4.2 Hvordan startes en jordfordeling.
 Ansøgning indsendes til:
Strukturdirektoratet for Landbrug og Fiskeri Jordfordelingskontoret Toldbodgade 29 1253 København K Ansøgningsskema kan bestilles på telefon 33 63 73 00.Ansøgningen bør have  

 skriftlig tilslutning fra ejerne af mindst 5 og normalt ikke over 10  

 ejendomme og indeholde oplysning, om der er ophørslandmænd med tilsagn om  

 ophørsstøtte, som ønsker at deltage.
Der bør gives en begrundelse for ansøgningen i form af en kort redegørelse  

 for strukturproblemerne for ejendommene.
Hvis de deltagende ejendomme har  

 harmoniproblemer, angives dette.
Der gives et skøn over fordelingen af  

 sælgere, købere og byttere.
Ansøgningen vedlægges forslag til afgrænsning af planområdet, som kan  

 lægges til grund for annoncering af sagens iværksættelse.
Planområdet  

 indtegnes på oversigtskort i 1:25000. Endvidere bør der på oversigtskortet  

 eller andet kortbilag indtegnes de ejendomme, som anmodningen omfatter.
 Det skal endvidere fremgå af ansøgningen hvem der:
 * er ansvarlig for sagens udarbejdelse.
 * udarbejder jordfordelingsplanen (planlægger).
 Den ansvarlige for sagens udarbejdelse og planlæggeren kan være en  

 landinspektør, konsulent eller anden person eller selskab.
 Lodsejerne betaler selv for sagens udarbejdelse, panthaverhøringer og  

 garantistillelser.Aftaler om fordelingen af udgifterne er  

 Jordfordelingskontoret uvedkommende.
 Når tilsagn foreligger, fastsættes planperioden og skæringsdag m.v. så  

 vidt muligt i overensstemmelse med lodsejernes ønsker.
 Jordfordelingskontoret annoncerer iværksættelsen af sagens planlægning i  

 lokale aviser eller på anden måde.
 Annoncen angiver planområdet, planperioden, overtagelses- og skæringsdagen  

 samt sagens planlægger.
Endvidere er annoncen udformet således, at den tjener som fornøden  

 annoncering efter eventuelle naboer med fortrinsstilling efter reglerne i §§  

 13 og 18 i landbrugsloven.
Lodsejere, der ønsker at gøre en eventuel  

 fortrinsstilling gældende i forbindelse med jordfordelingsplanen, skal inden  

 en frist på 4 uger fra annoncens dato fremsætte skriftligt ønske herom over  

 for planlæggeren.
Denne bestemmelse gælder såvel for ejere af  

 landbrugsejendomme inden for planområdet som inden for en vejafstand på 1 km  

 uden for planområdet..
 4.3 Forhandlings- og planlægningsarbejdet.
Planlæggeren udfører i samarbejde med lodsejerne forhandlings- og  

 planlægningsarbejdet.
Der indhentes oplysninger om de enkelte ejendomme og om  

 lodsejernes ønsker om salg, bytte eller køb af jord.
Såfremt enighed opnås, oprettes med hver enkelt lodsejer en skriftlig  

 jordfordelingsoverenskomst.
Det fremgår heraf hvilke arealer, der sælges,  

 byttes eller modtages, hvilke beløb, der skal modtages eller betales samt  

 eventuelt særlige aftalte vilkår.
Jordfordelingsoverenskomsterne kan  

 bestilles i Jordfordelingskontoret.
 4.4 Indsendelse af sagen.
 Sagen indsendes til Jordfordelingskontoret inden en nærmere angiven  

 tidsfrist, og skal bl.a. omfatte:
 * Jordfordelingsplan I og II.
 * Indgåede jordfordelingsoverenskomster for alle deltagende ejendomme.
 * Nødvendige garantier fra pengeinstitutter m.fl.
 * Godkendelse fra panthavere.
 * Opgørelse over omlagte arealer.
 * Beløb, der skal ind- eller udbetales.
 * Ejendoms- og tingbogsattester.
 * Nødvendige tilladelser i henhold til anden lovgivning.
 * Oplysning om, hvilke lodsejere der har fået tilsagn om ophørsstøtte samt  

 dokumentation herfor.
 * Dokumentation for, at kravene til frigjorte arealer er opfyldt, herunder  

 at overtageren kan godkendes efter lov om ophørsstøtte.
Sagen udarbejdes iøvrigt i overensstemmelse med  

 Jordfordelingskontorets vejledning om »Jordfordeling med 5-10  

 ejendomme«.
Denne vejledning kan bestilles i Jordfordelingskontoret.
 4.5 Afsigelse af kendelse m.v.
 Når sagen er modtaget i Jordfordelingskontoret, vil den snarest muligt  

 blive gennemgået med henblik på afsigelse af kendelse.
Såfremt sagen opfylder betingelserne for gennemførelse af en  

 jordfordelingssag, forelægges sagen for jordbrugskommissionen til  

 godkendelse.
Når planen er godkendt, tiltrædes kommissionen af en dommer og  

 et kreditkyndigt medlem, og den udvidede kommission afsiger kendelse om  

 sagens gennemførelse.
 Fra den fastsatte skæringsdag, der er fælles for alle deltagere, kan  

 lodsejerne begynde at dyrke de nyerhvervede arealer.
 Kendelsen tinglyses inden skæringsdagen.
 4.6 Matrikulær berigtigelse (opmåling m.v.).
 4.6.1 Valg af berigtigelsesmåde.
 Mindst en måned før jordfordelingssagen som aftalt skal indsendes til  

 Jordfordelingskontoret, skal der indsendes meddelelse til  

 Jordfordelingskontoret om, hvorvidt Jordfordelingskontoret skal foranledige  

 den matrikulære sag udarbejdet, eller om lodsejerne selv ønsker at bestille  

 en landinspektør til at udarbejde den matrikulære sag, jf. afsnit 4.6.2 og  

 4.6.3.
 4.6.2 Matrikulær berigtigelse forestået af Jordfordelingskontoret.
 Såfremt Jordfordelingskontoret godkender sagen, vil kontoret tilstræbe, at  

 der foretages skelafsætning og opmåling m.v., inden kendelsen afsiges.
 Jordfordelingskontoret afholder udgifterne ved udarbejdelsen af den  

 matrikulære sag.
 4.6.3 Matrikulær berigtigelse udført på lokalt initiativ.
 I sager, der gennemføres efter lovens § 2a, kan lodsejerne vælge selv at  

 bestille en landinspektør til at udarbejde den matrikulære sag.
 Den matrikulære sag skal i fuldt udarbejdet stand indsendes til  

 Jordfordelingskontoret senest 4 måneder efter skæringsdagen.
 4.7 Tilskud til matrikulær berigtigelse.
 I sager, hvor lodsejerne har valgt selv at forestå den matrikulære  

 berigtigelse, skal lodsejerne selv afholde omkostningerne hertil.
 Lodsejerne kan søge Strukturdirektoratet om tilskud til omkostninger i  

 forbindelse med den matrikulære berigtigelse, jf. bekendtgørelse nr. 902 af  

 11. oktober 1996 om tilskud til matrikulære udgifter i visse  

 jordfordelingssager.
 Tilskuddet beregnes for sagen i sin helhed på grundlag af følgende satser:
 Hertil lægges:
 For hver ejendom, der ved jordfordelingen reduceres til en lod på  

 højst 5 ha, og hvor der i den forbindelse skal foretages skelafsætning,  

 beregnes følgende ekstra tillæg:
Disse ekstra tilskud kan også ydes til ophørsansøgere jf.  

 lovbekendtgørelse nr. 676 af 9. august 1995 om ophørsstøtte til jordbrugerne.  

 Dog gælder der andre krav med hensyn til ejendommens størrelse i relation til  

 ophørsreglerne, jf. §§ 5 og 6 i bekendtgørelse nr. 809 af 12. oktober 1995 om  

 ophørsstøtte til jordbrugere.
Således kan støttemodtageren kun bibeholde:
 * Bygninger, have, gårdsplads, adgangsvej og skov.
* Et areal på op til 10% af bedriftens areal, dog højst 1 ha.
Arealet skal  

 ligge i tilknytning til bygningslodden og må ikke anvendes til erhvervsmæssig  

 landbrugs- eller gartnerivirksomhed.
 Ved beregning af begge former for lodtillæg anses salg af  

 sammenhængende lodder fra en ejendom til en anden ejendom som en lod.
 Tilskuddet til sagen kan ikke overstige udgifterne til den matrikulære  

 berigtigelse.
Udbetaling af tilskuddet er betinget af, at der er afsagt kendelse i  

 sagen.
Ansøgningen indsendes til Jordfordelingskontoret af den ansvarlige for  

 sagen, og skal indeholde følgende oplysninger:
 Beløbet anvises normalt gennem giro eller bank.
 4.8 Berigtigelse af en jordfordeling.
 Berigtigelsen af en jordfordeling med ind- og udbetalinger, afsigelse af  

 kendelse og notering i matrikel og tingbog foretages ved  

 Jordfordelingskontorets foranstaltning.
4.9 Hvad koster det? I jordfordelinger, der gennemføres efter lovens § 2a skal lodsejerne selv  

 betale for udgifterne til planlægning, panthaverhøring og garantistillelse.
 Lodsejernes udgifter vil bl.a. afhænge af planlægningsarbejdets omfang.
 Endvidere skal lodsejerne betale eventuelt ekspeditionsgebyr til  

 panthavere, stempelafgift ved låntagning og ekstraordinær hel eller delvis  

 indfrielse af pantegæld.
 Lodsejerne rådes til inden deres deltagelse i jordfordelingen, at få  

 planlæggeren eller anden sagkyndig til at angive et skøn over udgifterne ved  

 deltagelse i jordfordelingen.
 Udgifterne ved Jordfordelingskontorets behandling samt afsigelse af  

 kendelse og notering i matriklen og tingbogen er gratis for lodsejerne.  

 Udarbejdelsen af den matrikulære sag er enten gratis for lodsejeren eller der  

 kan ydes et tilskud til arbejdet, jf. afsnit 4.6.2 og 4.7.
 5. Øvrige jordfordelinger (jordfordelingslovens § 2).
 5.1 Almindelige jordfordelinger.
 Sideløbende med de i afsnit 3 og 4 nævnte jordfordelinger gennemføres de  

 almindelige lidt større jordfordelinger (almindelig jordfordeling). Formålet  

 med disse sager er primært at forbedre arronderings- og strukturforholdene  

 inden for et fastlagt område.
 Proceduren for disse sager svarer til den procedure, der er omtalt i  

 afsnit 3.
Landmænd, der har eller påtænker at søge om ophørsstøtte, og som har deres  

 ejendomme liggende inden for et fastlagt planområde, henvises til at rette  

 henvendelse til sagens planlægger eller Jordfordelingskontoret.
Der vil her  

 kunne gives nærmere oplysninger, om hvornår planlægningen afsluttes samt om  

 skæringsdag m.v.
 Såfremt ophørslandmanden ikke allerede har fået tilsagn om ophørsstøtte,  

 må det herefter afklares, om der er mulighed for at opnå et sådant tilsagn,  

 inden planlægningen afsluttes.
 På det indledende lodsejermøde vil Jordfordelingskontoret orientere om  

 regler og vilkår for deltagelse i en jordfordeling, herunder om mulighederne  

 for at opnå ophørsstøtte.
5.2 Hvad koster det? Deltagelse i en almindelig jordfordeling er gratis, idet udgifterne ved  

 sagens behandling og berigtigelse normalt betales af Statskassen.
 Eventuelt ekspeditionsgebyr til panthavere, stempelafgift ved låntagning  

 og ekstraordinær hel eller delvis indfrielse af pantegæld påhviler dog alene  

 lodsejeren.
6. Vil De vide mere om jordfordeling og ophørsstøtte? 6.1 Jordfordeling.
 Der henvises til:
 * Lovbekendtgørelse nr. 318 af 25. april 1996 af lov om jordfordeling  

 mellem landejendomme.
 * Bekendtgørelse nr. 902 af 11. oktober 1996 om tilskud til matrikulære  

 udgifter i visse jordfordelingssager.
 * Bekendtgørelse nr. 79 af 1. Februar 1995 om jordbrugskommissionernes  

 behandling af sager efter jordfordelingsloven.
 * Vejledning om »Almindelig jordfordeling«.
 * Vejledning om »Jordfordeling med 5-10 ejendomme«.
 6.2 Ophørsstøtte.
 Der henvises til:
 * Lovbekendtgørelse nr. 676 af 9. august 1995 om ophørsstøtte til  

 jordbrugere.
 * Bekendtgørelse nr. 809 af 12. oktober 1995 om ophørsstøtte til  

 jordbrugere.
 * Vejledning om ophørsstøtte til jordbrugere, december 1995.
