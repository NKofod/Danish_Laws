Nr LSF 90 Forslag til Lov om ændring af lov om lands- og regionplanlægning og lov om  

 regionplanlægning i hovedstadsområdet (Planlægning af skovrejsningsområder) Fremsat af miljøministeren (Lone Dybkjær) den 17. november 1988 Vedtaget ved tredjebehandling den 11. maj 1989 Lov nr. 340 af 24/05/1989 § 1 I lov om lands- og regionplanlægning, jf. lovbekendtgørelse nr. 735 af 21.  

 december 1982, som ændret ved lov nr. 355 af 13. maj 1987 og lov nr. 393 af  

 10. juni 1987, foretages følgende ændring:
 I § 7, stk. 1, indsættes efter nr. 6 som nyt nummer:
 »7) størrelsen og beliggenheden af skovrejsningsområder og områder,  

 hvor skovtilplantning er uønsket,».
 Nr. 7-12 bliver herefter nr. 8-13.
§ 2 I lov om regionplanlægning i hovedstadsområdet, jf. lovbekendtgørelse nr.  

 736 af 21. december 1982, som ændret ved lov nr. 355 af 13. maj 1987 og lov  

 nr. 393 af 10. juni 1987, foretages følgende ændring:
 I § 2, stk. 1, indsættes efter nr. 7 som nyt nummer:
 »8) størrelsen og beliggenheden af skovrejsningsområder og områder,  

 hvor skovtilplantning er uønsket,».
 Nr. 8-12 bliver herefter nr. 9-13.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om lands- og regionplanlægning, jf. lovbekendtgørelse nr. 735 af 21.  

 december 1982, som ændret ved lov nr. 355 af 13. maj 1987 og lov nr. 393 af  

 10. juni 1987 foretages følgende ændring:
 I § 7, stk. 1, indsættes efter nr. 6 som nyt nummer:
 »7) størrelsen og beliggenheden af skovrejsningsområder, og områder  

 hvor skovtilplantning er uønsket,».
 Nr. 7-12 bliver herefter nr. 8-13.
§ 2 I lov om regionplanlægning i hovedstadsområdet, jf. lovbekendtgørelse nr.  

 736 af 21. december 1982, som ændret ved lov nr. 355 af 13. maj 1987 og lov  

 nr. 393 af 10. juni 1987 foretages følgende ændring:
 1. I § 2, stk. 1 indsættes efter nr. 7 som nyt nummer:
 »8) størrelsen og beliggenheden af skovrejsningsområder, og områder  

 hvor skovtilplantning er uønsket,».
 Nr. 8-12 bliver herefter nr. 9-13.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrund Regeringen ønsker, som anført i de tidligere redegørelser om marginale  

 jorder, om skovpolitik og om naturbevaring og friluftsliv, at øge  

 skovtilplantningen i Danmark ved at fremme den private tilplantningsaktivitet  

 og øge den offentlige skovrejsning.
En øgning af skovtilplantningen er et af virkemidlerne i en tilpasning af  

 EF-landbrugsstrukturpolitikken, der bl.a. tilsigter en begrænsning og  

 omlægning af landbrugsproduktionen.
Et øget skovareal vil desuden på længere  

 sigt forøge landets træproduktion.
Det må endvidere fremhæves, at velplanlagt  

 skovtilplantning kan forbedre vilkårene for friluftslivet, og desuden bidrage  

 til bevarelse og forbedring af jordbunden, dyre- og plantelivet, samt  

 vandløbssystemerne og grundvandsressourcerne.
Skovrejsningen vil endvidere  

 reducere atmosfærens kuldioxydindhold ved binding i den øgede træmasse.
 Struktur- og Planudvalget, der blev nedsat ved regeringsbeslutning den 25.  

 marts 1987, har blandt andet arbejdet med forskellige muligheder for at  

 påvirke tilplantningsaktiviteten.
 Udvalget har afgivet to delbetænkninger: Betænkning nr. 1122 af september  

 1987 om gennemførelse af EF's sociostrukturelle foranstaltninger i Danmark og  

 Betænkning nr. 1145 af august 1988 om opfølgning af marginaljordsstrategien i  

 Landbrugsministeriets lovgivning m.v.
Betænkningerne omhandler blandt andet mulighederne for at yde støtte til  

 privat tilplantning på landbrugsjord i.h.t.
Rådets forordning (EØF) nr.  

 797/85 om forbedring af landbrugsstrukturernes effektivitet og udvalget har  

 specielt overvejet kriterierne for udpegning af skovrejsningsområder i  

 forbindelse hermed.
 I udvalgets 2. delbetænkning anbefales det, at der som led i  

 regionplanlægningen på baggrund af blandt andet landbrugs- og  

 fredningsplanlægningen gennemføres en planlægning for skovtilplantning med  

 følgende områdekategorier:
- Skovrejsningsområder inden for hvilke skovtilplantningen i særlig grad  

 vil kunne fremmes, - områder, inden for hvilke skovtilplantningen er uønsket, fordi den vil  

 være i konflikt med andre tungtvejende interesser og - den øvrige del af det åbne land, der ikke er omfattet af ovennævnte  

 områdekategorier.
Udvalget har anbefalet, at der skal kunne ydes tilskud til nyplantninger  

 og arronderingstilplantninger i skovrejsningsområder, og at der ikke ydes  

 støtte til tilplantninger i områder, hvor skovtilplantning er uønsket.
Med  

 hensyn til den øvrige del af det åbne land tænkes støtten især givet til  

 arronderingsforbedrende tilplantninger.
 Landbrugsministeren har fremsat lovforslag om ændring af lov om støtte til  

 forbedring af strukturen og effektiviteten i jordbruget.
 Lovændringen tilsigter at gennemføre de af Rådet for De Europæiske  

 Fællesskaber vedtagne ændringer af forordningerne om forbedring af  

 landbrugsstrukturens effektivitet samt en udbygning af de i forbedringsloven  

 indeholdte muligheder for at yde støtte til tilplantning med skov.
 Ifølge Landbrugsministerens lovforslag vil der kunne ydes støtte til  

 tilplantning med skov på arealer indenfor skovrejsningsområder, der  

 fastlægges som led i lands- og regionplanlægningen.
Uden for skovrejsningsområderne vil der kunne ydes støtte til  

 arronderingsforbedrende tilplantninger, samt - med en lavere støttesats - til  

 nytilplantninger som gennemføres af landbrugere, der har landbrug som  

 hovederhverv, og som modtager støtte til udtagning af landbrugsjord.
I  

 områder, der i lands- og regionplanlægningen er udlagt som områder, hvor  

 skovtilplantning er uønsket, kan der ikke ydes støtte.
 Det er i lovforslaget forudsat, at der i lovene om lands- og  

 regionplanlægning indarbejdes bestemmelser om udpegning af interesseområder  

 for skovrejsning.
 Lovforslaget skal desuden ses i sammenhæng med forslag til skovlov og  

 naturforvaltningslov.
 Af forslaget til ny skovlov fremgår det, at lovens formål blandt andet er  

 at bevare og værne de danske skove og at medvirke til at forøge skovarealet.  

 Miljøministeren kan derfor bestemme, at et areal, der i regionplanlægningen  

 er udpeget som skovrejsningsområde, skal fastholdes som skovareal ved  

 pålæggelse af fredskovspligt i forbindelse med statstilskud til  

 skovtilplantning.
Af forslaget til naturforvlatningslov fremgår det, at den kommende  

 statslige skovrejsning vil foregå indenfor skovrejsningsområder udpeget i  

 regionplanlægningen Det foreslås derfor, at der i lands- og regionplanlovene indføjes en  

 bestemmelse om planlægning af skovrejsningsområder og områder, hvor  

 skovtilplantning er uønsket.
2. Lovforslagets formål Formålet er at sikre, at der i regionplanerne udpeges  

 skovrejsningsområder, og områder, hvor skovtilplantning er uønsket.
Forslaget  

 sigter på at udlægge arealer, hvor det ud fra en samfundsmæssig  

 helhedsbetragtning vil være mest hensigtsmæssig at plante ny skov og arealer,  

 hvor skov er uønsket.
Lands- og regionplanloven og lov om regionplanlægning i hovedstadsområdet  

 indeholder allerede en bestemmelse om, at regionplanerne skal indeholde  

 retningslinier for størrelsen og beliggenheden af arealer forbeholdt  

 jordbrugserhvervene, det vil sige både landbrugs- og skovbrugserhvervene.
De  

 retningslinier for jordbrugserhvervene, der er optaget i de godkendte  

 regionplaner omhandler som hovedregel de eksisterende land- og  

 skovbrugsområder og fastholder deres nuværende anvendelse.
Skovtilpantningen vil beslaglægge arealer i lang tid fremover.
Hertil  

 kommer at skovtilplantningen er bekostelig både for samfundet og de private,  

 og at de beskæftigelsesmæssige og lokale infrastrukturelle konsekvenser kan  

 være betydelige.
Der er således behov for at afveje alle areal- og  

 miljøinteresser og rekrative hensyn i det åbne land, overfor hinanden forud  

 for en stillingtagen til hvilke arealer, der bør bruges til skovtilplantning.
Gennem regionplanlægningen vil der blive gennemført en interesseafvejning  

 med henblik på at udpege skovrejsningsområder og områder, hvor  

 skovtilplantning er uønsket.
Denne udpegning kan være retningsgivende for  

 administrationen af en lang række love, herunder skovloven, landbrugsloven,  

 lov om støtte til forbedring af strukturen og effektiviteten i jordbruget,  

 jordfordelingsloven og udstykningsloven.
Landbrugsministeriets Struktur- og Planudvalg har dog allerede i sin anden  

 delbetænkning principielt peget på områder, hvor skovtilplantning vil være  

 uønsket.
Det drejer sig først og fremmest om områder, som af landskabelige  

 eller kulturhistoriske hensyn ønskes friholdt for en tilplantning,  

 råstofområder, byudviklingsområder, Ramsar-områder,  

 EF-fuglebeskyttelsesområder, områder omfattet af naturfredningslovens § 43  

 ff, og områder der er udlagt til eller ligger i umiddelbar nærhed af udpegede  

 vindmølleområder.
 3. Administrative og økonomiske konsekvenser af lovforslaget.
Staten Lovforslaget medfører, at der skal optages nye retningslinier i  

 regionplanerne om skovrejsning.
Retningslinierne skal bl.a. tjene som  

 grundlag for jordbrugsdirektoratets administration af tilskudsordningen  

 vedrørende skovtilplantning, jf. landbrugsministerens lovforslag om ændring  

 af lov om støtte til forbedring af strukturen og effektiviteten i jordbruget.
Planlægning af skovrejsningsområder skal efter lovforslaget gennemføres  

 som led i amtskommunernes regionplanlægning.
Miljøministeriet vil i  

 samarbejde med landbrugsministeriet udføre et vejlednings- og  

 rådgivningsarbejde overfor amtskommunerne i forbindelse med forberedelsen af  

 områdeudpegningen, og den senere godkendelse af regionplanretningslinierne.
Opgaven skønnes at ville kræve 0,5 årsværk over 2 år og derefter noget  

 mindre, men vil kunne klares ved omprioritering.
Det skønnes derfor ikke, at  

 lovforslaget har væsentlige økonomiske konsekvenser for Miljøministeriet.
Amtskommunerne Amtsrådsforeningen i Danmark har vurderet, at planlægningen i medfør af  

 denne lov vil kunne gennemføres som et led i amtskommunernes  

 regionplanlægning med et samlet personaleforbrug svarende til 5 årsværk det  

 første år.
 Amtskommunernes udgifter forudsættes kompenseret i overensstemmelse med  

 det udvidede totalbalanceprincip.
Bemærkninger til lovforslagets enkelte bestemmelser Til § 1 Med bestemmelsen sikres det, at de områder, som ønskes tilplantet med skov  

 kan udpeges som skovrejsningsområder i regionplanerne på baggrund af en  

 afvejning i forhold til de øvrige areal- og miljøinteresser, og rekreative  

 hensyn i det åbne land.
 Tilsvarende udpeges områder, hvor skovtilplantning er uønsket.
Til § 2 Den foreslåede bestemmelse svarer til forslaget i § 1.
