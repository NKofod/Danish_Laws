 Erstatter: FKOBST P.321-1, SEP 1974, med rettelser af OKT 1976.
FORMÅL 1. Bestemmelsen fastsætter generelle retningslinier  

 for arkivtjenesten ved forsvarets arkivskabende myndigheder.
GENERELT 2. Arkivtjenesten i forsvaret bygger på et  

 arkiveringssystem opdelt i emner efter decimalklassifikationsprincippet, jf.  

 bilag 5.
ARKIVETS ORGANISATION 3. a.
Arkivet bør være direkte underlagt chefen  

 (stabschefen). Ved enheder, i hvis organisation indgår et sekretariat, er  

 arkivet en del af dette.
I mulig udstrækning bør den forretningsgang, der er  

 optaget i FKOBST P.321-0, Bestemmelser for fællessekretariater og  

 sekretariater på hærens tjenestesteder, følges.
Herudover kan der fastsættes  

 nødvendige lokale bestemmelser, således at: - Arkivets plads i organisationen  

 og - dets ansvarsområder er klarlagt i en instruks, hvori der også fastsættes  

 retningslinier for arkivets virksomhed og regler for den daglige kontakt  

 mellem arkivet og enhedens sagsbehandlende sektioner m.v.
Ved enhver enhed  

 med eget arkiv skal der være en leder, som over for den foresatte er  

 ansvarlig for den daglige ledelse af arkivtjenesten. b.
Laveste myndigheder  

 eller institution, hvor der kan etableres egentligt arkiv, er de  

 arkivskabende myndigheder (ARKMYN.), som er anført i nærværende bestemmelser  

 Tillæg A.
Disse myndigheder kan efter behov oprette nødvendige underarkiver  

 (UNDARK.) der fremgår af Tillæg B.
Ved decentraliseret arkivorganisation  

 udpeges der en fælles leder for samtlige arkiver og en tilsvarende leder for  

 hvert af de lokale arkiver, for hvilke forretningsgangen tilrettelægges af  

 lederne i forening.
Lederen tilrettelægger forretningsgangen ved arkiver, der  

 etableres midlertidigt i forbindelse med afdelingens detachering, skibe og  

 lign.
Når omstændighederne, der har medført sådanne arkivers midlertidige  

 oprettelse, ikke mere er til stede, afleveres arkivalierne ordnet efter  

 aftale med lederen, som derefter behandler dem i henhold til herfor gældende  

 bestemmelser. c.
Arkivpersonellet.
Tjenesten ved arkivet skal normalt være af  

 længere varighed.
Personellet bør ikke anvendes til anden tjeneste, med  

 mindre arkivet er helt ajour.
Ved lederskifte skal den tiltrædende have en  

 rimelig lang overleveringsperiode. d.
Opbevaringmidler.
Udstyr til opbevaring  

 og lign. må afhænge af størrelsen af de til rådighed værende lokaler og  

 arkivaliernes art og antal.
I visse tilfælde kan det være praktisk med  

 arkivskabe til vertikal ophængning af arkivalier.
Det gælder i særdeleshed,  

 hvor pladsforholdene er trange.
Afgørende er imidlertid, at det er let at  

 fremtage arkivalier og lægge dem på plads igen.
Forud for anskaffelse af  

 arkivskabe o.lign. må det nøje overvejes, om - pladsforholdene nødvendiggør  

 anskaffelsen og/eller - den tidsmæssige besparelse, som kan opnås, står i  

 rimeligt forhold til de med anskaffelsen forbundne udgifter. e.  

 Standardhjælpemidler.
Arkivsystemet er baseret på følgende  

 standardhjælpemidler: forsvarets arkivkode, stikordsregister til forsvarets  

 arkivkode, registreringsstempel, postliste, emnekort, kopibog.
Derudover kan  

 de enkelte arkiver lade fremstille (duplikere) sådanne blanketter, som det  

 anses for formålstjenligt og arbejdsbesparende at anvende, f.eks.  

 standardfølgeskrivelser, samlemapper, notatomslag, blanketter til brug ved  

 sags- og ekspeditionskontrol samt udlån m.v.
FORRETNINGSGANG VED ARKIVET 4. a.
For at kunne opfylde de krav, der stilles til en  

 effektiv arkivtjeneste, må der ved myndigheden være faste retningslinier for  

 arkivmaterialets behandling.
Arkivet skal medvirke til, at en effektiv  

 sagsbehandling kan foregå ved bl.a. at - finde verserende (levende) sager, så  

 man f.eks. kan tilaktere nye skrivelser, - finde hvilende sager, som skal  

 genoptages, - finde sager, der kan benyttes som fortilfælde med henblik på  

 udformning eller fastholdelse af praksis, - besvare forespørgsler, -  

 kontrollere, at sagsbehandlingen sker med den ønskede hurtighed  

 (restancekontrol), - kontrollere, at anmodninger om erklæringer m.v.  

 indkommer med den ønskede hurtighed (erindringskontrol), - kontrollere, at  

 udlånte og tilakterede sager tilbageleveres, - tilsikre, at de for behandling  

 af klassificerede sager givne bestemmelser overholdes, - sandsynliggøre, at  

 post ikke er modtaget, eller at post er sendt, - rekonstruere en bortkommen  

 sag, - udarbejde statistik over indgået og afgået post, antal sager etc. b.  

 Behandling af indgående post.
Posten sorteres og fordeles således: - post  

 påført personlig adresse afleveres uåbnet til adressaten, - post til  

 underlagt enhed, der har egen registrering, afleveres uåbnet til denne, - al  

 anden post åbnes af arkivet.
Post, som indgår direkte til de af enhedens  

 kontorer, enheder m.v., der ikke har egen registrering, afleveres omgående  

 til arkivet til registrering.
Ved åbning af posten skal det påses, at -  

 forsendelserne ikke er beskadigede, - seglet er ubeskadiget på forseglede  

 forsendelser, - alle bilag m.v. medfølger.
Eventuelle uregelmæssigheder  

 noteres på skrivelsen og i postlisten, ligesom afsenderen underrettes. Åbning  

 og behandling af værdipostforsendelser skal ske under betryggende former.  

 Klassificerede skrivelser skal behandles efter de herfor særligt gældende  

 regler.
Sager, der ikke skal registreres, sendes direkte til sagsbehandler.  

 (1) Registrering.
Efter åbningen registreres den indgående post.
Da  

 registrering ikke i sig selv er et formål, men kun et hjælpemiddel, bør det  

 overvejes, om alt materiale skal registreres.
Materiale, der ikke bør  

 registreres, kan bl.a. omfatte - kontoudtog, - syge- og raskmeldinger, -  

 beretninger, betænkninger, boglister, bøger og tidskrifter, - anordninger,  

 cirkulæreskrivelser, instrukser, lovbekendtgørelser, love, reglementer,  

 bestemmelser og regulativer fra andre ministerier og styrelser, - brochurer,  

 reklamer og kataloger.
Det bør fremgå af den stedlige instruks, hvilket  

 materiale der ikke skal registreres.
Registreringen af den øvrige post  

 omfatter: - stempling med registreringsstempel, - emnebestemmelse og dermed  

 den rigtige arkivplacering af skrivelsen (sagen). Dette er en af de vigtigste  

 handlinger i arkivet, hvorfor det bør foretages af arkivlederen eller andet  

 dertil kvalificeret personel, - påføring af emne- og løbenummer samt dato, -  

 påføring af sektion/sagsbehandler, - eventuel indføring på erindringsliste  

 eller erindringskalender, - indføring på postliste, - indføring på emnekort  

 på grundlag af postlisten. - ved anvendelse af skrivemaskine med hukommelse,  

 udfærdiges postlisten på grundlag af indføring på emnekort.
For  

 klassificerede skrivelsers vedkommende gælder, at postoversigt, postliste,  

 emnekort og kvitteringsformularsæt skal føres særskilt for sager  

 klassificeret »FORTROLIGT« eller højere klassifikation.
Der føres  

 ligeledes særskilt klassificeret kopibog med bilag.
Sager af hastende  

 karakter registreres først og bringes snarest til rette vedkommende. (2)  

 Registreringsstempel kan indeholde rubrikker for emne- og løbenummer samt  

 dato, evt. også rubrikker for sagsbehandler, hvilke sektioner m.fl.  

 skrivelsen skal passere, samt dato og signatur for henlæggelse.
Eksempler på  

 registreringsstempel fremgår af bilag 2. (3) Postlisten, der har  

 standardformat A4, føres med maskinskrift med kopier efter behov, beregnet  

 anvendt til orientering for chefer, afdelinger m.fl.
Originalen forbliver i  

 arkivet til hjælp ved eftersøgning m.v. og indsættes i kronologisk orden i  

 samlebind.
På postlisten optages kun de sager, der af hensyn til effektiv  

 kontrol skal registreres.
Postlisten skal mindst indeholde oplysninger om  

 løbenummer, emnenummer, udstedende myndighed, udsteders registreringsnummer,  

 skrivelsens dato, klassifikation og eksemplarnummer, antal bilag, uddrag af  

 indhold.
Eksempel på postliste fremgår af bilag 3. (4) Emnekort.
For hvert  

 benyttet emnenummer oprettes emnekort for en 5 års periode i overensstemmelse  

 med afleveringsterminen til Rigsarkivets 3. afdeling, Forsvarets Arkiver.  

 Kortet er af tyndt karton, standardformat A4 og opbevares i emnenummerorden.  

 Emnekortet føres hovedsageligt på grundlag af postlisten og kopi af udgående  

 skrivelser og skal som minimum indeholde samme oplysninger som postlisten.  

 Emnekortene tjener følgende formål: - angiver alle ind- og udgåede skrivelser  

 inden for emnet, - udgør en fortegnelse over de skrivelser, der hører til i  

 den pågældende emnemappe, hvorfor kortet aldrig må fjernes fra arkivet, -  

 angiver hvilke skrivelser, der er til sagsbehandling eller udlånt til  

 sagsbehandlere m.fl. samt dato for udlån, - giver, som led i  

 ekspeditionskontrollen, oversigt over ikke-færdigekspederede sager, - angiver  

 hvilke skrivelser, der er udtaget af arkivet f.eks. ved overførsel til  

 henlæggelsesarkiv, til andet emnenummer eller tilintetgjort, - henviser til  

 andre skrivelser, der har principiel tilknytning til emnet, men er arkiveret  

 under et andet emnenummer.
Eksempel på emnekort fremgår af bilag 4. (5)  

 Kopibog.
Der tages 2 kopier af udgående skrivelser, hvoraf den ene opbevares  

 i udgået løbenummerorden (kopibog), medens den anden efter notering på  

 emnekortet arkiveres ved sagen i emnemappen.Derudover kan tages kopier efter  

 behov. (6) Fordeling til salgsbehandlere foretages af chefen eller den af ham  

 bemyndigede - normalt arkivlederen, der da fordeler posten i overensstemmelse  

 med den lokale instruks og de retningslinier, der måtte være fastlagt herfor.  

 c.
Registrering og kontrol af udgående post.
Udgåede skrivelser forsynes med  

 emnenummer og løbenummer, der tilsammen danner udregistreringsnummeret, samt  

 med dato.
På grundlag af de udgåede skrivelsers kopier ajourføres eventuel  

 erindringsliste (erindringskalender) samt emnekort.
Foran  

 udregistreringsnummeret kan påføres et symbol som forkortelse for den  

 afdeling, sektion eller lign., der har udfærdiget skrivelsen. (1)  

 Forsendelsesmåder.
De udgående sager kan ekspederes med postvæsenet, pr.  

 ordonnans, kurer eller via elektroniske kommunikationsmidler.
Anden  

 forsendelsesmåde end med postvæsenet benyttes, når det er påkrævet af hensyn  

 til tiden eller sikkerheden, eller det af andre grunde findes  

 hensigtmæsssigt.
Post sendes anbefalet, når dens betydning eller gældende  

 bestemmelser kræver det.
Postkvitteringsbog skal benyttes for pakkepost,  

 anbefalet post og værdipost.
Meddelelser via elektroniske  

 kommunikationsmidler sker efter de herfor gældende regler. (2) Kuvertering og  

 frankering.
Flere skrivelser til samme myndigheder skal i almindelighed  

 sendes i samlekuvert.
Til flere myndigheder, hvortil der jævnligt sendes  

 post, kan der med fordel benyttes kuverter med fortrykte adresser.
Frankering  

 af udgående post bør være underlagt en bestemt person, som har ansvaret for  

 frimærkebeholdningen.
Der kan med fordel anvendes frankeringsmaskine ved  

 enheder med større mængder udgående post. (3) Rundsendelseskopier.
Efter  

 behov kan en ekstra kopi af udgåede skrivelser samt en kopi af dagens  

 postliste indsættes i en mappe, som rundsendes til chefen og sagsbehandlere  

 til orientering. d.
Behandling af sager mærket FORTROLIGT P Generelle  

 bestemmelser.
For behandling af særlige personelsager gælder følgende regler,  

 idet de betegnes FORTROLIGT P, når - de af diskretionshensyn ikke bør komme  

 til uvedkommendes kendskab, - der som bilag medfølger personelbedømmelser,  

 eller - de indeholder indstillinger eller lign., der omfatter en bedømmelse  

 af det omhandlede personels egnethed.
Forsendelser mærket FORTROLIGT P må kun  

 åbnes af den person, til hvem de er adresseret.
Er forsendelsen adresseret  

 til en myndighed, må den kun åbnes af dennes chef eller den (de) af denne  

 hertil bemyndigede person(er). Sådanne sager opbevares under lås og må ikke  

 komme andre i hænde end de personer, der er tjenstligt berettiget hertil.
I  

 det omfang, det skønnes ønskeligt, vil der kunne oprettes særlig registratur,  

 arkiv m.v. (1) Mærkning.
Sager af omhandlede art skal på forsiden øverst til  

 højre være mærket FORTROLIGT P, men skal herudover ikke klassificeres. (2)  

 Forsendelse.
Ved forsendelse af FORTROLIGT P sager skal der anvendes 2  

 almindelige kuverter.
Den indre kuvert skal foruden adresse være mærket med  

 FORTROLIGT P.
Endvidere kan der påføres denne sådanne identifikationer af  

 indholdet, at forsendelsen eventuelt kan åbnes af de af chefen hertil  

 bemyndigede personer.
Den indre kuvert sikres med tape eller lign.
Der  

 anvendes ikke laksegl.
Den ydre kuvert afmærkes ikke.
Almindelig  

 postforsendelse kan anvendes.
Ved forsendelser i »samlekuverter«  

 træder denne i stedet for den ydre kuvert.
Ved samtidig forsendelse af et  

 større antal sager, bør dette ske som ANBEFALET forsendelse.
Sker  

 forsendelsen med kurer, bud eller ordonnans, kan den yderste kuvert undlades.  

 e.
Sags- og ekspeditionskontrol.
Arkivlederen træffer sådanne  

 foranstaltninger, at såvel »periodiske indberetninger« som  

 »engangsbesvarelser« indgår og afsendes til tiden.
Kan beordrede  

 tidsfrister ikke overholdes, er arkivlederen ansvarlig for, at forsinkelsen  

 meddeles modtagende myndighed.
Der bør ved et arkiv være tilrettelagt et  

 kontrolsystem, der sikrer, at indgåede sager henlægges eller besvares inden  

 for en rimelig tidsfrist.
Det kan eksempelvis ske på grundlag af rubrikken  

 »Færdigekspederet« på emnekortene.
Med passende mellemrum (f.eks.  

 en gang om måneden) forelægges materialet for sektioner, sagsbehandlere eller  

 vedkommende chef i form af restancelister eller på anden måde. f.
Arkivering.  

 (1) Modtagelse af arkivalier.
Skrivelser, der efter endt behandling sendes  

 til arkivering, skal af den, der er bemyndiget hertil, mærkes  

 »Henlægges« og påføres signatur og dato.
Inden henlæggelse af en  

 sag, skal arkivpersonellet kontrollere, at alle skrivelsens bilag m.v. er til  

 stede.
Såfremt dette ikke er tilfældet, rettes henvendelse til  

 sagsbehandleren (eller kontor) for at bringe sagen i orden idet eventuelle  

 kvitteringer samtidig destrueres.
I arkivet noteres henlæggelsen i rubrikken  

 på emnekortet, inden skrivelsen lægges på plads i samlemappen. (2)  

 Henlæggelse i arkiv.
Arkivet anlægges som et sagsarkiv opdelt i  

 overensstemmelse med Forsvarets Arkivkode, jf. bilag 5. Efter at uvedkommende  

 materiale er frasorteret, herunder overflødige ekstrakopier, arkiveres  

 sagerne efter omstændighederne i nummerorden, idet bilag m.v. forbliver  

 vedhæftet sagen.
Lejlighedsvis bør arkivet gennemgås og kontrolleres for at  

 sikre, at sagerne er arkiveret rigtigt.
Ved arkivering af klassificerede  

 sager kontrolleres, at emnemapper, sagsomslag, sagsnoter,  

 behandlingsformularer eller lign. er forsynet med samme klassifikationsmærke,  

 som det højst klassificerede dokument, der skal opbevares i eller vedlægges  

 sagen.
Kundgørelser, befalinger samt navnebetegnede sager kan opbevares i  

 samlebind, springbind eller lign. (3) Udlån fra arkivet sker ved henvendelse  

 til arkivlederen eller til de personer, denne bemyndiger hertil.
Der  

 etableres udlånskontrol.
Udlån af klassificerede sager sker efter de herfor  

 gældende bestemmelser. (4) Lokalisering af sager i arkivet.
De oplysninger,  

 der i videst muligt omfang må meddeles arkivet, for at dette kan lokalisere  

 og udlåne sagsakter, er følgende: - sagens type (skrivelse, befaling, signal,  

 mødereferat o.s.v. og dens klassifikation), - sagens emne- og/eller  

 løbenummer samt dato, - udstedende eller modtagende myndighed. g.
Sager der  

 er nødvendige under feltforhold.
På grundlag af den pågældende myndigheds  

 opbrudsplan eller lign. udarbejder arkivlederen instruktion for  

 arkivtjenestens videreførelse under - og overgang til - beredskabs- og  

 feltforhold. h.
Omlægning af arkivsystem.
Ved overgang til nyt  

 arkiveringssystem bør de gamle arkiver principielt forblive i det gamle  

 system.
Overføring af gamle sager bør dog efterhånden finde sted i de  

 tilfælde, hvor det af arkivtekniske grunde er mest hensigtsmæssigt at  

 opbevare alle sagsakter samlet.
Ved nedlæggelse af myndigheder inden for  

 forsvaret ordnes arkiverne efter de gældende regler for aflevering af  

 arkivsager.
Ved sammenlægning af to eller flere myndigheder inden for  

 forsvaret bør gamle arkiver principielt forblive i de gamle systemer.
Fra  

 sammenlægningsdatoen oprettes et nyt fælles arkivsystem.
Overføring af gamle  

 arkivsager kan derefter finde sted, efterhånden som behov opstår.
EB J.
O.
Fischer kontreadmiral Chef for Personelstaben Fordeling: Standardfordeling + HRN AFD FMK PUBSEK (10) Forsvarets Arkiver  

 (7) ----------- TILLÆG A  FORSVARETS ARKIVSKABENDE MYNDIGHEDER Bilag: Henvisninger.
 Oversigten omfatter forsvarets arkivskabende myndigheder.
 Definitionen på en arkivskabende myndighed fremgår af FKOBST P.324-1, pkt.  

 3.
Antallet af arkivskabende myndigheder er reduceret ved sammenlægning af  

 visse arkiver.
De nærmere bestemmelser herfor fremgår af bilaget.
 Det enkelte arkiv identificeres ved angivelse af arkivnummer og navn.  

 Arkivnumre fastsættes af Rigsarkivet.
 HENVISNINGER:
Med henblik på at reducere antallet af arkivskabende myndigheder  

 (enkeltstående arkiver) sammenlægges visse arkiver (indgår i samme  

 nummerrækkefølge) pr. 1 JAN 1985 således: 1) Selvstændige  

 kompagnier/Brigade/Region m.v. samt batailloner/afdelinger indgår i den  

 opstillende myndigheds arkiv. 2) Garnisonskommandants- og  

 kommandantskabsarkiver indgår i regimentsarkivet på tjenestesteder, hvor  

 disse myndigheder har fælles chef. 3) Garnisonskommandanten i Helsingør og  

 Kommandantskabet på Kronborg Kaserne sammenlægges. 4) Garnisonskommandanten i  

 Ringsted og Kommandantskabet på Ringsted Kaserne indgår i Militærregion V  

 arkiv. 5) Garnisonskommandanten i Sønderborg og Kommandantskabet på  

 Sønderborg Kaserne indgår i Sergentskolen i Sønderborgs arkiv. 6)  

 Garnisonskommandanten i Tønder og Kommandantskabet på Tønder Kaserne  

 sammenlægges. 7) Kommandanten i København indgår i Militærregion VI arkiv. 8)  

 Kommandanten på Bornholm og Kommandantskabet på Almegaards Kaserne indgår i  

 Bornholms Værns arkiv. 9) Kommandantskabet på Frederiksberg Slot indgår i  

 Hærens Officersskoles arkiv. 10) Kommandantskabet på Gurrehus indgår i  

 Forsvarets Center for Lederskabs arkiv. 11) Kommandantskabet på Jægersborg  

 Kaserne indgår i Forsvarets Sanitetsskoles arkiv. 12) Kommandantskabet i  

 Avedørelejren indgår i Hærens Materiel- og Færdselsskoles arkiv. 13)  

 Garnisonskommandanten i Hjørring indgår i Jyske Parkområdes arkiv.  

 ---------------  BILAG TIL TILLÆG A OVERSIGT OVER ARKIVSAMMENLÆGNINGER  

  HENVISNINGER Med henblik på at reducere antallet af arkivskabende myndigheder  

 sammenlægges visse arkiver (indgår i samme nummerrækkefølge) pr. 1 JAN 1985  

 således: 1) Selvstændige kompagnier samt bataljoner/afdelinger indgår i den  

 opstillende myndigheds arkiv. 2) Garnisonskommandants- og  

 kommandantskabsarkiver indgår i regimentsarkivet på tjenestesteder, hvor  

 disse myndigheder har fælles chef. 3) Garnisonskommandanten i Ringsted og  

 Kommandantskabet på Ringsted Kaserne indgår i Militærregion V arkiv. 4)  

 Garnisonskommandanten i Sønderborg og Kommandantskabet på Sønderborg Kaserne  

 indgår i Sergentskolen i Sønderborgs arkiv. 5) Garnisonskommandanten i Tønder  

 og Kommandantskabet på Tønder Kaserne sammenlægges. 6) Kommandanten i  

 København indgår i Militærregion VI arkiv. 7) Kommandanten på Bornholm og  

 Kommandantskabet på Almegaards Kaserne indgår i Bornholms Værns/Regions  

 arkiv. 8) Kommandantskabet på Frederiksberg Slot indgår i Hærens  

 Officersskoles arkiv. 9) Kommandantskabet på Jægersborg Kaserne indgår i  

 Forsvarets Sanitetsskoles arkiv. 10) Kommandantskabet i Avedørelejren indgår  

 i Hærens Materiel- og Færdselsskoles arkiv. 11) Garnisonskommandanten i  

 Hjørring indgår i Jyske Parkområdes arkiv. ---------------- TILLÆG B  FORSVARETS UNDERARKIVER Oversigten omfatter forsvarets underarkiver.
Definitionen på et underarkiv  

 fremgår af FKOBST P.324-1, pkt. 3.
 Det enkelte arkiv identificeres ved angivelse af arkivnummer og navn.  

 Arkivnumre fastsættes af Rigsarkivet.
Underarkiv nr.
Navn --------------- BILAG 5  FORSVARETS ARKIVKODE VEJLEDNING 1.  Arkivkodens opbygning.
Forsvarets arkivkode er en  

 bearbejdelse af »ALLIED COMMAND EUROPE SUBJECT SCHEME«.
Arkivkoden, der skal anvendes som et standardhjælpemiddel i forsvarets  

 arkivtjeneste, er udarbejdet efter princippet for decimalklassifikation,  

 således at al forekommende sagsmængde er opdelt i 10 hovedgrupper, 10 grupper  

 og 10 undergrupper, hvorved fremkommer trecifrede emnenumre.
 For arkivkoden gælder, at alle trecifrede emnenumre, der ender på 0  

 benyttes til generaliseringer, alle emnenumre, der ender på 1-8, er til  

 speciel brug, efter anførte emner, mens emnenumre, der ender på 9 er til  

 diverse sager, som ikke kan placeres under 0-8.
 Der må i de tre cifre ikke anvendes andre numre end de i arkivkoden med  

 emne anførte emnenumre.
 De anførte trecifrede emnenumre emd emnebetegnelse skulle være  

 tilstrækkelige til at imødekomme kravene inden for de fleste af forsvarets  

 arkivskabende myndigheder, men kan i tilfælde, hvor det skønnes nødvendigt,  

 udbygges med intern underinddeling.
 Opstår der behov for opdeling ud over de tre cifre, foretages den af de  

 enkelte arkiver ved efter 3. ciffer at sætte punktum og opdele efter samme  

 princip i øvrigt, som arkivkoden er opbygget efter.
2.  Anvendelse af arkivkoden.
Arkivpersonellet skal  

 inden anvendelse af arkivkoden tilegne sig tilstrækkelig viden om den ramme,  

 hvori den er opbygget.
Fremfindingssikkerheden og fremfindingshastigheden for  

 sager er i et arkiv afhængig af personellets kendskab til sagsbehandling og  

 sagstyper, arkivkodens opbygning og rutine i emnenummerfastsættelse.
 Ved emnenummerfastsættelse må besvarelse af spørgsmålet: »Hvordan vil  

 denne sag blive forlangt, når sagsbehandlere m.fl. igen ønsker at få den til  

 sagsbehandling«? være afgørende for, hvorvidt den skal betegnes efter  

 det funktionelle indhold eller som »navnesag« efter geografisk  

 navn, personnavn, institutionens navn eller militære organisation eller på  

 anden måde.
 For at være i stand til at placere sagen rigtigt er det nødvendigt, at  

 den, der fastsætter emnenumre, er nøje kendt med de foranstaltninger, der kan  

 blive en følge af sagen ligesom et nøje kendskab til anvendelse og opbygning  

 af arkivkoden er absolut nødvendig.
Brugen af det til arkivkoden hørende stikordsregister vil være en hjælp,  

 når emnenummer fastsættes.
Kan det ikke umiddelbart fastsættes, må  

 forskellige muligheder afvejes nøje.
3.  Emnenumre.
Arkivkoden er opbygget som en logisk  

 gruppering af cifre af hvilke det første betegner en hovedgruppe, f.eks. »6« Forsyningstjeneste, bygninger og materiel.
Det andet ciffer betegner en gruppe inden for vedkommende hovedgruppe, f.eks. »4« Krigsmateriel, ammunition, våben og tilbehør.
Det tredie ciffer betegner en undergruppe inden for vedkommende gruppe, f.eks. »2« Ammunitionsdele og -tilbehør samt sprængstoffer.
Emnenummeret vil i dette tilfælde blive:
