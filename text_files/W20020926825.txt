 Medlemmet havde en kapitalpension som led i et tidligere  

 ansættelsesforhold, som han i forbindelse med flytningen til Frankrig  

 ændrede til en løbende pension med en udbetaling på ca.  

 29.000 kr. pr. måned.
 Efter ændring af bopælsreglen i  

 arbejdsløshedsforsikringsloven pr. 1. juli 2000, således at  

 medlemmer der er bosat i et andet EØS-land kunne modtage  

 efterløn, søgte medlemmet om retablering af sin  

 efterløn.
 Medlemmet fik tilladelse til at modtage efterløn fra det tidspunkt  

 han havde meldt sig ud af kassen, men uden ret til udbetaling af  

 efterløn, da pensionsfradraget var større end  

 efterlønnen.
 Ankenævnet fandt at medlemmet ikke kunne få efterbetalt  

 efterløn uden fradrag for løbende udbetaling af pension,  

 medmindre han kunne få retableret sin pensionsstatus svarende til det,  

 der var gældende før han rejste til udlandet.
 Nævnet lagde vægt på at der ved beregningen af det  

 efterlønsbeløb, der tilkom medlemmet efter lovændringen,  

 skulle ske fradrag for løbende udbetalinger af pension, som han  

 faktisk havde modtaget, i overensstemmelse med de gældende regler  

 herom.
 Nævnet henviste til, at der ikke i de gældende regler er  

 hjemmel til at bortse fra udbetaling af pensioner i særlige  

 situationer, samt at der er heller ikke i bemærkningerne til  

 lovændringen af bopælskravet er støtte for at se bort fra  

 udbetaling af løbende pensioner ved efterbetalinger af  

 efterløn.
Pensionsfradrag i efterløn Ankenævnet har behandlet Deres klage på møde den 21.  

 februar 2002.
Nævnet traf denne A F G Ø R E L S E De kan ikke få efterbetalt efterløn i tiden fra den 1.  

 oktober 1997 til den 28. februar 2001 uden fradrag for løbende  

 udbetaling af pension, medmindre De kan få retableret Deres  

 pensionsstatus svarende til det, der var gældende før De rejste  

 til udlandet.
 Ankenævnet lægger til grund, at De gik på  

 efterløn den 1. maj 1996 og modtog efterløn indtil den 15.  

 august 1997, hvor De og Deres ægtefælle flyttede til Frankrig.  

 Ankenævnet lægger endvidere til grund, at De fik konverteret  

 Deres kapitalpension til løbende udbetalinger i forbindelse hermed fra  

 den 1. oktober 1997.
Ved lov nr. 397 af 31. maj 2000 ændredes § 75 b, stk. 1, nr. 4, i  

 arbejdsløshedsforsikringsloven således, at et medlem kan  

 få efterløn, hvis pågældende har bopæl her i  

 riget eller i et andet EØS-land.
Det er således ikke  

 længere et krav, at man skal have bopæl her i riget.  

 Ændringsloven trådte i kraft den 1. juli 2000, men ifølge  

 lovbemærkningerne får  personer, der før lovens  

 ikrafttræden har fået afslag  på efterløn, krav  

 på efterløn i det omfang kravet ikke er forældet og kan  

 dokumenteres.
 På baggrund af lovændringen søgte De om og fik bevilget  

 genoptagelse af udbetalingen af efterløn.
Ankenævnet finder, at der ved beregningen af det  

 efterlønsbeløb, der tilkommer Dem efter lovændringen,  

 skal ske fradrag for løbende udbetalinger af pension, som De faktisk  

 har modtaget, i overensstemmelse med de gældende regler herom.
Der  

 henvises herved til § 4 og § 14 i bekendtgørelse af nr. 949 af 6.  

 november 1996 og § 14 og § 26 i bekendtgørelse af 19. maj 1999 om  

 arbejde og indtægter m.v. i efterlønsperioden.
 Der er ikke i de gældende regler hjemmel til at bortse fra  

 udbetaling af pensioner i særlige situationer.
 Der er heller ikke i bemærkningerne til lovændringen  

 støtte for at se bort fra udbetaling af løbende pensioner ved  

 efterbetalinger af efterløn.
 Nævnet er opmærksom på at De har anført at De  

 ikke ville have foretaget skift i pensionstype fra kapitalpension til  

 løbende udbetaling af pension hvis reglerne om udbetaling af  

 efterløn ved bopæl i udlandet havde været gældende i  

 1997.
 Nævnet finder derfor, at såfremt De har mulighed for at  

 få retableret Deres pensionsstatus svarende til det der var  

 gældende, før De rejste til udlandet, kan De få udbetalt  

 efterlønnen i overensstemmelse hermed.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet 1. Sagsforløb Arbejdsdirektoratet fremstillede sagen på følgende  

 måde:
 " De gik på efterløn den 1. maj 1996.
 Det fremgår af brev af 19. september 1997 fra a-kassen, at De er  

 meldt ud af a-kassen med virkning fra den 1. september 1997.
Den 24. juni 2000 modtog a-kassen et brev fra Dem.
Af dette fremgik, at De  

 ønskede at få genoptaget Deres efterløn.
De skriver  

 videre, at De og Deres hustru tog fast bopæl i Nice i Frankrig den 21.  

 august 1997. A-kassen fortalte, at man ikke kunne få efterløn  

 når man var udrejst fra Danmark.
 I brev af 23. august 2000 oplyste a-kassen, at Deres sag ville blive  

 behandlet når a-kassen modtog materiale fra direktoratet.
Den 4. januar 2001 traf a-kassen afgørelse om, at De ville have  

 haft ret til efterløn pr. 15. august 1997, såfremt De ikke havde  

 taget bopæl i Frankrig.
A-kassen bad Dem sende dokumentation til  

 a-kassen til brug for direktoratets opgørelse af et  

 efterbetalingsbeløb.
Den 21. februar 2001 sendte a-kassen sagen til direktoratet.
A-kassen  

 havde indhentet oplysninger om Deres pensioner.
De har en pensionsordning med  

 løbende udbetalinger som tidligere arbejdsgiver har bidraget til.
De  

 ændrede dog pensionsordningen, da udbetalingen af efterløn blev  

 indstillet.
Oprindeligt var der tale om, at De havde en kapitalpension, som  

 De så Dem nødsaget til at ændre til en pension med  

 løbende udbetaling.
 Afslutningsvis anfører a-kassen, at selvom medlemmets udbetaling  

 fra pensionen i dens nuværende form skal medføre fradrag i  

 efterlønnen, skal a-kassen indstille, at der ses bort fra denne  

 indtægt, da det alene er en følgevirkning af, at medlemmet blev  

 nægtet ret til efterløn.
Den 9. marts 2001 skrev direktoratet til Dem og anmodede om nogle  

 oplysninger til brug for sagen.
Oplysningerne modtog direktoratet den 22.  

 marts 2001.
 Den 9. marts 2001 bad direktoratet a-kassen om at udregne det beløb  

 De ville have haft ret til i efterløn i perioden 15. august 1997 - 28.  

 februar 2001 (taget Deres pensionsudbetaling i betragtning i dens  

 nuværende form), samt hvor meget De skulle have betalt i kontingent i  

 perioden 1. september 1997 - 28. februar 2001.
Den 6. april 2001 modtog direktoratet a-kassens opgørelse.
Af denne  

 fremgik, at De ville have haft ret til 452.601,- kr. i efterløn i  

 perioden.
Ved opgørelsen havde a-kassen ikke taget stilling til  

 fradrag for Deres pension.
A-kassen skrev, at a-kassen ikke finder  

 umiddelbart at Deres indtægter fra pension skal medføre fradrag,  

 da De alene har ændret Deres kapitalpension til løbende  

 udbetaling, fordi De ikke kunne få udbetalt efterløn, mens De  

 boede i Frankrig.
 A-kassen oplyste, at De skal efterbetale i alt 15.889,- kr. i  

 kontingent.
 I brev af 20. april 2001 bad direktoratet a-kassen om at foretage en ny  

 beregning, hvor a-kassen skal tage Deres pensionsudbetaling i betragtning i  

 dens nuværende form.
I brev af 14. maj 2001 har a-kassen oplyst, at De ikke er berettiget til  

 efterløn, såfremt der skal ske fradrag for Deres pensioner.
For  

 de enkelte år ser det således ud:
Pension pr. måned: med omregningsfaktoren = arbejdstimer til  

 modregning 1997 start udb. 1. 10.1997 28.459,20:123,03 = 231,32 arbejdstimer 1998 28.529,91:128,07 = 222,77 arbejdstimer 1999 29.486,67:133,58 = 220,75 arbejdstimer 2000 29.486,67:139,46 = 211,44 arbejdstimer 2001 29.486,67:144,20 = 204,09 arbejdstimer (for 2000 og 2001 burde fradraget have været opgjort som et  

 kronefradrag på 45 %, men dette ændre ikke på resultatet,  

 nemlig at fradraget er større end  

 efterlønsbeløbet)[direktoratets bemærkning].
A-kassen gør igen opmærksom på, at De kun valgte at  

 få pensionen ændret til en pension med løbende udbetaling,  

 fordi De efter de dagældende regler ikke var berettiget til  

 efterløn.
Havde De dengang haft ret til efterløn, ville der  

 dengang være tale om en engangsudbetaling, som ikke skulle  

 medføre fradrag.
A-kassen finder på den baggrund, at der bør ses bort fra  

 ovenstående beregning, da Deres berettigelse til efterløn  

 på nuværende tidspunkt må være udtryk for, at De  

 ville være berettiget til efterløn dengang.
Det er derfor alene  

 den forsinkede gennemførelse af reglerne, som gør, at Deres  

 situation har ændret sig.
Det vil derfor efter a-kassens opfattelse  

 ikke være rigtigt, såfremt denne forsinkelse skal medføre,  

 at De ikke er berettiget til efterløn".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 21. juni 2001 denne afgørelse:
"Deres udmeldelse af a-kassen pr. 1. september 1997 kan annulleres.
De  

 skal efterbetale kontingent fra denne dato.
 De har ikke ret til at få udbetalt et beløb for  

 efterløn for perioden 15. august 1997 - 28. februar 2001, idet Deres  

 pensionsfradrag er større end efterlønnen.
Begrundelse Begrundelsen for afgørelsen er, at lov om  

 arbejdsløshedsforsikring mv. blev ændret med virkning fra den 1.  

 juli 2000, ved lov nr. 397 af 31. maj 2000. Ved lovændringen blev  

 lovens § 75 b, stk. 1, nr. 4 udvidet til hele EØS-området,  

 således at der efter den 1. juli 2000 kan udbetales efterløn  

 under ophold i hele EØS-området uden nogen tidsmæssig  

 begrænsning.
Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet det også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke var forældet efter dansk  

 rets almindelige regler.
Direktoratet har vurderet, at De er omfattet af  

 bestemmelsen om tilbagevirkende kraft.
Begrundelsen for at Deres udmeldelse af a-kassen den 1. september 1997 kan  

 annulleres er, at direktoratet finder det er godtgjort at udmeldelsen  

 skyldtes, at De flyttede permanent til Frankrig og af a-kassen var blevet  

 vejledt om, at udbetalingen af efterløn ville ophøre af denne  

 grund.
De kan således få annulleret Deres udmeldelse,  

 såfremt De ønsker det, og såfremt De indbetaler kontingent  

 fra 1. september 1997.
 Direktoratet har vurderet, at De har dokumenteret, at De har opholdt Dem  

 inden for EØS i ovennævnte periode.
Ved opgørelsen af beløbet som De har ret til for perioden  

 15. august 1997 - 28. februar 2001 har direktoratet taget udgangspunkt i,  

 hvor meget De ville have haft ret til i efterløn i perioden.
Fra dette  

 beløb skal der så fratrækkes kontingent for perioden 1.  

 september 1997 - 28. februar 2001.
A-kassen har i brev af 4. april 2001 opgjort efterlønnen for  

 perioden 15. august 1997 - 28. februar 2001 til 452.601,- kr.
I  

 beløbet er der ikke foretaget fradrag for Deres tidligere  

 kapitalpension oprettet som led i ansættelsesforhold, som De har valgt  

 at få ændret til en pension med løbende udbetaling, da De  

 rejste til Frankrig.
 Efter anmodning fra direktoratet har a-kassen i brev af 14. maj 2001  

 oplyst, at såfremt der skal ske modregning for Deres pensioner, vil De  

 ikke være berettiget til at få udbetalt efterløn i  

 perioden, idet Deres fradrag overstiger efterlønnen.
 Direktoratet har noteret sig Deres og a-kassens bemærkninger om, at  

 De ikke ville have ændret Deres kapitalpension til en pension med  

 løbende udbetaling, hvis De havde fået udbetalt efterløn  

 fra den 15. august 1997, hvor De flyttede til Frankrig.
Når direktoratet skal opgøre det beløb, De skal have  

 efterbetalt for perioden 15. august 1997 - 28. februar 2001, skal dette ske i  

 overensstemmelsen med de gældende/dagældende regler om fradrag  

 mv.
Der skal således foretages fradrag i  forhold til den faktiske type  

 af pension, der er kommet til udbetaling.
Direktoratet har således ikke  

 mulighed for at undlade at foretage fradrag for Deres pension.
Det fremgår af § 14 i bekendtgørelse nr. 308 af 19. maj 1999  

 om arbejde og indtægter mv. i efterlønsperioden (for medlemmer,  

 som er fyldt 60 år før 1. juli 1999), at løbende  

 udbetaling af pension (incl. tillæg), som er led i tidligere  

 ansættelsesforhold og af en sådan karakter, at det er  

 sædvanligt, at arbejdsgiveren bidraget til pension, medfører  

 fradrag.
Den tilsvarende bestemmelse fandtes i § 4 i bekendtgørelse  

 nr. 949 af 6. november 1996 om arbejdes og indtægters betydning for  

 efterlønnens størrelse.
 Fradrag for pensionen i perioden 1. januar 1997 - 31. december 1999:
Hvis efterlønnen udbetales for 4 henholdsvis 5 uger beregnes  

 fradraget for pension ved, at indtægten pr. uge omregnes til timer ved  

 brug af omregningssatsen.
Der foretages derefter fradrag i forhold til den  

 del, som det beregnede timetal udgør af en hel uges efterløn,  

 jf. § 14, stk. 1, i bekendtgørelse nr. 949 af 6. november 1996 om  

 arbejdes og indtægters betydning for efterlønnens  

 størrelse.
Udbetales efterlønnen for en måned ad gangen, beregnes  

 fradraget ved, at indtægten pr. måned omregnes til timer ved brug  

 af omregningssatsen.
Der foretages derefter fradrag i forhold til den del,  

 som det beregnede timetal udgøre af en hel måneds  

 efterløn, jf. § 14, stk. 1 i ovennævnte  

 bekendtgørelse.
 Fradrag for pensionen efter 1. januar 2000:
For et medlem på trin 1 udgør fradrag for pension 55 % af det  

 udbetalte pensionsbeløb på årsbasis.
For et medlem  

 på trin 2 udgør fradrag for pension 45 % af det udbetalte  

 pensionsbeløb på årsbasis, jf. § 26 i  

 bekendtgørelse nr. 308 af 19. maj 1999 om arbejde og indtægter  

 mv. i efterlønsperioden.
 Da fradrag for Deres faktiske udbetalte løbende pension som er led  

 i tidligere ansættelsesforhold vil overstige efterlønnen, vil  

 der ikke kunne udbetales et beløb til Dem for perioden 15. august 1997  

 - 28. februar 2001".
3. Klagen til ankenævnet De har ved brev modtaget den 29. juni 2001 i direktoratet  

 anført at De var på efterløn i 1997 og fik  

 efterlønnen udbetalt uden fradrag for pension.
Havde reglerne om  

 udbetaling af efterløn ved bopæl i udlandet været  

 gældende i 1997 havde De kunnet fortsætte med Deres  

 efterløn og undladt at få Deres pension udbetalt.
 De  har henvist til at hvis det havde været muligt at medtage  

 efterlønnen til Frankrig ville De ikke have ændret Deres  

 kapitalpension til løbende udbetaling, og der ville ikke havde  

 været fradrag for pension i efterlønnen.
De har videre anført at kassen inden De flyttede til Frankrig  

 oplyste at De ville kunne genoptage efterlønsudbetalingen hvis De  

 vendte tilbage til Danmark.
Det blev ikke drøftet at det ville  

 medføre fradrag i efterlønnen hvis De fik ændret  

 pensionen til løbende udbetaling.
4. Arbejdsdirektoratets bemærkninger til klagen Direktoratet har den 3. juli 2001 fastholdt den trufne afgørelse og  

 meddelt følgende:
" Direktoratet skal dog bemærke, at den omstændighed at  

 bopælskravet blev ændret ved lov nr. 397 af 31. maj 2000,  

 således at dette muliggør at xxx kan få efterløn  

 ved bopæl i Frankrig, bevirker ikke, at der er hjemmel til at  

 ændre på fradragsbestemmelserne i efterlønsordningen." 5. Nyt efter klagen Intet nyt fremkommet.
6. Regler Arbejdsløshedsforssikringsloven,  jf.lovbekendtgørelse  

 nr. 592 af 14. juli 1999 § 75 b.  Ret til efterløn har medlemmer af anerkendte  

 arbejdsløshedskasser, 1)    som er fyldt 60 år, 2)    som har været medlem i 20 år inden for de sidste 25  

 år, jf. dog stk. 2, 3)    som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4)    som har bopæl her i riget, bortset fra Færøerne  

 og Grønland, eller i et andet EØS-land.
Lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (ændring af bopælskravet i  

 efterlønsordningen) § 1.
 .....
 7.  I § 75 b, stk. 1, nr. 4 indsættes efter "Grønland": ",  

 eller i et andet EØS-land".
§ 3.  Loven træder i kraft den 1. juli 2000 Bemærkninger til lovforslag nr.
L 276, fremsat den 12. april  

 2000:
Bemærkninger til lovforslagets enkelte bestemmelser .....
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
 Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.
Bekendtgørelse nr. 949 af 6. november 1996 om arbejdes og  

 indtægters betydning for efterlønnens størrelse § 4. Løbende udbetaling af pension (inklusive tillæg),  

 som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager,  

 medfører fradrag.
Tilsvarende gælder fast løbende  

 udbetaling af beløb, som faglige organisationer og lignende eller en  

 tidligere arbejdsgiver udbetaler som supplement til efterlønnen eller  

 i forbindelse med arbejdsophør.
§ 14. Hvis efterlønnen udbetales for 4 henholdsvis 5 uger  

 beregnes fradrag for indtægter i henhold til § 2, stk. 1, § 4 og § 6,  

 ved, at indtægten pr. uge omregnes til timer ved brug af  

 omregningssatsen.
Der foretages derefter fradrag i forhold til den del, som  

 det beregnede timetal udgør af en hel uges efterløn.
For  

 deltidsforsikrede udgør en hel uges efterløn 2/3 af en hel uges  

 efterløn for fuldtidsforsikrede.
Stk. 2. Hvis efterlønnen udbetales for en  

 måned ad gangen, beregnes fradraget ved, at indtægten pr.  

 måned omregnes til timer ved brug af omregningssatsen.
Der foretages  

 derefter fradrag i forhold til den del, som det beregnede timetal  

 udgør af en hel måneds efterløn.
For deltidsforsikrede  

 udgør en måneds efterløn 2/3 af en hel måneds  

 efterløn for fuldtidsforsikrede.
 Stk. 3. ....
Bekendtgørelse nr. 308 af 19. maj 1999 om arbejde og  

 indtægter mv. i efterlønsperioden (for medlemmer, som er fyldt  

 60 år før 1. juli 1999) § 14. Løbende udbetaling af pension (inklusive tillæg),  

 som er led i tidligere ansættelsesforhold og af en sådan art, at  

 det er sædvanligt, at arbejdsgiveren bidrager til pensionen,  

 medfører fradrag.
 Stk. 2. ...
§ 26. Hvis et medlem modtager efterløn efter lovens § 75 d,  

 stk. 3, 1. pkt., eller § 75 e, stk. 2, 1. pkt., (trin 1) udgør fradrag  

 for pension, jf. §§ 14 og 16, 55 pct. af det udbetalte pensionsbeløb  

 på årsbasis.
Hvis medlemmet modtager efterløn efter lovens  

 § 75 d, stk. 3, 2. pkt., § 75 d, stk. 5, § 75 e, stk. 2, 2. pkt., eller § 75  

 e, stk. 4, (trin 2) udgør fradraget 45 pct. af det udbetalte  

 pensionsbeløb på årsbasis.
Fradrag for pension sker inden  

 fradrag for øvrige indtægter.
Stk. 2. Et fradrag efter stk. 1 opgøres til et  

 ugebeløb, der trækkes fra et medlems sats på ugebasis.
Den  

 regulerede ugesats afrundes til nærmeste hele kronebeløb.
