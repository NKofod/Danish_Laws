 Nærværende cirkulære udsendes efter drøftelse med Specielarbejderforbundet  

 i Danmark og afløser kirkeministeriets skrivelse af 13. februar 1979.
 Cirkulærets område.
 § 1.
 Cirkulæret omfatter medhjælpere for gravere, der er ansat på vilkår efter  

 aftale om løn- og ansættelsesvilkår for stillinger som graver.
 Stk. 2.
 Cirkulærets bestemmelser kan efter beslutning af menighedsrådet tillige  

 bringes i anvendelse på personer, der ansættes som medhjælp for kirketjenere,  

 til rengøringsarbejde, medvirken ved gudstjenester, kirkelige handlinger og  

 møder, ringning m.v., for så vidt ansættelsesforholdet ikke er omfattet af  

 andre regler.
 Stk. 3.
 Det er en betingelse for ansættelse efter nærværende cirkulære, at  

 vedkommende er fyldt 15 år.
 Stk. 4.
 Cirkulæret omfatter ikke tjenestemænd og pensionerede tjenestemænd i  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag.
 Arbejdstid.
 § 2.
Arbejdstidens længde aftales inden for en højeste årstimenorm på 2.080  

 timer ved ansættelsesforholdets indgåelse i den udstrækning, det efter  

 arbejdets karakter er muligt.
Tilsvarende gælder arbejdstidens placering over  

 ugens dage og årets uger.
 Stk. 2 .
 Senere ændring af arbejdstiden kan kun finde sted efter drøftelser med den  

 ansatte, der under drøftelsen kan lade sig repræsentere af sin faglige  

 organisation.
 Løn.
 § 3.
De ansatte lønnes med timeløn på grundlag af en årstimenorm for  

 heltidsbeskæftigede på 2.080 timer og en lønramme, bestående af skalatrinnene  

 8, 9, 10, 11, 12 og 13 for statens tjenestemænd.
Timelønnen beregnes i  

 overensstemmelse hermed til 1/2080 af årslønnen efter vedkommende skalatrin.
 Stk. 2.
De i stk. 1 nævnte skalatrin er to-årige på nær skalatrin 8, der er  

 et-årigt.
Oprykning finder sted på grundlag af en omregning af den ansattes  

 samlede dokumenterede ansættelsestid i folkekirken til heltidsbeskæftigelse.
 Stk. 3.
 Udbetaling finder sted ved ugens udløb på grundlag af tjenestens omfang i  

 henhold til arbejdsseddel, afrundet opad til mangefold af 1/2 timer.
 Stk. 4.
 Såfremt en ansat ikke er fyldt 18 år, aflønnes den pågældende med følgende  

 procentdele af skalatrin 8:
for 17-årige 75% af skalatrin 8 for 16-årige 65% af skalatrin 8 for 15 årige 50% af skalatrin 8 Tillæg m.v.
 § 4.
 Der ydes efter de for statens tjenestemænd gældende regler time- og  

 dagpenge på tjenesterejser, natpenge, godtgørelse for tjeneste på lørdage og  

 søn- og helligdage m.v., grundlovsdag og juleaftensdag.
 Søgnehelligdagsbetaling.
 § 5.
Som betaling for søgnehelligdage udbetales der den ansatte 3 1/2% af den i  

 kalenderåret optjente ferieberettigende løn.
Udbetalingen finder sted i det  

 efterfølgende kalenderår med 2/3 til påske og 1/3 til jul.
 Stk. 2.
 Ved fratræden udbetales optjent søgnehelligdagsbetaling indtil  

 fratrædelsen kontant.
 Overarbejde.
 § 6.
 Ved overarbejde forstås arbejde ud over 40 timer inden for en samlet  

 periode af 6 arbejdsdage.
 Stk. 2.
Ved beregning af den højeste arbejdstid medtages sygedage i dageantallet,  

 idet den tjeneste, der skulle have været udført den pågældende dag, samtidig  

 medregnes i arbejdstidsopgørelsen.
Det for hver lønningsperiode (6  

 arbejdsdage) beregnede overarbejde afrundes opad til mangefold af 1/2 timer.
 Stk. 3.
Overarbejde skal afspadseres inden udløbet af det efterfølgende kvartal,  

 med mindre særlige forhold gør sig gældende.
Fritiden skal være af samme  

 varighed som det præsterede overarbejde med tillæg af 50%, som afrundes opad  

 til hele timer.
 Stk. 4.
For fritimerne ydes almindelig timeløn.
Når erstatningsfrihed ydes som  

 hele fridage, kan der den enkelte dag højst udlignes 8 timer, dog højst 6 2/3  

 time, såfremt der på tjenestestedet arbejdes alle ugens 6 hverdage.
 Stk. 5.
Såfremt den omhandlede fritid ikke er givet inden fristens udløb samt for  

 overarbejde ud over 5 1/2 time i en enkelt lønningsperiode (6 arbejdsdage),  

 udbetales overarbejdspenge efter de for tjenestemænd gældende satser.
Der  

 bortses i så fald for det i stk. 3 omhandlede tillæg til fritiden.
 Arbejdstøj.
 § 7.
 Arbejdstøj m.v. udleveres efter den ved hver enkelt kirke hidtil gældende  

 praksis.
 Fridag.
 § 8.
 De ansatte er berettiget til en ugentlig fridag.
 Ferie.
 § 9.
 Der ydes ferie efter ferielovens regler.
 Sygdom m.v.
 § 10.
 I sygdomstilfælde og tilskadekomst i tjenesten gælder reglerne i lov om  

 dagpenge ved sygdom eller fødsel (dagpengeloven).
 Stk. 2.
 I tilfælde af tilskadekomst i tjenesten betales sædvanlig løn for den  

 pågældende arbejdsdag.
 Opsigelse.
 § 11.
 For ansatte, der løbende har været beskæftiget i folkekirken i det  

 nedenfor angivne tidsrum, der regnes fra vedkommendes fyldte 18 år, gældende  

 følgende opsigelsesfrister:
Ansatte, hvis arbejdstid udgør mindre end 500 timer årligt, jfr. § 2:
Ansatte, hvis arbejdstid udgør 500 timer eller mere årligt, jfr. § 2:
 Stk. 2.
 Opsigelse skal af menighedsrådet afgives til fratræden ved den ansattes  

 fyldte 70 år.
 Ikrafttrædelse.
 § 12.
 Cirkulæret træder i kraft straks.
 Stk. 2.
De på ikrafttrædelsestidspunktet ansatte gravermedhjælpere, der aflønnes  

 med fast løn, viderefører denne lønordning uændret.
Menighedsrådet kan dog  

 med et varsel svarende til det, der følger af § 11, bringe cirkulærets regler  

 i anvendelse også i disse ansættelsesforhold.
Den ansatte indplaceres fra  

 dette tidspunkt med timeløn på grundlag af optjent anciennitet efter reglen i  

 § 3, stk. 2.
 Kirkeministeriet, den 18.august 1983.
ELSEBETH KOCK-PETERSEN /K . Bagger Følgeskrivelse til foranstående cirkulære.
 Til stiftsøvrighederne.
 Medfølgende cirkulære om løn- og ansættelsesvilkår for gravermedhjælpere  

 m.fl. bedes bekendtgjort for menighedsråd og provstiudvalg.
 Om cirkulærets bestemmelser skal man bemærke følgende:
 Gravermedhjælp.
Den i § 3 angivne lønramme svarer til den ved cirkulærskrivelse af  

 13.februar 1979 fastsatte lønramme, der dog er bragt i overensstemmelse med  

 senere generelle overenskomstmæssige ændringer i lønrammen.
De gældende  

 lønninger efter lønrammen er angivet i bilaget til cirkulæret.
 Bestemmelserne om tillæg, søgnehelligdagsbetaling, ferie m.m. (§§ 4- 10)  

 er de sædvanligt for denne lønramme gældende, og de har i betydelig  

 udstrækning også hidtil været efterlevet i gravermedhjælpsforhold uden  

 tidligere at være udtrykkeligt fastsat.
Da arbejdets karakter i almindelighed vil udelukke det, skal der ikke i  

 faste medhjælpsforhold aftales bestemte arbejdstider.
Ifølge § 2 skal der ved  

 ansættelse af fast medhjælp aftales et omtrentligt årstimetal og angives den  

 forventede fordeling af arbejdstimetallet over ugens dage og årets uger i den  

 udstrækning, det efter arbejdets karakter er muligt.
 Da bestemte arbejdstider og -perioder ikke på forhånd er aftalt, skal  

 opsigelse efter reglerne i § 11 ikke meddeles den ansatte, når en  

 arbejdsperiode udløber, men kun såfremt menighedsrådet varigt afbryder den  

 pågældendes ansættelse ved kirken.
 Om antagelse af medhjælp for gravere , udarbejdelse af arbejdsseddel  

 (timeseddel) m.v. henvises i øvrigt til kapitel 4 i ministeriets cirkulære af  

 18.marts 1981 om beregning af beskæftigelsesgrad for gravere m.v.
 Man henleder endvidere opmærksomheden på bestemmelsen i § 12, hvorefter  

 gravermedhjælpere, der ved cirkulærets ikrafttræden er aflønnet med fast løn,  

 kan videreføre denne lønordning uændret, med mindre menighedsrådet med  

 foreskrevet varsel bringer cirkulærets regler i anvendelse også i disse  

 ansættelsesforhold.
 Anden medhjælp.
 Et menighedsråd kan beslutte, at cirkulærets regler eller eventuelt blot  

 nogle af disse skal anvendes i andre medhjælpsforhold, f.eks. for medhjælp  

 for kirketjenere, medhjælp til rengøringsarbejde, medhjælp ved gudstjenester,  

 kirkelige handlinger og møder, til ringning m.v., jfr. § 1, stk. 2.
 Eventuel gennemførelse af reglerne må ske efter forhandling med  

 medhjælperen, eventuelt efter afgivet varsel.
 Cirkulæret træder i kraft straks, og afløser kirkeministeriets skrivelse  

 af 13.februar 1979.
 Tvivlsspørgsmål med hensyn til cirkulærets anvendelse og forståelse bedes  

 forelagt ministeriet.
Kirkeministeriet, den 18. august 1983 P.M.V.
 E.B.
K.
Bagger (* 1) Tabeller indeholdende de til enhver tid gældende lønninger og overarbejdspenge for gravermedhjælpere er optrykt i kirkeministeriets cirkulære om regulering af kirkefunktionærers lønninger m.v.
