Cirkulæreskrivelse om aflysning af udgiftsopfølgning 1 2023 1. Indledning Som følge af udskydelse af grundbudget 2023 vurderes det, at det ikke vil være hensigtsmæssigt for departementer og andre virksomheder, som er defineret i § 3, stk. 1, i bekendtgørelse nr. 116 af 19. februar 2018 om statens regnskabsvæsen mv., at udarbejde udgiftsopfølgning 1 2023.
2. Anvendelsesområde Dispensationen gælder for cirkulærets anvendelsesområde, departementer og andre virksomheder, som er defineret i § 3, stk. 1, i bekendtgørelse nr. 116 af 19. februar 2018 om statens regnskabsvæsen mv.
3. Udskydelse af frist På denne baggrund afviges fra CIR1H nr. 9160 af 14/12/2021 §§ 7, 11 og 12 for så vidt angår kravene til opfølgning for 1. kvartal, således at udgiftsopfølgning 1 2023 aflyses.
§ 7. En virksomhed skal i forbindelse med departementets koncernopfølgning for 1. kvartal, 2. kvartal og 3. kvartal udarbejde en opdateret prognose for det forventede forbrug for resten af året for hver hovedkonto, der er omfattet af § 3 § 11. Departementet skal foretage en budget- og regnskabsopfølgning (koncernopfølgning) for alle hovedkonti på ministerområdet.
Koncernopfølgningen skal foretages efter 1. kvartal, 2. kvartal, 3. kvartal og efter afslutningen af finansåret.
Opfølgningen skal forelægges i passende form for departementschefen.
§ 12 Departementet skal udarbejde en ledelsesberetning for udgiftsopfølgning for alle bevillingstyper på ministerområdet efter 1. kvartal, 2. kvartal og 3. kvartal og efter afslutningen af finansåret.
Finansministeriet fastsætter og udmelder de nærmere retningslinjer for indholdet af udgiftsopfølgningerne.
