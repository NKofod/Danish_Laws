Fremsat den 3. november 2006 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om forbud mod forskelsbehandling på  

  

 arbejdsmarkedet m.v.
(Forhøjelse af aldersgrænsen for aftaler om fratræden) § 1 I lov om forbud mod forskelsbehandling på  

 arbejdsmarkedet m.v. jf. lovbekendtgørelse nr. 31 af 12. januar 2005, som  

 ændret ved lov nr. 240 af 27. marts 2006 foretages følgende ændringer:
 1.  

  

 I  

  

 § 5 a, stk. 4,  

  

 ændres »65 år« til:  

 »70 år«.
2.  

  

 I  

  

 § 5 a, stk. 4,  

  

 indsættes som 2. pkt.:  

 »Bestemmelser i kollektive aftaler eller overenskomster om ophør af  

 ansættelsesforholdet før lønmodtageren fylder 70 år, som er omfattet af  

 stk. 3, kan dog ændres, således at aldersgrænsen hæves til en alder  

 under  

 70 år.« § 2 Stk. 1.  

  

 Loven træder i kraft den 1. januar 2008.
 Stk. 2.  

  

 Bestemmelser i kollektive aftaler eller overenskomster om ophør af  

 ansættelsesforholdet, når lønmodtageren fylder 65 år eller mere, indgået  

 efter  

 den 27. december 2004, men inden denne lovs ikrafttræden, er dog fortsat  

 gyldige indtil det tidspunkt, hvor den pågældende overenskomst kan opsiges  

 til  

 ophør.
Bemærkninger til lovforslaget Almindelige bemærkninger 1. Indledning og baggrund Som led i opfyldelsen af aftalepunkterne i velfærdsaftalen  

 om senere tilbagetrækning fra arbejdsmarkedet foreslås det at hæve  

 forskelsbehandlingslovens aldersgrænse for adgang til at indgå individuelle  

 eller kollektive aftaler om ophør af ansættelsesforholdet på grund af alder  

 fra  

 65 år til 70 år.
Det fremgår af aftalen, at partierne er enige om, at der  

 generelt ikke bør være aldersgrænser for tilbagetrækning, og at spørgsmålet  

 om,  

 hvornår man skal stoppe på arbejdsmarkedet, ikke skal afgøres af  

 utidssvarende  

 regler.
Forslaget er begrundet i ønsket om at sikre kvalificerede  

 lønmodtagere  

 en fortsat adgang til beskæftigelse også efter det fyldte 65. år.
Forhøjelsen  

 af aldersgrænsen for, hvornår det kan aftales, at ansættelsesforholdet  

 ophører  

 på grund af alder, skyldes, at danskerne lever længere, at færre bliver  

 nedslidt, og at den generelle helbredstilstand er blevet forbedret og dermed  

 også, at der er et øget antal arbejdsparate kvalificerede ældre lønmodtagere.
2. Lovforslagets indhold Forskelsbehandlingsloven indeholder bl.a. et forbud mod  

 forskelsbehandling på grund af alder.
Det følger af lovens § 5 a,  

 stk. 4, at loven i dag ikke er til hinder for individuelle aftaler eller  

 kollektive overenskomster eller aftaler om pligtmæssig fratræden på grund af  

 alder, når lønmodtageren fylder 65 år.
Denne aldersgrænse foreslås nu  

 forhøjet  

 til 70 år.
Forslaget betyder, at bestemmelser i individuelle aftaler om  

 fratræden på grund af alder før det 70. år fremover vil være ugyldige, jf.  

 velfærdsaftalens appendiks 2.1 Forslaget griber ikke umiddelbart ind i eksisterende kollektive  

 overenskomster eller aftaler om pligtmæssig fratræden på grund af alder ved  

 det  

 65. år.
I den sammenhæng sondres der mellem aldersbestemmelser i kollektive  

 overenskomster, der er indgået før gennemførelsen af forbuddet mod  

 forskelsbehandling på grund af alder (der trådte i kraft den 28. december  

 2004)  

 og aldersbestemmelser i kollektive overenskomster, der er indgået efter  

 gennemførelsen af forbuddet mod forskelsbehandling på grund af alder.
Efter  

 forslaget vil der ikke fremover kunne indgås kollektive overenskomster eller  

 aftaler om ophør af ansættelsesforholdet før det 70. år.
Forligspartierne bag Velfærdsaftalen har endvidere fundet,  

 at spørgsmålet om den pligtmæssige fratræden er så vigtigt et emne, at de er  

 enige om at opfordre overenskomstparterne til  

  

 »at vurdere behovet for den fortsatte opretholdelse af evt.  

 bestemmelser i kollektive overenskomster om pligtmæssig fratræden på grund af  

 alder før det 65. år, jf. forskelsbehandlingslovens § 5a, stk. 3.«  

  

 ,  

 jf. forligets appendiks 2.1, side 37. Det fremgår endvidere samme sted af  

 Velfærdsaftalen, at regeringen vil forhandle med de berørte  

 tjenestemandsorganisationer  

 om at løfte de pligtige afgangsaldre i bl.a. politiet, forsvaret og  

 kriminalforsorgen.
Disse pligtige afgangsaldre følger af kollektive  

 overenskomster, der er indgået inden 28. december 2004. De er derfor omfattet  

 af forskelsbehandlingslovens § 5 a, stk. 3 hvorefter  

 aldersbestemmelser i kollektive overenskomster, der var gældende før  

 forbuddet  

 mod forskelsbehandling på grund af alder blev gennemført i dansk ret, kan  

 opretholdes, hvis de er objektivt og rimeligt begrundet i et legitimt formål.  

 For at sikre lovhjemmel til at disse pligtige afgangsaldre kan løftes, uden  

 at  

 dette betyder, at der skal indgås en egentlig implementeringsoverenskomst i  

 forhold til beskyttelsen mod aldersdiskrimination, jf.  

 forskelsbehandlingslovens § 1, stk. 7, foreslås det i loven, at  

 sådanne bestemmelser om pligtig afgangsalder kan hæves, jf. bemærkningerne  

 til  

 forslagets pkt. 1.
3. Økonomiske og administrative konsekvenser for  

 det offentlige Lovforslaget har ingen administrative konsekvenser for det  

 offentlige.
Forslaget har ikke nogen direkte økonomiske konsekvenser for det  

 offentlige, men det forventes, at arbejdskraftudbuddet vil blive forøget som  

 følge af forhøjelsen af aldersgrænsen for adgangen til at aftale ophør af  

 ansættelsesforholdet på grund af alder.
 4. Økonomiske og administrative konsekvenser for  

 erhvervslivet m.v.
Ansættelsesbeviser og individuelle ansættelseskontrakter,  

 der indeholder bestemmelser om ophør af ansættelsesforholdet ved det fyldte  

 65.  

 år, vil skulle ændres som følge af lovforslaget.
Arbejdsgivere pålægges  

 derved  

 en administrativ omstillingsbyrde.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
5. Administrative konsekvenser for borgerne Lovforslaget har ingen administrative konsekvenser for  

 borgerne.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Forslaget er i overensstemmelse med Rådets direktiv  

 2000/78/EF af 27. november 2000 om generelle rammebestemmelser om  

 ligebehandling med hensyn til beskæftigelse og erhverv (EF Tidende 2000 nr.
L  

 303, s. 16). Direktivets bestemmelser om forbud mod forskelsbehandling på  

 grund  

 af alder er gennemført i dansk ret ved lov nr. 1417 af 22. december 2004 og  

 lov  

 nr. 240 af 27. marts 2005. Et af formålene med direktivet er at forbyde  

 forskelsbehandling på grund af alder.
Med forhøjelsen af aldersgrænsen for  

 pligtmæssig fratræden fra 65 til 70 år udvides beskyttelsen mod  

 forskelsbehandling på grund af alder.
Høring Forslaget er sendt i høring hos: Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Sundhedskartellet, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Ledernes Hovedorganisation, KTO, CFU,  

 Kristelig Fagbevægelse, Kristelig Arbejdsgiverforening, Kommunernes  

 Landsforening,  

 Danske Regioner, Frederiksberg Kommune, Advokatrådet, Ældresagen og  

 Ældremobiliseringen.
Vurdering af konsekvenser af lovforslaget Positive konsekvenser/mindre udgifter Negative konsekvenser / merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ansættelsesbeviser og individuelle ansættelseskontrakter,  

 der indeholder bestemmelser om ophør af ansættelsesforholdet ved det fyldte  

 65. år, vil skulle ændres som følge af lovforslaget.
Arbejdsgivere pålægges  

 derved en administrativ omstillingsbyrde.
 Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer ikke, at forslaget indeholder administrative konsekvenser  

 for erhvervslivet i et omfang, der berettiger, at det bliver forelagt  

 virksomhedspanelet.  

 Forslaget bør derfor ikke forelægges Økonomi- og Erhvervsministeriets  

 virksomhedspanel.
Administrative konsekvenser for erhvervslivet Ingen Forslaget indebærer, at individuelle kontrakter med  

 bestemmelser om pligtmæssig fratræden ved det 65. år, skal ændres.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget er i overensstemmelse med Rådets direktiv  

 2000/78/EF om generelle rammebestemmelser om ligebehandling med hensyn til  

 beskæftigelse og erhverv (EF-Tidende 2000 nr.
L 303, s. 16).
Bemærkninger til lovforslagets enkelte bestemmelser Til § 1 Til nr. 1 Det foreslås, at aldersgrænsen for, hvornår det i  

 individuelle eller kollektive aftaler og overenskomster kan aftales, at et  

 ansættelsesforhold ophører på grund af alder i lovens § 5 a,  

 stk. 4,  

 forhøjes fra 65 år til 70 år.
Forslaget betyder, at bestemmelser i  

 individuelle  

 aftaler om fratræden på grund af alder før det 70. år fremover vil være  

 ugyldige.  

 En efterfølgende isoleret ændring af en aldersgrænse i ansættelseskontrakten  

 for at bringe denne i overensstemmelse med aldersgrænsen i  

 forskelsbehandlingslovens § 5 a, stk. 4 vil efter  

 Beskæftigelsesministeriets  

 opfattelse ikke skulle betragtes som en væsentlig vilkårsændring med den  

 konsekvens,  

 at lønmodtageren vil kunne betragte sig som opsagt.
 Forslaget betyder, at der ikke fremover vil kunne indgås  

 nye kollektive overenskomster eller aftaler om pligtmæssig fratræden på grund  

 af alder under 70 år, med mindre dette sker som led i en generel  

 gennemførelse  

 af et forbud mod forskelsbehandling på grund af alder på det pågældende  

 overenskomstområde i medfør af forskelsbehandlingslovens § 1,  

 stk. 7.  

 Det vil i en sådan sammenhæng fortsat være en forudsætning, at evt. aftalte  

 aldersgrænser er objektivt og rimeligt begrundet i et legitimt formål  

 indenfor  

 rammerne af national ret, jf. art. 6 i direktiv 2000/78/EF om generelle  

 rammebestemmelser om ligebehandling med hensyn til beskæftigelse og erhverv.  

 Forslaget hindrer ikke kollektive overenskomster eller aftaler om ophør af  

 ansættelsesforholdet  

 på grund af alder ved det 70. år.
Det bemærkes, at forhøjelsen af aldersgrænsen fra 65 til 70  

 år ikke indebærer, at lønmodtageren har ret til at bevare ansættelsen til det  

 tidspunkt, hvor lønmodtageren fylder 70 år, men alene at lønmodtageren i den  

 periode ikke vil kunne afskediges under henvisning til sin alder.
Er der ikke  

 i  

 en ansættelsesaftale indgået en aftale om pligtmæssig fratræden ved det 70.  

 år,  

 gælder forbuddet mod forskelsbehandling på grund af alder uanset om  

 lønmodtageren er over 70 år.
Bestemmelsen udelukker naturligvis ikke  

 afskedigelse af de sædvanlige grunde under iagttagelse af de almindelige  

 ansættelsesretlige regler og bestemmelser i kollektive aftaler og  

 overenskomster.
Til nr. 2 For så vidt angår bestemmelser om pligtmæssig fratræden på  

 grund af alder før lønmodtageren fylder 70 år i kollektive overenskomster  

 eller  

 aftaler, der er indgået inden den 28. december 2004, dvs. bestemmelser med  

 aldersgrænser, der er omfattet af lovens § 5 a, stk. 3, foreslås  

 det,  

 at disse bestemmelser vil kunne reguleres i opadgående retning, også til et  

 tidspunkt inden lønmodtageren fylder 70 år.
Det vil sige, at aldersgrænsen  

 for  

 pligtmæssig fratræden i disse overenskomster vil kunne hæves til en alder,  

 der  

 ligger under den 70 års grænse, der er fastsat i bestemmelsens 1. pkt.
Det er  

 fortsat et krav, at aldersgrænsen er objektivt og rimeligt begrundet i et  

 legitimt formål indenfor rammerne af dansk ret, og at midlerne til at opfylde  

 formålet er hensigtsmæssige og nødvendige.
Til § 2 Det foreslås i stk. 1, at lovforslaget træder i kraft  

 den 1. januar 2008. Herefter vil bestemmelser i individuelle  

 ansættelsesaftaler  

 om pligtmæssig fratræden før det 70. år være ugyldige.
I relation til  

 ansættelsesbevisloven betyder dette, at arbejdsgiveren skal tilpasse  

 ansættelsesbeviset, jf. ansættelsesbevislovens § 4, idet der er tale om  

 et  

 væsentligt vilkår.
Da vilkåret om pligtmæssig fratræden ikke er omfattet af  

 ansættelsesbevislovens § 2, stk. 2 pkt. 1-5 og 10, kan  

 oplysningspligten opfyldes ved udsendelse af en allonge til  

 ansættelsesbeviset.
Lovforslaget griber i første omgang ikke ind i kollektive  

 aftaler eller overenskomster indgået efter den 27. december 2004 men inden  

 denne lovs ikrafttræden, og som har fastsat en pligtig tilbagetrækningsalder  

 på  

 65 år eller derover.
Det foreslås, at sådanne bestemmelser fortsat er gyldige  

 indtil det tidspunkt, til hvilket overenskomsten kan opsiges til ophør.
Det  

 vil  

 sige, at ændringen af aldersgrænsen fra 65 til 70 år senest får virkning på  

 det  

 tidspunkt, hvor overenskomsten i henhold til dens opsigelsesbestemmelse kan  

 ophøre, uanset om overenskomstparterne faktisk opsiger overenskomsten til  

 ophør.
Overgangsbestemmelsen kræver således ikke, at der iværksættes  

 frigørelseskonflikt.
Dette indebærer endvidere, at for så vidt angår  

 lønmodtagere og arbejdsgivere omfattet af gældende overenskomster med  

 bestemmelser om pligtmæssig fratræden på 65 år eller mere aftalt efter 27.  

 december 2004, får den foreslåede ændring i nr. 1 først virkning fra det  

 tidspunkt, hvor overenskomsten kan opsiges til ophør.
Der kan således indtil  

 dette tidspunkt lovligt ageres i henhold til overenskomstens bestemmelse om  

 pligtmæssig fratræden på grund af alder ved det 65. år eller derover.
 Overgangsbestemmelsen svarer indholdsmæssigt til  

 overgangsbestemmelsen i deltidsloven, jf. ikrafttrædelsesbestemmelsen i lov  

 nr.  

 433 af 10. juni 2002 om ændring af lov om gennemførelse af deltidsdirektivet  

 (§ 2).
For ansættelsesforhold, der hviler på kollektive  

 overenskomster eller aftaler indgået inden den 28. december 2004, hvor lov  

 nr.  

 1417 af 22. december 2004 trådte i kraft, indeholder forskelsbehandlingsloven  

 mulighed for at opretholde aldersgrænser, herunder bestemmelser om  

 pligtmæssig  

 fratræden også førend det 65. år, såfremt aldersgrænsen er objektivt og  

 rimeligt begrundet i et legitimt formål inden for rammerne af dansk ret, og  

 midlerne til at opfylde det pågældende formål er hensigtsmæssige og  

 nødvendige,  

 jf. forskelsbehandlingslovens § 5 a, stk. 3. Sådanne overenskomster  

 eller aftaler berøres ikke af lovforslaget.
For så vidt angår muligheden for  

 at  

 justere aldersgrænser for pligtmæssig fratræden i disse kollektive  

 overenskomster eller aftaler i opadgående retning, henvises der til  

 lovforslagets  

 pkt. 2 samt bemærkningerne hertil.
Bilag 1 Lovforslaget sammenholdt med gældende lov Gældende formulering Lovforslaget § 5 a, stk. 4. Uanset § 2, stk. 1, er loven  

 ikke til hinder for bestemmelser i individuelle eller kollektive aftaler og  

 overenskomster om ophør af ansættelsesforholdet, når lønmodtageren fylder 65  

 år.
1.  

  

 I  

  

 § 5 a, stk. 4,  

  

 ændres »65 år« til:  

 »70 år« 2.  

  

 I  

  

 § 5 a, stk. 4,  

  

 indsættes som 2.  

 pkt.:
