 Skrivelse om sikring af beboernes identitet ved fremmøde til  

 afsoning på Kriminalforsorgens institutioner.
Efter § 14, stk. 2, nr. 5, i iværksættelsesbekendtgørelsen skal  

 en indkaldelse til afsoning i fængsel eller arresthus indeholde oplysning om,  

 at den dømte så vidt muligt skal medbringe billedlegitimation.
Af § 17, stk.  

 1,  

 i iværksættelsescirkulæret fremgår, at fængslet eller arresthuset skal sikre  

 sig, at den person, der er mødt frem, er identisk med den dømte.
Denne  

 kontrol  

 af identiteten sker dels ved udspørgning af den fremmødte dels ved eventuelt  

 tillige at kræve, at den pågældende foreviser billedlegitimation.
 For god ordens skyld har direktoratet besluttet at fastsætte en  

 tilsvarende retningslinie med hensyn til pensionernes modtagelse af dømte fra  

 fri fod i medfør af § 78, stk. 1-2, i straffuldbyrdelsesloven.
Ved sådanne anbringelser skal afdelingerne (pensionerne)  

 således fremover i forbindelse med forkyndelsen af tilsagnet om anbringelse,  

 jf. § 6, stk. 1, i cirkulære om anbringelse af dømte i institution m.v. uden  

 for fængsel eller arresthus, anmode den dømte om så vidt muligt at medbringe  

 billedlegitimation ved fremmødet i pensionen.
Det bemærkes, at dette ikke  

 gælder, hvis den dømte allerede har ophold på pensionen, når tilsagnet skal  

 forkyndes, eller hvis den dømte skal anbringes på en institution uden for  

 Kriminalforsorgen.
Møder den dømte uden billedlegitimation, eller er den medbragte  

 billedlegitimation utilstrækkelig, fx på grund af billedets alder, skal der  

 ske  

 en intensiveret udspørgning af den pågældende med henblik på at sikre  

 identiteten.
Det samme gælder, hvis der i øvrigt er tvivl om den fremmødtes  

 identitet.
 Foreligger der konkret mistanke om, at den fremmødte ikke er  

 identisk med den dømte, skal der rettes henvendelse til politiet med henblik  

 på  

 nærmere identifikation af den pågældende.
Konstateres det, at det er en anden end den dømte, der er mødt  

 frem, skal den pågældende afvises.
Forholdet indberettes til direktoratet og  

 politiet underrettes også herom.
