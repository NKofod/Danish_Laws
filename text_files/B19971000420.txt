(MDIR 22.07-01) I medfør af § 10, stk. 1, § 11 og 16, stk. 4 i lov om erhvervsfremme, jf.  

 lovbekendtgørelse nr. 323 af 25. april 1996, fastsættes:
1. Generelt Dette direktiv omhandler målekar med nominelt volumen 2, 3 og 5 cl med  

 aftapning i bunden til udmåling af tyndtflydende spiritus på restaurant.  

 Disse kaldes også halvautomatiske spiritusmålere.
2. Beskrivelse En halvautomatisk spiritusmåler fastgøres direkte på den flaske spiritus,  

 der skal udmåles fra.
Flasken med måler monteres i en fast holder med bunden  

 i vejret.
I denne position fyldes måleren automatisk.
Udmåling i drikkeglas  

 foregår med glasset placeret under udløbsåbningen (se fig. pos. 1), idet  

 bundventilen åbnes ved at presse glideren (2) op med hånden eller med  

 glasset.
Under denne udtømning af det afmålte volumen er forbindelse til  

 væsken i flasken afbrudt og først, når glideren slippes, fyldes måleren op  

 igen.
Disse målekar består normalt af en over- og underpart, der er skruet  

 sammen.
På overparten sidder den prop (3), der presses ned i flaskehalsen.
I  

 underparten sidder en glider, der også virker som en fortrænger.
Målekarret  

 er normalt forsynet med 3 ventiler.
En op til flasken (4), der er åben, når  

 glideren er i nedre position (opfyldning) og lukket, når glideren er i øvre  

 position (udtømning). Endvidere en aftapningsventil (5) i underparten, der er  

 åben, når glideren er i øvre position og lukket, når glideren er i nedre  

 position.
Desuden sidder i overparten en ventil (6), der åbnes under  

 udtømning således, at der sikres luftadgang til målekarret under udtømningen.  

 Glideren er fjederbelastet (7) således, at den normalt vil være i nederste  

 position.
3. Krav til konstruktion og udførelse Målekarret skal have et volumen på enten 2, 3 eller 5 cl.
Målekarret skal  

 på forsiden have en tydelig påskrift, der angiver det indeholdte volumen.
 Målekarrene skal være udført i et sådant materiale og i sådanne  

 dimensioner, at de kan antages for formstabile.
 Målekarrene skal være forberedt til plombering med løse plomber og tråd  

 således, at adgang til alle dele, der har betydning for udmålingens  

 nøjagtighed, forhindres ved den i forbindelse med verifikationen foretagne  

 plombering.
Det normale er, at over- og underpart er sikret sammenholdt ved hjælp af 1  

 plombe.
Derved kan det af over- og underpart afgrænsede volumen ikke ændres,  

 og fortrængeren er ligeledes beskyttet.
 Målekarret skal være tæt, og der må ikke sive væske ud ved glideren.
 Ventilen op til flasken må kun være lukket under selve udtømningen.
 Halvautomatiske spiritusmålere kan være forsynet med en tæller, der  

 registrerer hvor mange gange, der er aftappet.
4. Anvendelse Målekar med aftapning i bunden må kun anvendes til udmåling af  

 tyndtflydende spiritus med tørstofindhold under 5%, som fx vodka, whisky,  

 gin, cognac, rom og akvavit.
5. Tolerancer Verifikationstolerance er lig med brugstolerance +/- 2 ml.
 Systematisk udnyttelse af tolerancerne er ikke tilladt.
6. Godkendelse Halvautomatiske spiritusmålere, der opfylder ovenstående bestemmelser, kan  

 umiddelbart verificeres uden forudgående typegodkendelse.
7. Verifikation Der udføres 5 udmålinger.
Falder ingen af disse uden for toleranceområdet,  

 verificeres målet.
Falder 2 eller flere af disse uden for toleranceområdet,  

 afvises måleren og henvises til reparation.
Falder 1 af disse uden for  

 toleranceområdet udføres yderligere 5 målinger.
Falder ingen af disse uden  

 for toleranceområdet, verificeres måleren.
Falder 1 eller flere udenfor,  

 afvises spiritusmåleren og henvises til reparation.
8. Reverifikation Spiritusmåleren skal reverificeres, såfremt plomberingen er brudt eller  

 defekt, samt efter sådanne reparationer eller indgreb, der berører dele, som  

 kan have indflydelse på udmålingens nøjagtighed.
9. Stempling De under 3 nævnte plomber stemples ved plomberingen med verifikationsmærke  

 og årstal.
10. Ikrafttræden Dette direktiv træder i kraft den 23. april 1997. Samtidig ophæves TDIR  

 nr. 22.07-01 af 23. juni 1987.
