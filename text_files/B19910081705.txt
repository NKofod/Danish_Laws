I medfør af § 56 i lov nr. 358 af 6. juni 1991 om miljøbeskyttelse fastsættes følgende:
 § 1.  Der nedsættes et råd vedrørende genanvendelse og  

 mindre forurenende teknologi.
 Stk. 2.  Rådet træffer afgørelse om anvendelse af de på  

 de årlige finanslove bevilgede beløb til tilskud til genanvendelse og mindre  

 forurenende teknologi i overensstemmelse med loven og de af miljøministeren  

 fastsatte regler.
 Stk. 3.  Rådet kan på eget initiativ iværksætte  

 almennyttige udrednings-, udviklings-, formidlings- og informationsprojekter.
 Stk. 4.  Miljøstyrelsen tilrettelægger og forestår  

 gennemførelsen af projekter i henhold til stk. 3.
 Stk. 5.  Rådets afgørelser kan ikke indbringes for anden  

 administrativ myndighed.
 Stk. 6.  Rådet afgiver årligt og første gang for  

 finansåret 1992 en beretning til miljøministeren om dets virksomhed i det  

 foregående finansår.
§ 2.  Rådets medlemmer og formanden udpeges af  

 miljøministeren, der ligeledes udpeger suppleanter for samtlige medlemmer.  

 Rådets medlemmer udpeges for indtil 4 år ad gangen.
Rådet består af en  

 formand og 12 andre medlemmer, heraf 2 med erfaring inden for genanvendelse  

 og mindre forurenende teknologi.
Følgende myndigheder og organisationer  

 indstiller således:
 Stk. 2.  Herefter udpeger miljøministeren Rådets 12  

 medlemmer samt suppleanter.
§ 3.  Formanden tilrettelægger rådets arbejde,  

 fastsætter tid og sted for rådets møder og drager omsorg for udførelsen af  

 dets beslutninger.
Miljøstyrelsen er sekretariat for rådet.
 Stk. 2.  Formanden bestemmer hvilke oplysninger og  

 udtalelser, der bør indhentes, forinden en ansøgniong forelægges for rådet.
 Stk. 3.  Sekretariatet forelægger ansøgninger for rådet  

 med en indstilling til afgørelse.
 § 4.  I tilfælde af formandens og dennes suppleants  

 forfald på et rådsmøde udpeger rådet af sin midte en mødeleder, der varetager  

 formandens funktioner.
 § 5.  Andre end de i rådet direkte repræsenterede  

 myndigheder og organisationer samt ansøgeren skal have lejlighed til at  

 fremkomme med synspunkter under rådets behandling af konkrete sager, hvis  

 rådet finder det af væsentlig betydning for sagens behandling.
 Stk. 2.  Rådet kan tillige give særligt sagkyndige  

 lejlighed til at fremkomme med synspunkter under rådets behandling af en  

 konkret sag, såfremt det findes af væsentlig betydning for sagens behandling.  

 Ansøgeren skal i sådanne tilfælde gives lejlighed til at deltage.
§ 6.  Rådet er beslutningsdygtig, når mindst 7  

 medlemmer (eller suppleanter) er til stede.
Når forholdene taler derfor, kan  

 formanden bestemme, at sagen behandles ved skriftlig procedure.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens  

 (mødelederens) stemme afgørende.
 Stk. 3.  Ansatte i rådets sekretariat deltager i møderne  

 efter formandens beslutning, men uden stemmeret.
 § 7.  Rådet kan beslutte, at visse nærmere afgørelser  

 kan træffes af formanden på rådets vegne.
 § 8.  Et medlem, der har særlig interesse i eller  

 tilknytning til en institution, virksomhed m.v., hvis forhold berøres af en  

 sag, der er til behandling, skal, inden sagens behandling påbegyndes, over  

 for rådet redegøre herfor eller meddele, at han ikke deltager i sagens  

 behandling.
 Stk. 2.  Rådet træffer beslutning om, hvorvidt et medlem  

 kan deltage i rådets forhandlinger og afstemninger om en sag som følge af  

 bestemmelsen i stk. 1. I afgørelsen af disse spørgsmål deltager det  

 pågældende medlem ikke.
 Stk. 3.  Når et medlem har veget sit sæde, kan den for  

 det pågældende medlem udnævnte suppleant deltage i behandlingen og afgørelsen  

 af den pågældende sag, medmindre rådet finder, at suppleanten af de grunde,  

 der er nævnt i stk. 1, heller ikke kan deltage.
 § 9.  De af rådet trufne afgørelser indføres i et  

 mødereferat.
Stk. 2.  Et mindretal kan kræve sin afvigende mening  

 optaget i mødereferatet.
I tilfælde af afstemning afgives resultatet heraf.
 Stk. 3.  Dagsordener og mødereferater udsendes til  

 rådets medlemmer.
 § 10.  Bekendtgørelsen træder i kraft den 1. januar  

 1992.
 Stk. 2.  Ved bekendtgørelsens ikrafttræden ophæves  

 bekendtgørelse nr. 474 af 20. september 1984 af forretningsordenen for rådet  

 vedrørende genanvendelse og mindre forurenende teknologi.
