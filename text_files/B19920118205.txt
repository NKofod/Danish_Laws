 I henhold til § 12, § 17, stk. 3, § 20, stk. 2, § 39, stk. 1, § 40, § 41,  

 stk. 1, § 57, § 63, § 73 og § 84 i lov om arbejdsmiljø, jf. lovbekendtgørelse  

 nr. 646 af 18. december 1985 som ændret ved lov nr. 220 af 22. april 1987,  

 lov nr. 380 af 13. juni 1990, lov nr. 273 af 8. maj 1991, lov nr. 373 af 20.  

 maj 1992, og lov nr. 474 af 24. juni 1992 fastsættes:
Område § 1.  Bekendtgørelsen gælder for ethvert arbejde, der  

 udføres for en arbejdsgiver.
 Stk. 2.  Bekendtgørelsen gælder endvidere:
 § 2.  Forpligtelserne ifølge denne bekendtgørelse  

 påhviler arbejdsgivere, virksomhedsledere, arbejdsledere og øvrige ansatte,  

 leverandører, projekterende, reparatører m.fl. efter arbejdsmiljølovens  

 almindelige regler.
 § 3.  Foruden denne bekendtgørelses bestemmelser  

 gælder tillige sådanne regler, som i medfør af anden lovgivning måtte være  

 fastsat om arbejdets udførelse.
Planlægning og tilrettelæggelse af arbejdet § 4.  Arbejdet skal i alle led planlægges og  

 tilrettelægges således, at det kan udføres sikkerheds- og sundhedsmæssigt  

 fuldt forsvarligt.
Det skal iagttages, at der ikke foreskrives eller  

 forudsættes anvendt konstruktioner, planudformninger, detailløsninger og  

 arbejdsmetoder, der kan være farlige for eller i øvrigt forringe sikkerhed  

 eller sundhed ved arbejdets udførelse.
Endvidere skal det sikres, at de  

 samlede påvirkninger i arbejdsmiljøet på kort eller lang sigt ikke forringer  

 de ansattes sikkerhed eller sundhed.
 Stk. 2.  Planlægningen og tilrettelæggelsen af arbejdet  

 skal desuden ske under hensyntagen til de forebyggelsesprincipper, der er  

 angivet i bilag 3. Den herunder foretagne vurdering skal, i den udstrækning  

 den har særlig betydnig for sikkerhed og sundhed under arbejdet, foreligge i  

 skriftlig form, jf. dog stk. 3.
 Stk. 3.  Direktøren for Arbejdstilsynet fastsætter  

 retningslinier for det nærmere indhold af den vurdering, der skal foretages  

 efter stk. 2, og der tages herunder hensyn til virksomhedernes art og  

 størrelse.
 Stk. 4.  På grundlag af den efter stk. 2 foretagne  

 vurdering træffer arbejdsgiveren de foranstaltninger, som er nødvendige, jf.  

 de angivne forebyggelsesprincipper i bilag 3. Iværksættelsen skal ske, inden  

 arbejdet påbegyndes.
 Stk. 5.  De virksomheder, der er opført på bilag 1 til  

 denne bekendtgørelse, skal, ud over at foretage den i stk. 2 nævnte vurdering  

 af sikkerheds- og sundhedsforholdene, desuden foretage anmeldelse i henhold  

 til kapitel 6.
 § 5.  Ved planlægning af nye eller ændring af  

 eksisterende arbejdspladser, arbejdsprocesser og -metoder, indførelse af nyt  

 teknologi, anskaffelse af tekniske hjælpemidler, personlige værnemidler og  

 stoffer og materialer skal det sikres, at arbejdsmiljøet bringes i  

 overensstemmelse med arbejdsmiljølovgivningens almindelige og specielle krav.
 § 6.  Virksomhedens sikkerhedsorganisation skal  

 deltage i planlægningen af arbejdet, §§ 4 og 5, samt i kontrollen med  

 arbejdsmiljøet, jf. kapitel 5. I virksomheder, hvor der ikke skal oprettes  

 sikkerhedsorganisation, skal de ansatte deltage i planlægningen af arbejdet,  

 jf. §§ 4 og 5, samt i kontrollen med arbejdsmiljøet, jf. kapitel 5.
Arbejdets udførelse almene krav § 7.  Arbejdet skal i alle led udføres sikkerheds- og  

 sundhedsmæssigt fuldt forsvarligt ud fra både en enkeltvis og samlet  

 vurdering af de forhold i arbejdsmiljøet, som på kort eller lang sigt kan  

 have indvirkning på den fysiske eller psykiske sundhed.
Stk. 2.  Ved arbejde, som virker fysisk eller psykisk  

 skadeligt eller belastende på kort eller lang sigt, kan Arbejdstilsynet  

 stille krav om, at særlige arbejdsmiljømæssige foranstaltninger skal  

 gennemføres.
Sådanne foranstaltninger kan være særlige  

 velfærdsforanstaltninger og andre arbejdsmiljømæssige foranstaltninger, som  

 er nødvendige for at forebygge sygdom nedslidning, ulykker m.v.
Stk. 3.  Hvor arbejdet i særlig grad kan bringe  

 sikkerhed eller sundhed i fare, kan Arbejdstilsynet, hvor denne fare ikke kan  

 imødegås på anden måde, stille krav og pauser og begrænset arbejdstid for  

 dette arbejde.
Samme krav kan stilles, hvor der anvendes særligt arbejdstøj  

 og personlige værnemidler.
 § 8.  Ved arbejdets udførelse skal der tages hensyn  

 til den ansattes alder, indsigt, arbejdsevne og øvrige forudsætninger.
 Stk. 2.  Særligt følsomme risikogrupper skal beskyttes  

 mod farer, som for dem er særlig alvorlige.
§ 9.  Ved udførelsen af arbejdet skal det tilstræbes, § 10.  Ved udførelsen af arbejdet skal det sikres, Særlige krav § 11.  Hvis den ansatte går alene ved en  

 arbejdsproces, og dette kan medføre en særlig fare for den pågældende, skal  

 arbejdet tilrettelægges således, at denne fare imødegås.
Kan faren ikke  

 imødegås, må den ansatte ikke arbejde alene.
 Stk. 2.  Det skal sikres, at kun ansatte, der kan fået  

 passende instruktion, har adgang til områder, hvor der er en særlig fare.
 § 12.  Hvis den legemlige eller åndelige tilstand hos  

 en ansat ved visse arbejder kan betyde øget fare for den ansatte selv eller  

 dennes omgivelser, må den ansatte ikke beskæftiges ved sådanne arbejder.
 Stk. 2.  Særligt følsomme risikogrupper skal beskyttes  

 mod farer, som for dem er særlig alvorlige.
§ 13.  Ved udførelsen af arbejdet skal det sikres, § 14.  Unødig støjbelastning skal undgås.
Støjniveauet  

 under arbejdet skal derfor holdes så lavt, som det er rimeligt under  

 hensyntagen til den tekniske udvikling, og fastsatte grænseværdier skal  

 overholdes.
 § 15.  Unødig påvirkning fra stråling skal undgås.  

 Påvirkningen fra stråling under arbejdet skal derfor holdes så lavt, som det  

 er rimeligt under hensyntagen til den tekniske udvikling, og fastsatte  

 strålingsnormer skal overholdes.
§ 16.  Unødig påvirkning fra stoffer og materialer  

 skal undgås.
Påvirkningen fra stofffer og materialer under arbejdet skal  

 derfor nedbringes så meget, som det er rimeligt under hensyntagen til den  

 tekniske udvikling, og fastsatte grænseværdier skal overholdes.
§ 17.  Unødige fysiske belastninger samt  

 uhensigtsmæssige arbejdsstillinger eller bevægelser skal undgås.
Belastningen  

 under arbejdet skal derfor være så lille, som det er rimeligt under  

 hensyntagen til den tekniske udvikling, og fastsatte grænser skal overholdes.
Oplæring og instruktion § 18.  Arbejdsgiveren skal sørge for, at hver enkelt  

 ansat, uanset ansættelsesforholdets karakter og varighed, får en  

 tilstrækkelig og hensigtsmæssig oplæring og instruktion i at udføre arbejdet  

 på farefri måde.
Der skal gives oplysninger om de ulykkes- og sygdomsfarer,  

 der eventuelt er forbundet med deres arbejde, herunder om arbejdsmedicinske  

 undersøgelser, den ansatte har adgang til.
Oplæring og instruktion skal  

 navnlig ske i forbindelse med:
 Stk. 2.  Den i stk. 1 nævnte oplæring skal tilpasses  

 udviklingen, herunder forekomsten af nye faremomenter, og skal om nødvendigt  

 gentages regelmæssigt.
 § 19.  Arbejdsgiveren afholder eventuelle udgifter til  

 den i § 18 nævnte oplæring, som skal foregå i arbejdstiden.
 § 20.  Arbejdsgiveren skal sikre sig, at ansatte fra  

 en fremmed virksomhed, der udfører arbejde på virksomheden, får passende  

 instruktion om de sikkerheds- og sundhedsforhold på virksomheden, der har  

 betydning for deres arbejde.
 § 21.  En virksomhed, der beskæftiger personer, hvis  

 arbejdskraft er udlejet til den eller på anden måde stillet til rådighed for  

 den af en fremmed virksomhed, har pligt til at sørge for, at arbejdet  

 planlægges, tilrettelægges og udføres sikkerhedsmæssigt og sundhedsmæssigt  

 fuldt forsvarligt og i overensstemmelse med arbejdsmiljølovgivningens regler.
 Stk. 2.  Inden sådan beskæftigelse påbegyndes, skal  

 virksomheden over for den fremmede virksomhed oplyse følgende, som denne er  

 forpligtet til at videregive til de personer, der skal beskæftiges:
Kontrol med arbejdsmiljøet § 22.  For at sikre, at arbejdsmiljøet til stadighed  

 er sikkerheds- og sundhedsmæssigt fuldt forsvarligt, skal arbejdsgiveren  

 sørge for, § 23.  Der skal udarbejdes Stk. 2.  Personer, der skal varetage opgaver efter stk.  

 1, nr. 2 skal have modtaget den fornødne oplæring, herunder have kendskab til  

 førstehjælp, og de ansatte skal underrettes om indholdet af de nævnte planer.
Stk. 3.  Der skal føres effektivt tilsyn med, at de  

 forskrifter og planer, der er nævnt i stk. 1, nr. 1 og 2, overholdes.
Tilsyn  

 skal føres af personer med fornøden indsigt inden for det pågældende  

 arbejdsområde.
§ 24.  Der skal føres effektiv kontrol med, at de  

 sundhedsskadelige påvirkninger, der er nævnt i §§ 13-16, imødegås.
Hvor der  

 kan opstå sundhedsfare på grund af gasser, dampe og støv hidrørende fra  

 stoffer og materialer eller på grund af støj og stråling, skal arbejdsgiveren  

 sørge for, at det jævnligt, eller hvor det er nødvendigt, til stadighed  

 kontrolleres, at forholdene er i orden, herunder foretage de nødvendige  

 målinger for at gennemføre kontrollen.
Måleresultater skal opbevares og på  

 forlangende fremvises for Arbejdstilsynet.
Anmeldelse og godkendelse m.v. af planer § 25.  Nye og bestående virksomheder, der er opført på  

 bilag 1 til denne bekendtgørelse, skal foretage anmeldelse til  

 Arbejdstilsynet til godkendelse som nævnt i stk. 3.
 Stk. 2.  Anmeldelsespligten påhviler arbejdsgiveren.
Stk. 3.  Anmeldelsespligten omfatter § 26.  Arbejdsgiveren skal indgive anmeldelse til  

 Arbejdstilsynet i det amt, hvor arbejdsprocessen m.v. agtes påbegyndt.  

 Anmeldelsen skal være skriftlig og indeholde oplysninger som angivet i bilag  

 2 til denne bekendtgørelse i det omfang, det skønnes nødvendigt for  

 Arbejdstilsynets bedømmelse af arbejdsprocessen m.v.
 Stk. 2.  I det omfang, det må anses nødvendigt for  

 bedømmelse af arbejdsprocessen m.v., eller når forholdene i øvrigt giver  

 anledning dertil, kan Arbejdstilsynet indhente yderligere oplysninger.  

 Arbejdstilsynet kan kræve oplysningerne vurderet af særligt sagkyndige, jf.  

 arbejdsmiljølovens § 21.
 § 27.  Sikkerhedsorganisationen skal inddrages i  

 udarbejdelsen af planer efter dette kapitel.
 Stk. 2.  Det skal fremgå af anmeldelsen, at  

 sikkerhedsorganisationen har været inddraget i planlægningen, ligesom  

 sikkerhedsorganisationen skal orienteres om indholdet af Arbejdstilsynets  

 afgørelse.
 § 28.  En godkendelse kan betinges af opfyldelsen af  

 nærmere fastsatte vilkår, ligesom en godkendelse kan gøres tidsbegrænset.
 Stk. 2.  En godkendelse kan tilbagekaldes, såfremt  

 fastsatte vilkår ikke overholdes, eller nye oplysninger, der har væsentlig  

 betydning for sikkerhed eller sundhed, gør det nødvendigt.
Detailregler og dispensationer § 29.  Direktøren for Arbejdstilsynet bemyndiges til  

 at fastsætte detailregler for arbejdets udførelse i overensstemmelse med  

 foranstående bestemmelser.
 Stk. 2.  I reglerne kan der desuden fastsættes  

 bestemmelser om:
 Stk. 3.  Der kan i reglerne anvendes henvisninger til  

 anerkendte normer og standarder, når disse angives entydigt, herunder med  

 datering.
 Stk. 4.  Direktøren for Arbejdstilsynet kan i reglerne  

 bemyndige tilsynskredsene til i nærmere angivet omfang at tillade afvigelser  

 for detailreglerne, jf. § 32.
 § 30.  Direktøren for Arbejdstilsynet udsender  

 anvisninger og vejledninger, hvori der gives nærmere retningslinier for,  

 hvorledes bestemmelserne i bekendtgørelsen og detailregler kan opfyldes.
 § 31.  Hvor der for udførelsen af et arbejde tillige  

 gælder anden lovgivning, kan der ikke fastsættes regler efter foranstående  

 bestemmelser uden forudgående forhandling med de respektive myndigheder.
 § 32.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt, og i det  

 omfang, det er foreneligt med direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet og direktiv 91/383/EØF af 25. juni 1991 om  

 supplering af foranstaltningerne til forbedring af sikkerheden og sundheden  

 på arbejdsstedet og arbejdstagere, der har et tidsbegrænset  

 ansættelsesforhold eller et vikaransættelsesforhold.
Klageadgang § 33.  Arbejdstilsynets afgørelser efter  

 bekendtgørelsen kan påklages efter lov om arbejdsmiljø § 81.
Straf § 34.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  For overtrædelse af § 4, stk. 1, 2, 2. pkt. og  

 4, § 5, § 7, stk. 1, § 10, § 11, §§ 13-17, og §§ 22-24 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab el.lign., kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 35.  I detailregler efter bekendtgørelsen kan der  

 fastsættes straf for overtrædelse af bestemmelser i disse efter § 84 i  

 arbejdsmiljøloven.
 Ikrafttræden m.v.
 § 36.  Bekendtgørelsen træder i kraft den 1. januar  

 1993.
 Stk. 2.  Samtidig ophæves Arbejdsministeriets  

 bekendtgørelse nr. 323 af 7. juli 1983 om arbejdets udførelse.
Arbejdsministeriet, den 18. december  

 1992 Knud Erik Kirkegaard / Henrik Grove Bilag 1 Virksomheder, der skal foretage anmeldelse efter bekendtgørelsens kapitel  

 6 Danmarks Statistiks erhvervsgrupperingskode af 1. april 1977 1. 31151 Oliemøller.
 2. 31153 Fiskemelsfabrikker, herunder fiskepasta og  

 -ensilage.
 3. 31154 Destruktionsanstalter og kødfoderfabrikker.
 4. 31310 Sprit- og likørfabrikker, herunder  

 fremstilling af whisky, gin m.m. samt sprit til teknisk brug.
 5. 34110 Papir- og papfabrikker, herunder fremstilling  

 af halmcellulose.
 6. 35111 Fremstilling af ilt og andre industrigasser,  

 herunder andre komprimerede luftarter samt flydende og fast kulsyre.
7. 35119 Anden fremstilling af kemiske grundstoffer og  

 primære kemiske forbindelser, herunder emulgatorer, enzymer, osteløbe,  

 garveekstrakt, soda og farvestoffer.
Endvidere sulfonamider, ikke doserede og  

 ikke i detailpakninger samt pesticider i form af isolerede kemiske  

 forbindelser.
 8. 35121 Fremstilling af kunstgødning, herunder  

 fremstilling af superfosfat.
 9. 35122 Fremstilling af færdigblandede  

 bekæmpelsesmidler, herunder træimprægneringsmidler uden bindemiddel.
 10. 35131 Fremstilling af basisplast, herunder  

 kunstharpiks.
 11. 35210 Farve- og lakfabrikker, herunder fernis og  

 fortynder.
 12. 35220 Medicinalvarefabrikker, herunder hormoner,  

 vitaminer og antibiotica, uanset indpakning, endvidere andre lægemidler.
 13. 35291 Sprængstoffabrikker.
 14. 35300 Mineralolieraffinaderier.
 15. 35401 Asfaltfabrikker.
 16. 35402 Tagpapfabrikker.
 17. 35409 Anden fremstilling af olie- og kulprodukter,  

 herunder blanding og krakning af mineralolier samt behandling af  

 kemikalieaffald.
 18. 41020 Gasværker.
Bilag 2 Anmeldelse og godkendelse m.v. af planer Anmeldelsen skal være skriftlig og indeholde nedenstående oplysninger i  

 det omfang, som må anses for nødvendigt for Arbejdstilsynets bedømmelse af  

 det anmeldte:
A.
Planer over virksomhedens beliggenhed.
 1. Planerne skal være i en sådan målestok, at de klart  

 angiver beliggenhed og udformning af det anmeldte (arbejdsprocesser m.v.).
B.
Oplysninger om virksomhedens etablering.
 2. De forventede tidspunkter for bygge- og  

 anlægsarbejders påbegyndelse og afslutning samt for påbegyndelse af  

 virksomhedens drift.
C.
Oplysninger om virksomhedens indretning og drift.
 3. Skematisk fremstilling (flow-sheet) af  

 virksomhedens/anlæggets procesforløb med angivelse af samtlige anlæg eller  

 detaljer af sådanne, der kan give arbejdsmiljøproblemer, jf. § 13, § 14, §  

 15, § 16 og § 17. Anlæggendes placering skal være angivet på de under nr. 1  

 nævnte planer, f.eks. ved en nummerering.
 4. Art og forbrug af råvarer og hjælpestoffer.
 5. Risikobetonede processer samt oplagring og intern  

 transport af stoffer og materialer med farlige egenskaber, jf. nr. 10.
 6. De forventede tidspunkter for den normale daglige  

 driftstid såvel for enkelte, særligt arbejdsmiljøbelastende anlæg og maskiner  

 som for virksomheden som helhed.
 7. Såfremt virksomhedens/anlæggets drift er af  

 midlertidig karakter, angives det forventede tidspunkt for  

 virksomhedens/anlæggets ophør.
D.
Oplysninger om virksomhedens interne forurening og foranstaltninger  

 herimod.
 8. Beregnede emissioner på arbejdspladsen fra de  

 anlæg, der er angivet på den under nr. 3 nævnte skematiske fremstilling  

 (Emission = udsendelse af luftformige, flydende eller faste stoffer, støj  

 m.v.).
 9. Beskrivelse af foranstaltninger, der er truffet for  

 at hindre sundhedsskadelige påvirkninger, jf. nr. 3.
 10. Beskrivelse af foranstaltninger, der er truffet  

 for at imødegå driftsforstyrrelser eller uheld ved risikobetonede processer  

 og ved oplagring og intern transport af stoffer og materialer med farlige  

 egenskaber, jf. nr. 5.
Bilag 3 Generelle forebyggelsesprincipper (Jf. artikel 6.2 i Rådets direktiv 89/391/EØF om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet) (* 1) Bekendtgørelsen indeholder besemmelser, der gennemfører Rådets  

 direktiv 89/391/EØF af 12. juni 1989, som er offentliggjort i EF-Tidende af  

 29. juni 1989, og Rådets direktiv 91/383/EØF af 25. juni 1991, som er  

 offentliggjort i EF-tidende den 29. juni 1991.
