Direktoratet afslog begæring om genoprettelse under henvisning til  

 bl.a. manglende oplysninger.
Nye oplysninger medførte at sagen blev  

 tilbagesendt til Direktoratet til fornyet behandling År 1991, den 3. april afsagde Patentankenævnet (Grønning-Nielsen, Hans  

 Chr.
Thomsen, Arne Holm) følgende K E N D E L S E i sagen j.nr.
P 14/90: Klage fra Tiedemanns Johan H.
Andresen, Norge, og  

 Repligen Corporation, USA, v/Plougmann & Vingtoft Patentbureau over  

 Patentdirektoratets afgørelse af 13. februar 1990 af patent ansøgning nr.  

 3003/89.
 Den 16. juni 1989 indleverede klageren som national videreførelse af  

 PCT-ansøgning NO88/00097 en patentansøgning om patent på registrering af  

 karakteristiske biologiske egenskaber i et materiale med prioritet fra den  

 18. december 1987. Samtidig ansøgtes om genoprettelse efter patentlovens § 72  

 af de rettigheder, der var gået tabt ved, at prioritetsdokumentet ikke  

 rettidigt var fremsendt til Verdensorganisationen for Intellektuel  

 Ejendomsret.
Den 13. september 1989 indgav klageren en nærmere redegørelse for sagen.
 Den 13. februar 1990 afslog Direktoratet genoprettelse under henvisning  

 til bl.a. manglende oplysninger.
 Denne afgørelse blev påklaget til Ankenævnet den 11. april 1990 under  

 henvisning til indhentede supplerende oplysninger og med principal påstand om  

 hjemvisning til fortsat behandling i Direktoratet.
 I en over sagen indhentet udtalelse af 18. september 1990, har  

 Direktoratet erklæret sig indforstået med en fornyet behandling i  

 Direktoratet til afgørelse af, om betingelserne for genoprettelse må anses  

 for opfyldte.
 Med skrivelse af 18. december 1990 har klageren fremsendt nye patentkrav.
Idet det tiltrædes, at ansøgningen om genoprettelse påny undergives  

 behandling i Direktoratet på grundlag af det nu fremkomne, og da de nye  

 patentkrav i givet fald vil kunne indgå i Direktoratets sagsbehandling bestemmes:
 Sagen tilbagesendes Direktoratet til fornyet behandling af  

 genoprettelsesspørgsmålet.
Grønning-Nielsen Hans Chr.
Thomsen Arne Holm.
Udskriftens og fotokopiens rigtighed bekræftes.
 Patentankenævnet, den 3. april 1991.
Ankenævnet for Industriel Ejendomsret P.N.V.
 E.B.
