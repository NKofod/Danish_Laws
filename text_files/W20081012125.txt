Erstatningsansvarslovens § 5  erhvervsevnetab, nævnets j. nr. 06-520-01595 N. j.nr. 06-520-01595 Ansøger havde i sagen pådraget sig en arbejdsskade, da han afværgede et knivoverfald på sin kompagnon i deres fælles lægepraksis.
Sagens nærmere forløb er refereret i nævnets beretning for 2006, afsnit 7.2.3. Arbejdsskadestyrelsen vurderede, at ansøgers erhvervsevnetab var 85 pct. og fastsatte ansøgers årsløn til 379.000 kr. (det maksimale beløb, man efter arbejdsskadesikringsloven kan anvende ved beregning af erhvervsevnetabserstatning ved arbejdsskader indtruffet i 2004). Ansøgers reelle årsløn lå væsentligt højere.
Ansøger søgte derefter nævnet om differencen mellem den erstatning for tab af erhvervsevne, der måtte være mellem udmåling af erstatningen efter på den ene side erstatningsansvarsloven og på den anden side lov om sikring mod følger af arbejdsskade.
Nævnet tilkendte ansøger 3.256.154 kr. i differencekravserstatning, da ansøger efter erstatningsansvarsloven var berettiget til en meget højere erstatning, end den der blev tilkendt efter arbejdsskadesikringsloven.
