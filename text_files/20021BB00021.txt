Fremsat den 23. oktober 2002 af  

 Line Barfod (EL) og Pernille Rosenkrantz-Theil  

 (EL) Forslag til folketingsbeslutning om, at nuværende førtidspensionister skal have  

 ret til at vælge de nye ydelsesniveauer i den kommende  

 førtidspensionsordning Folketinget pålægger regeringen at sikre, at  

 førtidspensionister, der i dag får førtidspension efter  

 den gældende ordning, får ret til at vælge at overgå  

 til de nye ydelsesniveauer ved førtidspensionsreformens start den 1.  

 januar 2003.
Bemærkninger til forslaget Forslaget er en uændret  

 genfremsættelse af beslutningsforslag nr.
B 18 fra folketingsåret  

 2001-2002, 2. samling (se Folketingstidende, forhandlingerne side 445 og  

 5856, tillæg A side 611-612 og tillæg B side 1078).
For en række førtidspensionister vil det give  

 bedre vilkår, hvis de får mulighed for at overgå til  

 ydelsesniveauerne i den kommende førtidspensionsordning.
Da der er  

 førtidspensionister, der vil blive stillet ringere ved at overgå  

 til den nye ordning, og da forslagsstillerne ikke ønsker at stille  

 nogen førtidspensionister dårligere, end de er stillet i dag, er  

 det vigtigt, at det bliver frivilligt, om de vil overgå til den nye  

 ordning.
Da der er tale om et indviklet regelsæt, hvor det kan  

 være vanskeligt at bedømme, om der vil være fordele  

 forbundet med at overgå til den nye ordning, skal de kommunale  

 sagsbehandlere forpligtes til at rådgive pensionisterne om, hvilken  

 situation de er i.
For at sikre denne rådgivning skal staten  

 overføre de fornødne ressourcer hertil til kommunerne.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at nuværende  

 førtidspensionister skal have ret til at vælge de nye  

 ydelsesniveauer i den kommende førtidspensionsordning.
(Beslutningsforslag nr.
B 21).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
