Formålet med registeret er dels at tilvejebringe oplysninger om samtlige kvinder i de fødselsårgange, der tilbydes mammografiske screeningsundersøgelser i Danmark, med henblik på at vurdere effekten af mammografiske screeningsundersøgelser.
Endvidere har registeret til formål at tilvejebringe oplysninger om kvinder i andre fødselsårgange, som har fået foretaget mammografiske undersøgelser, samt at danne grundlag for videnskabelig bearbejdelse af oplysninger om de registrerede personer.
Endelig har registeret til formål at danne grundlag for udskrivning af statistikker med henblik på anvendelse i den overordnede planlægning samt danne grundlag for udtræk med henblik på varetagelse af administrative opgaver.
Personkreds: Registeret må kun indeholde oplysninger om kvinder i fødselsårgange der er tilbudt eller har fået foretaget mammografisk screeningsundersøgelse, samt om kvinder i andre fødselsårgange som har fået foretaget mammografiske undersøgelser.
 Ikrafttrædelsesdato: 01/07/1992.
