 I medfør af § 2 i indenrigsministeriets bekendtgørelse nr. 409 af 26.  

 september 1979 om specialistnævnet fastsættes følgende:
NÆVNETS OPGAVER § 1.  Nævnet afgiver gennem sundhedsstyrelsen  

 indstilling til indenrigsministeren om, inden for hvilke grene af  

 lægevidenskaben samt på hvilke betingelser, læger kan opnå tilladelse til at  

 betegne sig som speciallæge.
 § 2.  Nævnet afgiver indstilling til sundhedsstyrelsen  

 om meddelelse af tilladelse til læger til at anvende betegnelsen speciallæge.
 § 3.  Nævnet rådgiver sundhedsstyrelsen med hensyn til  

 lægers kliniske og teoretiske videreuddannelse og i andre lægelige  

 uddannelsesspørgsmål, herunder særligt følgende:
 1. Arten af, betegnelser for og uddannelseskrav til  

 andre lægelige funktionsområder end specialer, for hvilke særlige  

 uddannelseskrav og betegnelser fastsættes af indenrigsministeren i medfør af  

 § 3, stk. 2 i lov om udøvelse af lægegerning.
 2. Ansøgninger om tilladelse til at anvende de af pkt.  

 1 omfattede betegnelser.
 3. Generelle retningslinjer for de  

 kvalifikationsvurderinger, der foretages af de i medfør af § 14, stk. 1 i lov  

 om udøvelse af lægegerning nedsatte råd.
 4. Bedømmelse, herunder forhåndsbedømmelse, af  

 uddannelser og dele af uddannelser i Danmark eller udlandet.
 5. Internationale opgaver i forbindelse med lægers  

 videreuddannelse, herunder etablering af fællesnordiske og andre  

 internationale uddannelsesprogrammer.
 6. Kursusadministration, udarbejdelse af budgetter.
 7. Udarbejdelse af samlede koordinerede  

 kursusprogrammer, etablering af tværfaglige og integrerede kurser,  

 godkendelse af kursusprogrammer, udarbejdelse af samlede kursuskataloger,  

 optagelse af kursusdeltagere samt etablering af en pædagogisk service.
 8. Koordination af det præ- og postgraduate  

 uddannelsesområde, herunder spørgsmål om stofoverførsel.
9. Etablering af blokansættelser og kliniske  

 uddannelsesprogrammer i a. turnusuddannelsen b. uddannelsen til alment praktiserende læge c. speciallægeuddannelsen d. andre videreuddannelser.
10. Fortegnelser over afdelinger og praksis, hvor den  

 kliniske videreuddannelse kan finde sted i a. turnusuddannelsen b. uddannelsen til alment praktiserende læge c. speciallægeuddannelsen d. andre videreuddannelser.
 11. Ansøgninger om dispensation for de  

 uddannelseskrav, der er fastsat i § 2, stk. 1 nr. 2 a-e i bekendtgørelse nr.  

 553 af 25. november 1976 om uddannelse af alment praktiserende læger.
 § 4.  Nævnet udarbejder regler og planer for de  

 teoretiske og klinisk-teoretiske kurser i uddannelsen til alment  

 praktiserende læge, jvf. § 4, stk. 1 i inderigsministeriets bekendtgørelse  

 nr. 553 af 25. november 1976 om uddannelse af alment praktiserende læger.
STÅENDE UDVALG UNDER NÆVNET § 5.  Under nævnet oprettes følgende stående udvalg:
 1. Udvalget for uddannelsesbedømmelse.
 2. Udvalget for teoretisk videreuddannelse.
 3. Udvalget for klinisk videreuddannelse.
 Udvalgene vejleder nævnet på de under udvalgene hørende områder, bistået  

 af de i lov om udøvelse af lægegerning § 4, stk. 2 omhandlede tilforordnede  

 (specialrepræsentanter).
 Stk. 2.  Under udvalgene hører følgende områder:
 1. Under udvalget for uddannelsesbedømmelse: De i §§ 2  

 og 3 nr. 2, 4 og 11 nævnte områder.
 2. Under udvalget for den teoretiske videreuddannelse:  

 De i § 3, nr. 6 og 7 samt de i § 4 nævnte områder.
 3. Under udvalget for den kliniske videreuddannelse:  

 De i § 3 nr. 9 og 10 nævnte områder.
 Stk. 3.  Udvalgene har følgende sammensætning:
 1. UDVALGET FOR UDDANNELSESBEDØMMELSE.
Specialistnævnets formand (formand) 4 medlemmer indstillet af Den almindelige danske lægeforening, heraf 1  

 yngre læge, 1 alment praktiserende læge og 2 speciallæger.
 2 medlemmer indstillet af de lægevidenskabelige fakultetsråd, begge  

 beskæftiget med klinisk virksomhed.
 2. UDVALGET FOR DEN TEORETISKE VIDEREUDDANNELSE.
1 medlem af specialistnævnet (formand) 1 medlem repræsenterende sundhedsstyrelsen 1 medlem indstillet af sygehus- og sygesikringskommunerne 1 medlem indstillet af undervisningsministeriet 3 medlemmer indstillet af de lægevidenskabelige fakultetsråd 3 medlemmer indstillet af Den almindelige danske lægeforening 1 medlem indstillet af Dansk medicinsk Selskab (kursusleder i  

 videreuddannelsen).
 3. UDVALGET FOR DEN KLINISKE VIDEREUDDANNELSE.
1 medlem af specialistnævnet (formand) 1 medlem repræsenterende sundhedsstyrelsen 2 medlemmer indstillet af sygehus- og sygesikringskommunerne 1 medlem indstillet af de lægevidenskabelige fakultetsråd 3 medlemmer indstillet af Den almindelige danske lægeforening.
Stk. 4.  Udvalgenes medlemmer og suppleanter for disse  

 udnævnes af sundhedsstyrelsen for 4-årige perioder.
Udvalgenes formænd skal  

 tillige være medlemmer af specialistnævnet.
NÆVNETS FORRETNINGSGANG OG ADMINISTRATION § 6.  I tilfælde af varigt forfald blandt medlemmer og  

 suppleanter foretages ny udnævnelse for den resterende del af perioden,  

 medens suppleanterne indtræder i arbejdet ved midlertidigt forfald.
 Stk. 2.  Efter indhentet udtalelse fra nævnet afgiver  

 sundhedsstyrelsen til indenrigsministeriet indstilling om udnævnelse af en  

 suppleant for nævnsformanden blandt nævnets lægelige medlemmer.
 § 7.  Nævnsformanden og udvalgsformændene udgør et  

 forretningsudvalg, der planlægger nævnets arbejde.
§ 8.  Nævnet og de stående udvalg holder møde efter  

 formændenes bestemmelse eller såfremt et flertal af medlemmerne anmoder  

 herom.
Møder indkaldes normalt med mindst 14 dages varsel; dagsorden og  

 materiale til mødet tilsendes medlemmerne senest 8 dage før mødet.
 Stk. 2.  Til møderne kan indbydes specialrepræsentanter  

 eller andre sagkyndige.
 § 9.  Nævnet kan efter aftale med sundhedsstyrelsen  

 bemyndige de stående udvalg til på nævnets vegne at rådgive sundhedsstyrelsen  

 inden for de under udvalgene hørende områder.
 Stk. 2.  De af nævnet og udvalgene behandlede sager  

 videregives til sundhedsstyrelsen med nævnets indstilling og angivelse af,  

 hvilket antal medlemmer, der har deltaget i sagens behandling.
Stk. 3.  Til gyldig indstilling kræves, at et flertal af  

 nævnets eller udvalgets medlemmer har tilsluttet sig indstillingen.
I  

 tilfælde af stemmelighed er formandens stemme afgørende.
 § 10.  Der udarbejdes referater fra nævnets og de  

 stående udvalgs møder.
Stk. 2.  Nævnet udarbejder en årsberetning, der afgives  

 til sundhedsstyrelsen og skal indeholde korte meddelelser om de i årets løb  

 behandlede sager af pricipiel betydning samt en kortfattet statistik.
Et  

 resume af årsberetningen offentliggøres.
 § 11.  Der påhviler nævnets og udvalgenes medlemmer,  

 andre deltagere i møderne og sagsbehandlingen samt de personer, der i øvrigt  

 er tilknyttet nævnet, tavshedspligt med hensyn til forhold, de bliver bekendt  

 med, og hvis hemmeligholdelse ifølge sagens natur er påkrævet.
 § 12.  Sundhedsstyrelsen varetager  

 sekretariatsfunktionerne for nævnet og udvalgene.
 § 13.  Midlertidige udvalg kan med sundhedsstyrelsens  

 tilladelse nedsættes af nævnet til behandling af særlige spørgsmål.
 § 14.  Til deltagere i nævnets og udvalgenes møder  

 udbetaler sundhedsstyrelsen time- og dagpenge samt rejsegodtgørelse efter de  

 for statens tjenestemænd m. v. gældende regler, ligesom sundhedsstyrelsen  

 afholder de øvrige med nævnets og udvalgenes virksomhed forbundne udgifter.
 § 15.  Cirkulæret træder i kraft den 1. december 1979.  

 Samtidig ophæves sundhedsstyrelsens regler af 14. august 1970 for  

 specialistnævnets virksomhed.
