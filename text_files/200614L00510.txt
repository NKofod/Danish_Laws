Betænkning afgivet af Trafikudvalget den 22. maj 2007 Betænkning over Forslag til lov om ændring af lov om buskørsel  

 og lov om godskørsel (Grundlæggende kvalifikations- og efteruddannelseskrav til  

 chauffører) [af  

 transport‑ og energiministeren (Flemming Hansen)] 1. Ændringsforslag Socialdemokratiets medlemmer af udvalget har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 14. marts 2007 og var til 1.  

 behandling den 12. april 2007. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været  

 sendt i høring, og transport- og energiministeren sendte den 26. februar 2007  

 dette udkast til udvalget, jf. alm. del  bilag 280. Den 3. april 2007  

 sendte  

 transport- og energiministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra HTS og  

 3F.  

 Transport- og energiministeren har over for udvalget kommenteret den  

 skriftlige  

 henvendelse.
 Henvendelsen fra HTS og  

 3F  

 er optrykt som bilag til betænkningen.
Spørgsmål Udvalget har stillet 13 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF, KF og RV) indstiller  

 lovforslaget til  

  

 vedtagelse uændret  

. Flertallet stemmer imod de  

 stillede ændringsforslag ved 2. behandling.
Dansk Folkepartis medlemmer af udvalget finder forslaget  

 gennemgående positivt.
Dansk Folkeparti ønsker dog at gøre opmærksom på, at  

 man  

 mener, at efteruddannelse af danske erhvervschauffører, der udelukkende kører  

 i  

 Danmark og ikke krydser grænser mellem EUs medlemslande, bør være  

 omfattet af  

 nærhedsprincippet.
Følgelig burde området kunne reguleres af medlemslandene  

 selv.
 Det Radikale Venstres medlem af udvalget kan støtte det samlede  

 lovforslag, men ikke de stillede ændringslovforslag, idet RV noterer sig, at  

 der med hensyn til de foreslåede gebyrer udelukkende er tale om en  

 brugerafgift, der kun skal dække de faktiske omkostninger over ti år, at man  

 i  

 andre helt tilsvarende situationer netop har benyttet samme metode, og at der  

 i  

 øvrigt er tradition for, at arbejdsmarkedets parter selv forhandler sig til  

 rette om betaling af denne form for udgifter.
 Et  

  

 mindretal  

  

 i udvalget (S og SF) indstiller  

 lovforslaget til  

  

 vedtagelse  

  

 med de stillede ændringsforslag.
Socialdemokratiets og Socialistisk Folkepartis medlemmer af  

 udvalget mener, at lovforslaget generelt vil forbedre både de grundlæggende  

 uddannelser og efteruddannelserne for last- og buschauffører, og er af den  

 grund overordnet set positivt stemt over for lovforslaget.
Samtidig skal det  

 dog nævnes, at Socialdemokraterne og SF ikke er blevet overbevist under  

 udvalgsarbejdet om, at det er rimeligt at indføre et gebyr for udstedelsen af  

 uddannelsesbeviser.
Det er baggrunden for, at Socialdemokraterne har fremsat  

 ændringsforslag om at tage den del, der omhandler gebyrer, ud af  

 lovforslaget.  

 Efter Socialdemokraternes og SF's opfattelse har arbejdsmarkedets parter  

 allerede bidraget økonomisk én gang gennem  

 arbejdsmarkedsuddannelsesordningerne,  

 og Socialdemokraterne og SF kan ikke se, at der er rimelige, saglige  

 begrundelser  

 for indførelsen af et særligt gebyr for udstedelsen af uddannelsesbeviser.  

 Gebyrerne er efter Socialdemokraternes og SF's opfattelse det samme som en  

 ekstra skat, der påføres erhvervet og chaufførerne, og de vil virke  

 begrænsende  

 for tilgangen til et erhverv, der i forvejen er hårdt ramt af mangel på  

 arbejdskraft.  

 Det er et forkert signal at sende til erhvervet og dets medarbejdere, således  

 som det også fremgår af den fælles skrivelse, som HTS og  

 3F  

 har fremsendt til Trafikudvalget i  

 forbindelse med udvalgsarbejdet.
Et  

  

 andet mindretal  

  

 i udvalget (EL) indstiller  

 lovforslaget til  

  

 forkastelse  

  

 ved 3. behandling.
Mindretallet stemmer  

 for de stillede ændringsforslag ved 2. behandling.
Enhedslistens medlem af udvalget er positivt stemt over for  

 intentionerne i lovforslaget.
Ved at stille større krav til uddannelsen af  

 lastbil- og buschauffører øges mulighederne for at kunne forbedre  

 trafiksikkerheden på vejene og samtidig nedsætte den miljøbelastning, de  

 tunge  

 køretøjer forårsager.
 Enhedslisten er således enig i intentionen, men ikke i alle  

 delelementer af lovforslaget.
Dels ønsker EL trafiksikkerhedsaspektet trukket stærkere frem,  

 idet de tunge køretøjer fylder alt for meget i ulykkesstatistikkerne.
Og dels  

 ønsker EL, at der fokuseres stærkere på, hvordan kravene kan fremme en højere  

 grad af miljøbevidsthed hos chaufførerne, så de bliver en vigtig del af  

 transportsektorens  

 indsats for at nedbringe udledningen af klimaskadelige stoffer.
Med det omfang, lastbiltrafikken har antaget, og med de  

 alarmerende prognoser for den fremtidige vækst er det indlysende, at der skal  

 sættes målrettet ind for at mindske miljøbelastningen.
Alene det forhold, at  

 en  

 lastbil på 40 t udleder ca. 200 t CO2  

 om året, er i sig selv nok  

 til, at der i lovforslaget burde indbygges redskaber, der opgraderer  

 undervisningen i miljørigtig kørsel.
Flere vognmandsfirmaer har af egen drift iværksat  

 miljøundervisning af deres chauffører.
De har nemlig opdaget, at hver gang  

 der  

 spares  

 1 liter  

 brændstof, mindskes CO2  

 -udslippet med  

 2,5 kg.
Det betyder ikke kun lavere  

 omkostninger, men også at virksomheden kan profilere sig som »grøn«  og  

 »grønne«  

 virksomheder efterspørges i stigende grad af transportkøberne.
De pågældende  

 virksomheder oplyser, at der er tale om besparelser på 5-15 pct. alt efter  

 lastvognstype,  

 varekategori eller kørselsmønster.
Tilrettelægges uddannelsen af chaufførerne, så de også inddrages  

 i planlægningen af kørslen, vil dette også kunne mindske antal kørte  

 kilometer  

 og dermed yderligere reducere brændstofforbruget.
Jo mere chaufførerne  

 inddrages  og det gælder også med hensyn til, hvordan lastekapaciteten  

 udnyttes  

 bedst muligt  desto bedre, thi også det vil kunne bidrage til at  

 mindske  

 brændstofforbruget.
 Endelig vil chaufførernes medvirken i planlægningen kunne give  

 et bedre arbejdsmiljø end i dag, hvor en stor del af chaufførerne anser deres  

 arbejde for at være så belastende, at det går ud over helbredet, over  

 privatlivet og bevirker, at mange chauffører af frygt for at miste jobbet  

 tvinges til at begå ulovligheder (f.eks. overvægt, overtrædelse af  

 køre-hvile-tids-regler  

 m.m.).
 Hvis en målrettet indsats på trafiksikkerheds- og miljøområdet  

 skal bære frugt, er det nødvendigt, at bus- og lastbilchaufførerne har den  

 nødvendige erfaring, og her mener EL, at det er nødvendigt at hæve  

 aldersgrænsen  

 for, hvornår man kan få tilladelse til at føre større køretøjer.
Lovforslaget anbefaler en indfasningstid på godt 5 år i  

 efteruddannelsen.
Enhedslisten havde gerne set en endnu kortere  

 indfasningstid,  

 for eksempel på 2-3 år, men helst så kort som muligt.
Enhedslisten er samtidig meget betænkelig, når det i  

 bemærkningerne til lovforslaget anføres, at administrationen af  

 kvalifikationsordningerne kan udføres af andre myndigheder/organisationer, da  

 Enhedslisten mener, at dette indebærer, at sådanne opgaver kan udliciteres  

 og/eller privatiseres, som det eksempelvis skete med Statens Biltilsyn.
Her  

 er  

 det EL's holdning, at hvad der vedrører trafiksikkerhed og tilsynet med  

 denne,  

 ikke må overlades til virksomheder, der jo har andre interesser end statslige  

 myndigheder.
 Enhedslisten vil ikke stemme for delelementer, som vi er imod.  

 Enhedslisten vil derimod  som mange gange tidligere  opfordre  

 transport- og  

 energiministeren til i højere grad at dele lovforslagene op, så man ikke gang  

 efter gang bliver præsenteret for en »take it or leave it«-mulighed fra  

 ministeren.
 Da dette ikke har været muligt, må Enhedslisten i forhold til  

 dette lovforslag tilkendegive, at Enhedslisten er for de dele af  

 lovforslaget,  

 der vedrører efteruddannelse af chaufførerne, men samtidig, at Enhedslisten  

 er  

 imod de dele, som skaber muligheder for yderligere privatisering og  

 udlicitering, og at Enhedslisten derfor samlet set må stemme imod  

 lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF og EL):
Til § 1 1)  



  

 Nr. 2  

  

 udgår.
[Regler om gebyr for udstedelse af kvalifikationsbeviser udgår  

 af lovforslaget] 2)  


  

 I det  

 under  

  

 nr. 3  

  

 foreslåede  

  

 § 18, stk. 2,  

  

 udgår »og 6«.
[Konsekvensrettelse] Til § 2 3)  


  

 Nr.  

 2  

  

 udgår.
[Regler om gebyr for udstedelse af kvalifikationsbeviser udgår  

 af lovforslaget] Bemærkninger Til nr. 1-3 Med ændringsforslagene foreslås det, at de dele af lovforslaget,  

 der vedrører gebyrer for udstedelse af kvalifikationsbeviser, udgår af  

 lovforslaget.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 182 Bilagsnr.
Titel 1 Tidsplan for udvalgets behandling af lovforslaget 2 Høringssvar og notat, fra transport- og energiministeren 3 Ændret tidsplan for udvalgets behandling af lovforslaget 4 1. udkast til betænkning 5 Ændringsforslag fra Socialdemokraterne 6 2. udkast til betænkning 7 Henvendelse af 10/5-07 fra HTS og  

 3F 8 Ændret tidspunkt for betænkningsafgivelse 9 3. udkast til betænkning Oversigt over spørgsmål og svar vedrørende L 182 Spm.nr.
Titel 1 Spm. om, hvordan efteruddannelse af danske  

 erhvervschauffører kan være et EU-anliggende, til transport- og  

 energiministeren, og ministerens svar herpå 2 Spm. om, hvorvidt det vil være muligt at iværksætte  

 uddannelser hurtigere, end der lægges op til i lovforslaget, til transport-  

 og energiministeren, og ministerens svar herpå 3 Spm. om, hvem der skal betale gebyret og hvilke  

 omkostninger det dækker, til transport- og energiministeren, og ministerens  

 svar herpå 4 Spm. om, hvorvidt ministeren vil fremsætte  

 ændringsforslag, således at elementerne om gebyrer udgår af lovforslaget, til  

 transport- og energiministeren, og ministerens svar herpå 5 Spm. om, hvorvidt der er kapacitet på uddannelsesstederne  

 til de ekstra uddannelser, til transport- og energiministeren, og ministerens  

 svar herpå 6 Spm. om koordinering mellem Færdselsstyrelsen og  

 transporterhvervet i forbindelse med planlægningen af uddannelsesforløb, til  

 transport- og energiministeren, og ministerens svar herpå 7 Spm. om finansiering af uddannelsesforløbene, til  

 transport- og energiministeren, og ministerens svar herpå 8 Spm. om de økonomiske konsekvenser for  

 transporterhvervet, til transport- og energiministeren, og ministerens svar  

 herpå 9 Spm. om miljøundervisning, til transport- og  

 energiministeren, og ministerens svar herpå 10 Spm. om efteruddannelsernes indfasningsperiode, til  

 transport- og energiministeren, og ministerens svar herpå 11 Spm. om, hvorvidt administrationen af  

 kvalifikationsordningerne kan udliciteres eller privatiseres, til transport-  

 og energiministeren, og ministerens svar herpå 12 Spm. om udgifter til udstedelse af kvalifikations- eller  

 uddannelsesbeviser, til transport- og energiministeren, og ministerens svar  

 herpå 13 Spm. om kommentar til henvendelse af 10/5-07 fra HTS og  

 3F, til transport- og energiministeren,  

 og ministerens svar herpå Bilag 2 Henvendelse fra HTS og 3F Henvendelsen er optrykt efter ønske fra S, SF og EL.
Vedr.
L 182: Forslag til lov om ændring af lov om buskørsel og  

 lov om godskørsel. (Grundlæggende kvalifikations- og efteruddannelseskrav til  

 chauffører).
Fagligt Fælles Forbund (  

 3F  

 )  

 og HTS Handel, Transport og Service (HTS) foreslår, at adgangen til at  

 opkræve  

 gebyr for udstedelse af kvalifikationsbevis for deltagelse i de kommende  

 grundlæggende kvalifikationsuddannelses- eller efteruddannelseskurser for  

 chauffører udgår af lovforslaget (L 182) Indførelse af den grundlæggende kvalifikationsuddannelse  

 indebærer, at man ikke længere kan starte i transporterhvervet udelukkende  

 med  

 gyldigt kørekort C/D.
Efter september 2008/2009 (for henholdsvis bus- og  

 godschauffører) vil alle chauffører skulle deltage i mindst 140 timers  

 kvalifikationsuddannelse  

 herudover.
De øgede uddannelseskrav vil isoleret set være en begrænsning på  

 adgangen til erhvervet, uanset at der er en række gode grunde til  

 uddannelseskravets indførelse.
Opkrævning af et gebyr på 500 kr. for  

 chaufførers uddannelse vil forstærke de eksisterende vanskeligheder med  

 tilstrækkelig rekruttering til transporterhvervet.
 3F  

 og  

 HTS mener, at et gebyr på 500 kr. vil udgøre en barriere for den fremtidige  

 rekruttering af erhvervschauffører.
Analyserapporten for vejtransporterhvervet (som er udarbejdet af  

 Økonomi- og Erhvervsministeriet og Transport- og Energiministeriet) angiver  

 rekruttering af arbejdskraft som en af de centrale udfordringer for  

 transporterhvervet.
Tiltrækning af arbejdskraft er allerede i dag en stor  

 udfordring for erhvervet.
 3F  

 og  

 HTS mener på den baggrund, at opkrævning af gebyr for udstedelse af bevis på  

 endt uddannelse er et forkert signal at sende i forhold til det brede ønske  

 om  

 øget rekruttering og tiltrækning af arbejdskraft til transportområdet.
 Lovforslagets bemærkninger (L 182) opregner en række områder for  

 ansøgninger/tilladelser/anmeldelser inden for bus- og godsområdet, hvor der  

 ikke i dag opkræves gebyrer.
 3F  

 og  

 HTS stiller på den baggrund spørgsmål ved, hvorfor der foreslås opkrævet  

 særskilt gebyr for udstedelse af bevis på endt chaufføruddannelse.  

 Organisationerne finder det endvidere naturligt, at en uddannelsesinstitution  

 udsteder bevis på en gennemført uddannelse  og mener ikke, at en sådan  

 ydelse  

 bør være genstand for særskilt gebyr i forhold til chaufføruddannelsen.
 3F  

 og  

 HTS mener ikke, at der kan sættes lighedstegn mellem gebyret på 500 kr. for  

 udstedelse af bevis på endt uddannelse og de gebyrer, som opkræves for  

 egentlig  

 arbejdsrelaterede certifikater som kørekort, pas og førerkort til den  

 digitale  

 tachograf.
 3F  

 og  

 HTS mener, at indførelsen af et gebyr på 500 kr. for udstedelse af bevis på  

 endt chaufføruddannelse ligger på kanten af det forenelige med »ånden« i  

 regeringens skattestop.  

 3F  

 og HTS opfordrer også af denne grund til, at gebyret udgår af lovforslaget.
 3F  

 og  

 HTS ser gerne, at der fremlægges mere konkrete oplysninger om grundlaget for  

 gebyrets størrelse og måden, hvorpå gebyret er fastsat.
 3F  

 og  

 HTS skal på den baggrund anmode Folketingets Trafikudvalg om at inddrage  

 ovennævnte synspunkter i forbindelse med udvalgets behandling af lovforslaget  

 (L182).
