Landsskatteretskendelse af 6. oktober 2003 vedr.  

 investeringsprojekt i et K/S.
Fælles udlejning.
Der klages over Ligningsrådets afgørelse af 10. december  

 2002 i henhold til skattestyrelsesloven, lovbekendtgørelse nr. 617 af  

    

  

 22. juli 2002, kap. 2 A, om bindende  

 forhåndsbesked.
Ved denne afgørelse er det fastslået, at K/S A vil være  

 omfattet af personskattelovens § 4, stk. 1, nr. 12, 2. pkt., om fælles  

 udlejning.
 Spørgsmålene til Ligningsrådet var følgende:
1. Vil personlige investorer i K/S A, der påtænkes udbudt  

 til 10 investorer, være omfattet af reglerne i personskatteloven § 4, stk. 1,  

 nr. 12, 2. pkt. (fælles udlejning til samme lejer)  

 (formidling af  

 udlejning), såfremt K/S A erhverver ejendommen B, der er udlejet til  

 Bryggerigruppen  

 C? 2. Vil spørgsmål 1 skulle besvares benægtende, såfremt det i  

 lejekontrakten med  for eksempel  følgende bestemmelse:
Udlejer er bekendt med og accepterer, at lejer ikke selv  

 agter at benytte det lejede, men derimod  i henhold til såkaldte  

 benyttelseskontrakter  agter at overlade brugen af det lejede til  

 selvstændige  

 depotindehavere, som forhandler lejers produkter og herunder løbende har  

 lejers  

 produkter på lager på konsignationsvilkår.
Udlejer er bekendt med og  

 accepterer, at de pågældende depotindehavere ikke betaler egentlig  

 fremlejeafgift til lejer, idet lejer kompenseres for sine lejeudgifter mv.  

 gennem afregningspriser for lejers produkter over for depotindehaverne - præciseres, at A/S C agter at stille ejendommen til  

 rådighed for de til A/S C selvstændige depotindehavere til brug for disses  

 køb,  

 salg og distribution af øl og sodavand produceret af A/S C ? Ligningsrådet har besvaret de stillede spørgsmål således:
 Spørgsmål 1. Ja.
Spørgsmål 2. Nej.
Spørgsmål 1 besvares bekræftende også i  

 dette tilfælde. Det fremgår af sagens oplysninger, at ejendommen B, er  

 opført som øl- og sodavandsdepot.
Ejendommen er opført af A/S D, der er et  

 selskab i koncernen E-Gruppen.
E-Gruppen driver virksomhed med opførelse,  

 køb,  

 salg, udlejning og finansiering af fast ejendom.
 A/S D udlejer ejendommen til den børsnoterede virksomhed C  

 A/S, der omfatter 4 bryggerier Lejemålet begyndte den 1. februar 2002.  

 Udlejningen er ikke betinget af et videresalg af ejendommen eller andre  

 forhold.
Det omhandlede depot er herefter af C A/S i henhold til en  

 benyttelsesaftale stillet til rådighed for en depotindehaver.
C A/S har  

 ifølge  

 en depotindehaveraftale et samarbejde med depotindehaveren om køb, salg og  

 distribution af C A/S produkter i et bestemt geografisk område.
Den pågældende depotindehaver driver selvstændig virksomhed  

 og er ikke ansat af C A/S.
Depotindehaveren ejer således samtlige  

 anlægsaktiver  

 i form af driftsmidler og inventar, herunder lastbiler og truck m.v.,  

 der  

 benyttes af depotindehaveren i forbindelse med distribution af øl og vand.  

 Medarbejderne er ansat af depotindehaveren.
Det hos depotindehaveren beroende  

 lager af øl og vand er stillet til rådighed af C A/S på konsignationsbasis og  

 aftages af depotindehaveren i takt med dennes salg af øl og vand til sine  

 kunder.
Depotindehaveren betaler ikke egentlig leje eller fremlejeafgift til  

 C  

 A/S for sin benyttelse af ejendommen i sin virksomhed, men kompenserer C A/S  

 herfor gennem afregningspriser for øl og vand.
Det er depotindehaveren der forestår den indvendige og  

 udvendig vedligeholdelse af ejendommen samt vedligeholdelse af udendørs  

 arealer.
Ved ophør af depotindehaveraftalen bortfalder benyttelsesaftalen, og  

 depotindehaveren skal aflevere depotet i samme stand som ved overtagelsen,  

 bortset fra almindelig slid og ælde.
Ejendommen er udbudt til salg af D A/S gennem  

 ejendomsmæglerfirmaet  

    

  

 E.
Ved betinget  

 slutseddel skulle ejendommen sælges til F A/S, der var et selskab i  

 G-Grupppen.  

 G-Gruppens selskaber har ikke nogen ejerandel eller anden form for  

 indflydelse  

 i E-Gruppen, ligesom E-Gruppen ikke har nogen ejerandel eller anden form for  

 indflydelse i G-Gruppens selskaber.
Overdragelsen var fra købers side betinget af, at ejendommen  

 videresolgtes til et I/S eller K/S.
Overdragelsesaftalen bortfaldt, hvis  

 ejendomsmægleren ikke senest den 1. maj 2002 modtog bekræftelse på, at en  

 sådan  

 overdragelse til et I/S eller K/S har fundet sted. - Overtagelsesdagen er i  

 den  

 betingede slutseddel fastsat til den 1. maj 2002.
Ejendommen er herefter af et andet selskab i G-Gruppen, H  

 ApS (det klagende selskab), udbudt som et investeringsprojekt i K/S A for  

 maksimalt 10 investorer.
H ApS har på  

    

  

 vegne af K/S A indgået betinget slutseddel om erhvervelse af ejendommen  

 fra F Pension A/S, idet K/S As endelige erhvervelse af ejendommen er  

 betinget  

 af, at K/S As fuldtegnes, og at investorerne godkendes af långiver.
 En endelig erhvervelse har endnu ikke fundet sted, idet  

 udbudet af projektet er sat i bero på nærværende sag om bindende  

 forhåndsbesked.
Det fremgår videre af sagens oplysninger, at A/S D tidligere  

 har opført øl- og sodavandsdepoter, der efterfølgende af A/S D er udlejet til  

 C  

 A/S.
C A/S har i forbindelse med opførelse af øldepoter og fast ejendom  

 tillige  

 anvendt en lang række forskellige bygherrer / entreprenører udover A/S D.  

 Dette  

 gælder f.eks. for ejendommene I, og  

    

  

 J.  

 De omhandlede depoter er på tilsvarende måde (som beskrevet for ejendommen B)  

 stillet til rådighed for de selvstændige depotindehavere, som C A/S har et  

 samarbejde med i de pågældende geografiske områder.
Efter indgåelse af  

 lejekontrakter og byggeriets opførelse af depot, er ejendommene af A/S D på  

 forskellige tidspunkter overdraget til F A/S, som har videreoverdraget disse  

 ejendomme til K/S K (I) og I/S L (J). K/S K og I/S L er herefter etableret på  

 grundlag af udbud af ejendommene som investeringsprojekter af H ApS. - Der er  

 tale om tilsvarende udbudsmateriale, slutsedler, administrationsaftaler samt  

 lejekontrakter for de 3 ejendomsprojekter, K/S A, K/S K og I/S L.
De 3  

 ejendomme  

 skulle alle administreres af M ApS.
 Told- og Skattestyrelsen har anset K/S A for omfattet af  

 personskattelovens § 4, stk. 1, nr. 12, da der er tale om flere end 10  

 personer, der som led i en fælles udlejning, udlejer til samme lejer.
Styrelsen har bemærket, at alle 3 ejendomme (I, J og B)  

 udbydes af H ApS og er 100 % udlejet til C A/S, der er en særdeles stærk og  

 børsnoteret lejer.
Der er henvist til udbudsmaterialet, hvoraf fremgår:  

 100 %  

 udlejet til C A/S, Særdeles stærk børsnoteret lejer og  

 Særdeles god  

 lejesikkerhed.
Det er styrelsens opfattelse, jf. det fremlagte  

 udbudsmateriale, at udbud af ejendommene til salg til passive investorer sker  

 på grundlag af, at C A/S er lejer.
Der er herefter ifølge styrelsen en sådan  

 sammenhæng mellem udlejningen af ejendommene til C A/S og salget af  

 ejendommen  

 til investorerne, at der ved udbuddet og salget reelt sker en formidling af  

 udlejningen til C A/S for investorerne.
Styrelsen har anført, at hvorvidt der foreligger fælles  

 udlejning for flere end 10 personers udlejningsvirksomhed beror på flere  

 momenter, der enkeltvis ikke er afgørende.
Afgørelsen af om der foreligger  

 fælles udlejning beror på en samlet vurdering af de konkrete forhold, jf.
LV  

 E.F.1.4.3. At flere personer uafhængigt af hinanden og på forskellige  

 tidspunkter henvender sig til en formidlingsvirksomhed, udelukker ikke i sig  

 selv, at der kan foreligge fælles udlejning for disse personer, jf. ligeledes  

 LV E.F.1.4.3. Ved afgørelsen af, om der foreligge fælles udlejning for  

 ejerne,  

 kan endvidere indgå, om vilkår for formidling eller administration af  

 udlejning  

 er ensartede.
Det er styrelsens opfattelse, at der for K/S A, K/S I og I/S  

 J er indgået enslydende lejekontrakter med C A/S.
Benyttelsesaftalerne mellem  

 C  

 og depotindehaverne er ens i de 3 projekter.  Styrelsen har  

 konkluderet, at  

 tilrettelægningen og opsætningen af de 3 ejendomsprojekter medfører, at der  

 foreligger masseanpartsprojekter udbudt over få måneder.
Styrelsen har spurgt selskabets advokat om  

 benyttelsesaftalerne er omfattet af Erhvervslejeloven.
Hertil har advokaten  

 svaret, at dette spørgsmål så vidt ses ikke har været prøvet, hvorfor han  

 ikke  

 autoritativt kan besvare spørgsmålet.
 Selskabets advokat har over for Landsskatteretten nedlagt  

 påstand om, at svarene på spørgsmålene i Ligningsrådets bindende  

 forhåndsbesked  

 af 10. december 2002 ændres til nej for så vidt angår spørgsmål 1  

 og til ja  

 for så vidt angår spørgsmål 2.
 Hvis svaret på spørgsmål 1 ændres til nej vil det  

 indebære, at personlige investorer i K/S A, ikke vil være omfattet af  

 reglerne  

 i personskattelovens § 4, stk. 1, nr. 12, 2. pkt., såfremt K/S A erhverver  

 ejendommen B.
Ændres svaret på spørgsmål 2 til ja vil det ifølge  

 advokaten indebære, at spørgsmål 1 under alle omstændigheder skal besvares  

 benægtende.
Det skal i dette tilfælde præciseres i lejekontrakten, at C A/S  

 agter at stille ejendommen til rådighed for de til C selvstændige  

 depotindehavere til brug for disses køb, salg og distribution af øl og  

 sodavand  

 produceret af A/S C.
 Advokaten har til støtte for sine synspunkter gennemgået  

 forarbejderne til bestemmelserne i personskattelovens § 4, stk. 1, nr. 12-13:
 Bestemmelsen om fælles udlejning i personskatteloven blev  

 oprindelig indført ved det såkaldte anpartsindgreb, jf. lov nr. 388 af 7.  

 juni  

 1989, hvor bestemmelsen i personskattelovens § 4, stk. 1, nr. 12  13  

 havde  

 følgende ordlyd:
12) indkomst fra udlejning af andre aktiver end ikke  

 afskrivningsberettiget fast ejendom og inventar heri, uanset antal ejere, når  

 udlejningen sker gennem en virksomhed, som formidler udlejning af aktiver for  

 flere end 10 personer, 13) indkomst fra udlejning af aktiver uanset antal ejere,  

 når flere end 10 personer lejer aktiver ud til samme lejer. Lovforslaget omfattede oprindeligt kun formidling for flere  

 end 10 ejere (svarende til § 4, stk. 1, nr. 12)  og bestemmelsen var  

 motiveret  

 som følger, jf.
Folketingstidende 1988/89, Tillæg A, spalte 5816-5817:
Efter den foreslåede affattelse i § 1, nr. 1, af  

 personskattelovens § 4, stk. 1, nr. 10, vil denne bestemmelse omfatte  

 indkomst  

 fra alle former for anpartsvirksomheder, herunder de skibsvirksomheder, som  

 er  

 omfattet af den gældende bestemmelse i personskattelovens § 4, stk. 1, nr.  

 10.  

 Afgrænsningen af den personkreds, som foreslås omfattet af  

 kapitalindkomstbeskatningen,  

 sker ved ejerantal og arbejdsindsats.
Efter forslaget vil indkomst fra en  

 virksomhed med mere end 10 ejere, og hvori den pågældende ejer kun i  

 uvæsentlig  

 omfang deltager i virksomhedens drift, blive beskattet som kapitalindkomst.
For så vidt angår ejerantallet er det et klart, enkelt og  

 objektivt kriterium, som vil være nemt at administrere i praksis.
Ved at  

 sætte  

 ejerantallet til 10 personer kommer forslaget til at omfatte de  

 masseanpartsprojekter, som gennem annoncering udbydes til et stort publikum  

 af  

 investorer.
I disse projekter er antallet af passive ejere meget betydeligt.  

 Desuden vil afgrænsningen kun i sjældne tilfælde give skattemyndighederne  

 problemer med at afgøre, om en skattepligtig deltager aktivt i en virksomhed  

 med over 10 ejere.
Bedømmelsen af, om arbejdsindsatsen i virksomheden er  

 væsentlig, må bero på en konkret vurdering i det enkelte tilfælde.
Skattepligtige personers udlejning af f.eks. containere,  

 edb-anlæg o.lign. vil således være omfattet af kapitalindkomstbestemmelsen og  

 underskudsbegrænsningen, når udlejningen sker gennem en virksomhed, som  

 formidler udlejning af aktiver for mere end 10 personer.
Den foreslåede regel  

 om fælles udlejningsvirksomhed gælder dog ikke udlejning af ikke  

 afskrivningsberettiget fast ejendom.
Undtagelsen indebærer, at f.eks.  

 udlejning  

 af lejligheder i beboelsesejendomme eller sommerhuse gennem et fælles  

 administrationskontor eller udlejningsbureau bliver omfattet. Ved den afgivne tillægsbetænkning blev bestemmelsen i  

 personskattelovens § 4, stk. 1, nr. 13, indsat idet herom anførtes, jf.  

 Folketingstidende 1988/89, Tillæg B, spalte 2362:
Lovforslaget omfatter indkomst fra udlejning af aktiver,  

 bortset fra ikke afskrivningsberettiget fast ejendom, når udlejningen sker  

 gennem en virksomhed, som formidler udlejning af aktiver for flere end 10  

 personer.
Lovforslaget omfatter imidlertid ikke indkomst fra udlejning, når  

 flere personer udlejer aktiver til samme lejer, der anvender aktiverne i sin  

 egen drift.
Det kan fx være et rederi, der af flere personer lejer containere  

 til brug i rederiet eller et pengeinstitut, der af flere personer lejer  

 PCer  

 til brug i virksomheden.
Det er fundet rimeligt, at også denne form for  

 udlejning omfattes af lovforslaget.
Ved ændringsforslag nr. 2 indsættes et  

 nr.  

 13 til personskattelovens § 4, stk. 1, hvorefter indkomst fra udlejning af  

 aktiver bliver omfattet af lovforslaget, når en lejer af flere end 10  

 personer  

 lejer aktiver til brug i virksomhedens drift.
Såfremt det udlejede aktiv har  

 flere end 10 personer som ejere, vil indkomsten være omfattet af § 1, nr.  

 1. Det er på denne baggrund advokatens opfattelse, at ethvert  

 tilfælde, hvor flere end 10 personer lejer aktiver ud til samme ejer   

 uanset  

 om der altså er tale om forskellige aktiver  var omfattet af  

 bestemmelsen.
 Bestemmelsen i personskattelovens § 4, stk. 1, nr. 13, blev  

 imidlertid ændret ved lov nr. 364 af 6. juni 1991, således at bestemmelsen  

 herefter fik følgende ordlyd:
12) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 formidling eller administration af udlejning varetages af en anden virksomhed  

 for flere end 10 personer og den skattepligtige ikke deltager i virksomhedens  

 drift i væsentlig omfang.
Ligningsrådet kan tillade, at denne regel ikke skal  

 anvendes, når det efter rådets skøn må anses for godtgjort, at udlejningen  

 ikke  

 udgør en del af en fælles udlejning for ejerne, 13) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 flere end 10 personer som led i fælles udlejning udlejer aktiver til samme  

 lejer og den skattepligtige ikke deltager i virksomhedens drift i væsentlig  

 omfang. I motiverne til lovændringen anførte lovgiver blandt andet  

 følgende, jf.
Folketingstidende 1990/91, Tillæg A spalte 47-50:
 Disse bestemmelser har vist sig vanskelige at administrere  

 for de skattepligtige og kontrollere for skattemyndighederne.  

    

  

 Det er blevet fremført, at bestemmelserne er  

 for vidtgående og intet har at gøre med den form for investering i  

 anpartsprojekter, som det har været hensigten at ramme med anpartsindgrebet.  

 Der er særligt peget på, at økonomisk rationel og hensigtsmæssig  

 administration  

 af udlejning af fx afskrivningsberettiget fast ejendom, der egner sig til  

 stordrift på grund af EDB-anvendelse, besværliggøres efter bestemmelsen i §  

 4,  

 stk. 1, nr. 12. Der er endvidere peget på, at udlejning til landets store  

 lejere bliver vanskeliggjort efter § 4, stk. 1, nr. 13.
Det er endelig fundet uheldigt, at andre skattepligtiges  

 handlemåde kan få skattemæssig betydning for en skattepligtig, skønt  

 vedkommende ofte ikke selv er klar herover og måske ikke er i stand til at  

 skaffe sig oplysninger herom.
Det foreslås, at anvendelsesområdet for  

 bestemmelserne indskrænkes betydeligt.
 Det foreslås, at anvendelsesområdet for bestemmelserne  

 indskrænkes betydeligt.
Sigtet med de foreslåede ændringer af de to bestemmelser i  

 nr. 12 og nr. 13 er at begrænse anpartsreglerne til at omfatte tilfælde, hvor  

 en persons anskaffelse og udlejning af aktiver udgør en del af et samlet  

 udlejningsprojekt for flere end 10 personer.
Kun udlejning af aktiver, der  

 indgår i en organiseret eller fælles udlejning, foreslås omfattet.
Ikke  

 afskrivningsberettiget fast ejendom foreslås helt undtaget fra  

 bestemmelserne.  

 Både etablering (formidling) og den efterfølgende drift (administration) af  

 udlejning er omfattet af den foreslåede bestemmelse i § 4, stk. 1, nr. 12.  

 Foretages kun formidling af udlejningen, men ikke administration af  

 udlejningen, gennem anden virksomhed, er indkomsten fra udlejningen kun  

 omfattet af reglerne for det indkomstår, hvori formidlingen sker.
Om der  

 foreligger fælles udlejning beror på flere momenter, der enkeltvis ikke er  

 afgørende.
Afgørelsen af, om der foreligger fælles udlejning, vil bero på en  

 samlet vurdering af de konkrete forhold.
Der foreligger som hovedregel ikke  

 organiseret eller fælles udlejning efter nr. 12, når fx en ejendomsmægler på  

 samme tid formidler udlejning af eksempelvis afskrivningsberettigede  

 bygninger  

 for flere end 10 af hinanden uafhængige personer, der hver ejer en ejendom.  

 Der  

 foreligger heller ikke administration af udlejning efter den foreslåede  

 affattelse af nr. 12, når fx en advokat administrerer ejendomsudlejning for  

 flere end 10 af hinanden uafhængige personer, der hver ejer en  

 afskrivningsberettiget bygning.
Hvis bygningerne udlejes til samme lejer, kan  

 der dog afhængig af omstændighederne foreligge en organiseret eller fælles  

 udlejning, når flere end 10 personer uafhængigt af hinanden på samme tid  

 udlejer fx forretningslokaler til samme lejer.
Organiseret eller fælles udlejning vil normalt foreligge,  

 når der til en bred kreds af investorer på samme tid udbydes aktiver til  

 salg,  

 der samlet formidles udlejet, eller udlejningen administreres fælles, jf. §  

 4,  

 stk. 1, nr. 12, eller når en lejer lejer aktiver af flere af hinanden  

 uafhængige personer i et fælles projekt, jf. § 4, stk. 1, nr. 13. Annoncering  

 i  

 dagblade, fagblade o.lign.  

    

  

 for konkrete  

 investeringsprojekter med udlejning af aktiver vil således som hovedregel  

 indebære, at der foreligger fælles udlejning.
Fælles udlejning af aktiver kan  

 også foreligge uden forudgående annoncering, når fx udbydere af konkrete  

 investeringsprojekter henvender sig personligt eller skriftligt til en række  

 potentielle investorer, eller disse ved henvendelse til et  

 investeringsselskab,  

 advokat, udlejningsbureau el.lign. anskaffer aktiver, der formidles udlejet  

 eller udlejningen administreres af den pågældende virksomhed, jf. nr. 12,  

 eller  

 som udlejes til samme lejer, jf. nr. 13.
 Ved afgørelsen af, om der foreligger fælles udlejning for  

 flere end 10 personer, kan der også lægges vægt på, om lejekontrakter for  

 konkrete investeringsprojekter med udlejning af aktiver eller aftaler om  

 administration af udlejning af aktiver i et fælles projekt er ensartede med  

 hensyn til fastsatte lejevilkår for administration for udlejning.
Afgørelsen af, hvem der er lejer efter bestemmelsen i nr.  

 13, må som udgangspunkt bero på, hvem der i lejekontrakten eller lignende er  

 angivet som lejer af det pågældende aktiv.
Udlejningen omfatter også  

 fremleje.  

 Lejerens overdragelse af rettigheder og forpligtelser i henhold til  

 lejekontrakten til såvel uafhængige som interesseforbundne skattesubjekter  

 vil  

 dog i almindelighed ikke betyde, at der er sket lejeskifte i forhold til  

 ejeren, når  

    

  

 fremleje indgår i lejerens  

 almindelige virksomhedsdrift.
Sker udlejning af en virksomhed, der som eneste formål har  

 at foretage den videre udlejning til den endelige lejer, jf. § 4, stk. 1, nr.  

 13, anses sidstnævnte for lejer efter bestemmelsen. Senere blev personskattelovens § 4, stk. 1, nr. 12, 2. pkt.,  

 ved lov nr. 492 af 24. juni 1992 ændret i henseende til Ligningsrådets  

 dispensationsadgang, hvorved bestemmelsen fik følgende ordlyd:
12) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 formidling eller administration af udlejning varetages af en anden virksomhed  

 for flere end 10 personer og den skattepligtige ikke deltager i virksomhedens  

 drift i væsentlig omfang.
Ligningsrådet kan tillade, at denne regel ikke skal  

 anvendes for afskrivningsberettiget fast ejendom og inventar heri, når det  

 efter rådets skøn må anses for godtgjort, at udlejningen ikke udgør en del af  

 en fælles udlejning for ejerne, og omstændighederne i øvrigt taler  

 derfor. I motiverne blev lovgivningen på området sammenfattet på  

 følgende måde, jf.
Folketingstidende 1991/92, Tillæg A, spalte 6703 og 6704:
Ved lov nr. 364 af 6. juni 1991 blev anpartsreglerne for  

 mindre udlejningsvirksomheder ændret.
Reglerne for mindre  

 udlejningsvirksomheder, der er afgrænset som virksomheder med 1-10 ejere, er  

 fastsat i personskattelovens § 4, stk. 1, nr. 12 og 13. Ved lovændringen blev  

 anvendelsesområdet for reglerne indsnævret.
De dagældende regler, der blev  

 gennemført i forbindelse med anpartsindgrebet i 1989, havde vist sig  

 vanskelige  

 at administrere for de skattepligtige og kontrollere for skattemyndighederne.  

 Der var endvidere rejst kritik af, at reglerne var for vidtgående og ikke  

 havde  

 noget at gøre med den form for investering i anpartsprojekter, som det måtte  

 antages at være hensigten at ramme med anpartsindgrebet.
Reglerne i  

 personskattelovens § 4, stk. 1, nr. 12 og 13, blev derfor i lovforslag nr.
L  

 4  

 af 27. december 1990 foreslået begrænset til at omfatte tilfælde, hvor en  

 persons anskaffelse og udlejning af aktiver udgør en del af et fælles  

 udlejningsobjekt for flere end 10 personer.
I bemærkningerne til lovforslag nr.
L 4 er angivet en række  

 eksempler på, hvornår der er tale om fælles udlejning for flere end 10  

 personer.
Om der foreligger fælles udlejning beror på en række konkrete  

 forhold, der enkeltvis ikke er afgørende.
Fælles udlejning vil normalt  

 foreligge, når der til en bred kreds af investorer på samme tid udbydes  

 aktiver  

 til salg, der samlet formidles udlejet, eller udlejningen administreres  

 samlet.  

 Der foreligger derimod som hovedregel ikke fælles udlejning, blot fordi en  

 virksomhed administrerer udlejning for flere end 10 af hinanden uafhængige  

 personer.
Hvis ejerne uafhængigt af hinanden og uden kendskab til de andres  

 udlejning foretager udlejning gennem den samme virksomhed, foreligger der  

 ikke  

 fælles udlejning. Den nugældende bestemmelse i personskattelovens § 4, stk. 1,  

 nr. 12 har følgende formulering:
12) indkomst ved udlejning af afskrivningsberettiget fast  

 ejendom og inventar heri uanset antal ejere, når formidling eller  

 administration af udlejning varetages af en anden virksomhed for flere end 10  

 personer og den skattepligtige ikke deltager i virksomhedens drift i  

 væsentlig  

 omfang.
Tilsvarende gælder, når flere end 10 personer som led i fælles  

 udlejning udlejer afskrivningsberettiget fast ejendom til samme lejer og den  

 skattepligtige ikke deltager i virksomhedens drift i væsentlig omfang. I motiverne anføres det bl.a., jf.
Folketingstidende  

 1992/93, Tillæg A, spalte 9626:
For så vidt angår udlejning af afskrivningsberettiget fast  

 ejendom og inventar heri videreføres de gældende regler. Advokaten har herefter gjort gældende, at de kvalificerende  

 led i vendingen som led i fælles udlejning til samme lejer, netop  

 gik ud på  

 at begrænse anvendelsen af anpartsreglerne til tilfælde, hvor der var tale om  

 en koordineret samtidig indsats vedrørende mere end 10 personer over for den  

 samme lejer  og hvor flere end 10 personer camouflerede et  

 i virkeligheden  

 fælles ejendomsprojekt ved at dele den i virkeligheden fælles ejendom op på  

 flere kommanditselskaber/interessentskaber.
Ved så på flere lejekontrakter at  

 leje ud til samme lejer skulle masseprojekter fremstå som et enkeltstående  

 ejendomsprojekt.
Det er advokatens opfattelse, at baggrunden for indsættelsen  

 af de kvalificerende led navnlig var hensynet til muligheden for at udleje  

 til  

 store lejere.
Uden det kvalificerende led, ville enhver  

 ejendomsejer, der  

 lejer ud til store lejere, herunder supermakeds-, forretnings- og  

 restaurationskæder ellers udsætte sig for at blive omfattet af reglerne som  

 følge af andre personers dispositioner, og man vil som ejendomsejer reelt  

 være  

 uden indsigt i eller indflydelse på, om man nu eller senere omfattes af  

 reglen.
 Dette er ifølge advokaten  

    

  

 netop tilfælde i den foreliggende sag, hvor Ligningsrådet endda har lagt  

 til grund, at udlejningen i flere forskellige indkomstår udgør fælles  

 udlejning  

 til samme lejer.
 Advokaten har herefter bemærket, at det fremgår af motiverne  

 til lovgivningen, at der for så vidt angår formidling af  

 udlejning fordres at  

 være tale om en mellemmand, der formidler udlejning mellem ejerne og lejeren;  

 der skal med andre ord foreligge et trepartsforhold.  Såfremt der ikke  

 i  

 forbindelse med salget af ejendommen til investorerne sker en udlejning,  

 foreligger der systematisk under ingen omstændigheder formidling af  

 udlejning.
 Det er advokatens vurdering, at den af Ligningsrådet afgivne  

 bindende forhåndsbesked er i direkte strid med lovgivers intentioner, således  

 som disse intentioner er kommet til udtryk i motiverne til lovgivningen på  

 området, jf. ovenfor.
 Såfremt Landsskatteretten stadfæster den bindende  

 forhåndsbesked, vil dette reelt betyde en tilbagevenden til retstilstanden  

 før  

 lovændringen ved lov nr. 364 af 6. juni 1991, hvor de kvalificerende led blev  

 indsat.
Det er videre advokatens opfattelse, at investorerne i en  

 endog meget betydelig del af de eksisterende ejendomsprojekter efter  

 omstændighederne  

 vil blive ramt af den retsanvendelse, som den bindende forhåndsbesked er  

 udtryk  

 for.
Investorerne vil tilmed uden videre blive omfattet af personskattelovens  

 §  

 4, stk. 1, nr. 12.  Hertil kommer, at også retssikkerhedsmæssigt vil en  

 stadfæstelse  

 have vidtrækkende negative konsekvenser.
 Advokaten har konkluderet, at  fælles udlejning til samme  

 lejer forudsætter, at følgende betingelser er opfyldt:
 som led i indeholder en objektiv betingelse om, at der  

 tidsmæssigt skal være tale om en samtidig udlejning.
fælles udlejning indeholder dels en subjektiv betingelse  

 om, at der skal være tale om en viljesbestemt koordineret indsats mellem de  

 forskellige udlejere; dels en objektiv betingelse om en fysisk driftsmæssig  

 sammenhæng mellem ejendommene; samme lejer indeholder en objektiv betingelse om, at den  

 endelige bruger af ejendommen reelt skal være den samme erhvervsvirksomhed.
 Landsskatterettens  

 bemærkninger:
 Retten kan tilslutte sig Ligningsrådets opfattelse af, at  

 der ved de tre udlejningsforhold er tale om udlejning til samme lejer.
To retsmedlemmer, herunder retsformanden, finder, at  

 begrebet fælles udlejning i personskattelovens § 14, stk. 1, nr.  

 12, ikke er  

 et entydigt defineret begreb.
Man må derfor ved fortolkning heraf søge støtte  

 i  

 lovbestemmelsens forarbejder.
Disse medlemmer er enig med selskabets repræsentant i, at  

 bemærkningerne til lovbestemmelsen må forstås således, at der ved fortolkning  

 af personskattelovens § 4, stk. 1, nr. 12, skal indlægges en subjektiv  

 betingelse om, at der skal være tale om en viljesbestemt koordineret indsats  

 ikke blot fra udbydernes men også fra investorernes side.
Der skal endvidere  

 være tale om en tidsmæssig og en faktisk sammenhæng mellem  

 udlejningsforholdene.
Da det ikke er godtgjort, at investorerne i K/S A  

 sammen  

 med investorerne i de to andre udlejningsforhold har udøvet en sådan  

 viljesbestemt koordineret indsats, ligesom der ikke er tidsmæssigt sammenfald  

 ved udbydning af ejendommene, finder de to retsmedlemmer ikke, at betingelsen  

 om, at der skal være tale om  flere end 10 personer som led i fælles  

 udlejning  er opfyldt.
Selskabet er herefter ifølge disse retsmedlemmer  

 ikke  

 omfattet af personskattelovens § 4, stk. 1, nr. 12, 2. pkt.
Et retsmedlem finder derimod, at selskabet er omfattet af  

 bestemmelsen om fælles udlejning i personskattelovens § 4, stk. 1, nr. 12, 2.  

 pkt.
Der er herved særligt henset til, at tilrettelægningen og opsætningen af  

 de 3 ejendomsprojekter medfører, at det må lægges til grund, at der  

 foreligger  

 organiserede masseanpartsprojekter udbudt over få måneder til en bred kreds  

 af  

 investorer.
Der er tale om enslydende kontraktmateriale, samme udbyder, lejer  

 og  

    

  

 administrator.  Dette retsmedlem  

 finder herefter, at Ligningsrådets bindende forhåndsbesked skal stadfæstes.
Der træffes afgørelse efter stemmeflertallet, hvorved der  

 gives selskabet medhold i, at det ikke er omfattet af bestemmelsen om fælles  

 udlejning i personskattelovens § 4, stk. 1, nr. 12, 2. pkt.
Svaret til  

 spørgsmål 1 er herefter: Nej.
