Pågældende indsendte ikke dagpengekort for perioden den 21. maj til den 31. maj 2007, 3 måneders frist, ikke fyldestgørende vejledt Ankenævnet har behandlet Deres klage på møde den 28. august 2008.
Nævnet traf denne A F G Ø R E L S E De har ret til dagpenge for perioden den 21. maj til den 31. maj 2007, hvis de øvrige betingelser er opfyldt.
 Ankenævnet ændrer således Arbejdsdirektoratets afgørelse af den 28. november 2007.
B E G R U N D E L S E Ankenævnet har lagt til grund, at  De har oplyst, at Jobcenteret i [bynavn udeladt] havde fortalt Dem, at De ville få tilsendt et nyt dagpengekort, når det gamle var udfyldt og indsendt,  a-kassen i brev af 3. maj 2007 alene vejledte Dem om, at der også kunne ske udfyldelse af dagpengekort via [navn udeladt], og  a-kassen ikke modtog Deres dagpengekort før efter udløbet af 3 måneders fristen.
A-kassen skal modtage dagpengekort m.v. umiddelbart efter hver udbetalingsperiodes udløb.
Retten til forfaldne ydelser falder bort, hvis dagpengekortet m.v. ikke er indleveret senest 3 måneder efter periodens udløb.
 Dette gælder dog ikke, hvis medlemmet har haft fyldestgørende grund til ikke at have indleveret udbetalingsmaterialet.
 Udbetalingsperioden for perioden den 21. maj til den 31. maj 2007 sluttede den 17. juni 2007, efter udløbet af uge 24, hvorfor sidste frist for rettidig indlevering af dagpengekort vedrørende denne periode var den 17. september 2007.
 A-kassen modtog ikke Deres dagpengekort, hvorfor forfaldne ydelser for perioden den 21. maj til den 31. maj 2007, som udgangspunkt falder bort, med mindre De har haft en fyldestgørende grund til ikke at indlevere dagpengekortet inden 3 måneders fristen.
Ankenævnet har i forbindelse med afgørelsen lagt vægt på, at det af brevet af 3. maj 2007 alene fremgår, at på [navn udeladt] har du også mulighed for elektronisk selvbetjening via [navn udeladt].
I [navn udeladt] kan du bl.a. taste dagpengekort .......
Det fremgår således ikke af a-kassens brev, at De alene kunne og skulle betjene Dem via [navn udeladt].
Der fremgår af reglerne, at en a-kassen skal vejlede sine medlemmer om de rettigheder og pligter, som et medlem har efter lov om arbejdsløshedsforsikring m.v. og om rettigheder og pligter i øvrigt efter arbejdsmarkedslovgivningen.
En a-kasse skal endvidere altid give det enkelte medlem individuel og personlig vejledning, hvis medlemmet har behov herfor.
 Ankenævnet finder herefter, at a-kassen ikke har opfyldt sin vejledningspligt i forhold til Deres udfyldelse af dagpengekort.
 Det er ankenævnets vurdering, at såfremt De var blevet fyldestgørende vejledt, ville dette have medført, at De havde indsendt dagpengekortet inden fristens udløb.
 Ankenævnet finder derfor, at ovenstående oplysninger skal medføre, at De kan få udbetalt ydelser for perioden den 21. maj til den 31. maj 2007, idet det alene var på baggrund af a-kassens mangelfulde vejledning, at De ikke fik indleveret dagpengekortet før efter udløbet af 3 måneders fristen.
R E G L E R Ankenævnet henviser til  §§ 34, stk. 1, 46, stk. 1 og 65, stk. 1 og stk. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  §§ 1 og 5 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
 § 9, stk. 2 i Arbejdsdirektoratets bilag 1 til bekendtgørelse nr. 1471 af 21.december 2005 om standardvedtægt for anerkendte a-kasser, og  § 9, stk. 2 i [navn udeladt] A-kasses vedtægt.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xxx fuldmægtig De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 34. En anerkendt arbejdsløshedskasses vedtægt skal være i overensstemmelse med en standardvedtægt, som udarbejdes af direktøren for Arbejdsdirektoratet efter forhandling med Beskæftigelsesrådet og godkendes af beskæftigelsesministeren.
 ...
§ 46. Dagpenge ydes for indtil 5 dage om ugen efter reglerne i kapitel 10. Beregning af dagpengene sker for en uge ad gangen.
Udbetalingen sker bagud for 14 dage eller for 4 henholdsvis 5 uger.
Hver 4/5-ugers-udbetalingsperiode slutter næstsidste søndag i en måned.
Direktøren for Arbejdsdirektoratet kan ændre en udbetalingsperiode, når særlige forhold taler herfor.
Direktøren fastsætter nærmere regler om, hvornår dagpengene skal være til disposition for medlemmet.
 ...
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 ...
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Arbejdsdirektoratets bekendtgørelse nr. 199 af 19. februar 2007 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
Arbejdsdirektoratets bilag 1 til bekendtgørelse nr. 1471 af 21. december 2005 om standardvedtægt for anerkendte a-kasser § 9 ...
Stk. 2. A-kassen skal modtage dagpengekort m.v. umiddelbart efter hver udbetalingsperiodes udløb.
Rette til forfaldne ydelser falder bort, hvis dagpengekortet m.v. ikke er indleveret senest 3 måneder efter periodens udløb.
Dette gælder dog ikke, hvis medlemmet har haft fyldestgørende grund til ikke at have indleveret udbetalingsmaterialet.
[navn udeladt] A-kasses vedtægt § 9 ...
Stk. 2. A-kassen skal modtage dagpengekort m.v. umiddelbart efter hver udbetalingsperiodes udløb.
Rette til forfaldne ydelser falder bort, hvis dagpengekortet m.v. ikke er indleveret senest 3 måneder efter periodens udløb.
Dette gælder dog ikke, hvis medlemmet har haft fyldestgørende grund til ikke at have indleveret udbetalingsmaterialet.
