Landsskatteretskendelse af 30. april 2003 vedr.
Afståelse af  

 fast ejendom  opgørelse af avance A klager for indkomståret 1999 over, at skatteankenævnet ved  

 opgørelsen af avancen ved salg af ejendommen X har nedsat anskaffelsessummen  

 med et af ham modtaget vederlag for salg af dyrkningsretten til sukkerroer,  

 50.456 kr.
 Det fremgår af sagens oplysninger, at klageren i 1999 har solgt  

 landbrugsejendommen X og at han i samme år har modtaget et vederlag på 50.456  

 kr. fra B for salg af dyrkningsretten til sukkerroer på landbrugsejendommen  

 X.  

 De stedlige skattemyndigheder og klageren er enige om, at vederlaget er  

 skattefrit i henhold til statsskattelovens § 5, stk. 1, litra a.
 Skatteankenævnet har ved den påklagede ansættelse for  

 indkomståret 1999 nedsat anskaffelsessummen med det af klageren modtagne  

 vederlag på 50.456 kr. for salg af dyrkningsretten til sukkerroer på  

 landbrugsejendommen X i forbindelse med opgørelsen af avancen ved salget af  

 denne ejendom.
Nævnet har som begrundelse for afgørelsen anført, at  

 anskaffelsessummen for en ejendom i henhold til  

 ejendomsavancebeskatningslovens  

 § 5, stk. 4, litra 6, skal nedsættes med vederlag, der er modtaget for  

 afståelse af en mælkekvote, og at dette også må gælde for vederlag, der er  

 modtaget for afståelse af en dyrkningsret til sukkerroer.
Nævnet har herved  

 henvist til, at der i begge tilfælde er tale om vederlag ydet som  

 engangsbeløb  

 og ikke som løbende ydelse.
Vederlaget er derfor ydet som kompensation for  

 indtægtstab, hvorfor dette er omfattet af statsskattelovens § 5, stk. 1,  

 litra  

 a, og dermed skattefrit.
Der er bl.a. henvist til SKM 2001.379.LSR/TfS  

 2001.806.
 Klagerens repræsentant har over for Landsskatteretten nedlagt  

 påstand om, at anskaffelsessummen ikke skal nedsættes med det modtagne  

 vederlag  

 for salget af dyrkningsretten til sukkerroer på 50.456 kr. i forbindelse med  

 opgørelsen af avancen ved salget af ejendommen.
 Repræsentanten har til støtte herfor gjort gældende, at det  

 fremgår af ejendomsavancebeskatningsloven, at salg af mælkekvote skal fragå  

 ved  

 beregning af anskaffelsessummen, hvorimod der intet er nævnt om andre  

 modtagne  

 vederlag, der efter statsskattelovens § 5, stk. 1, litra a, er skattefrie.
 Landsskatteretten skal  

 udtale:
 Ved opgørelsen af avancen ved afståelse af en fast ejendom skal  

 anskaffelsessummen i henhold til ejendomsavancebeskatningslovens § 5, stk. 4,  

 nr. 6, nedsættes i afståelsesåret med vederlag, der modtages for afståelsen  

 af  

 en mælkekvote.
Henset til ordlyden af ejendomsavancebeskatningslovens § 5, stk.  

 4, nr. 6, finder retten, at der ikke i denne bestemmelse er hjemmel til at  

 nedsætte anskaffelsessummen med vederlag, der modtages for afståelsen af en  

 dyrkningsret til sukkerroer.
Det er herved uden betydning, at vederlaget for  

 afståelsen af en dyrkningsret til sukkerroer i lighed med vederlaget for  

 afståelsen af en mælkekvote er skattefri i henhold til statsskattelovens § 5,  

 stk. 1, litra a.
Den påklagede afgørelse for indkomståret 1999 ændres derfor  

 i  

 overensstemmelse med klagerens påstand.
