Fremsat den 18. januar 2005 af  

 Jørn Jespersen (SF), Aage Frandsen (SF) og Poul Henrik  

 Hedeboe (SF) Forslag til folketingsbeslutning om  

 forbud mod brug af muse- og rottegift i skov- og naturområder Folketinget opfordrer regeringen til at forbyde brug af muse- og  

 rottegift i skov- og naturområder.
Bemærkninger til forslaget Undersøgelser foretaget af Danmarks Fødevareforskning i 2003 og  

 2004 har påvist forhøjede koncentrationer af musegift hos rovfugle og ugler i  

 Danmark: slørugle, stor hornugle, tårnfalk, musvåge og råge.
I døde  

 slørugler,  

 tårnfalke og musvåger er der fundet så store koncentrationer, at man må  

 antage,  

 at giften er den direkte årsag til fuglenes død (se artikel i tidsskriftet  

 Fugle og Natur, 2004, nr. 4, side 4 og 5).
Forbruget af rodenticider (muse- og rottegift) er steget med 75  

 pct. i Danmark fra 2001 til 2003. Den mest anvendte gift er Bromadiolon, og  

 det  

 er den, der findes i de højeste koncentrationer i fuglene.
Giften bevirker,  

 at  

 blodet ikke kan størkne.
Det er især problematisk, at fuglene har svært ved  

 at  

 udskille stofferne igen, og at de derfor ophobes i fuglene, efterhånden som  

 de  

 fortærer døde mus eller rotter.
I Beredsskabsstyrelsens »Indsatskort for kemikalieuheld«  

 beskrives virkningen på mennesker som »Spredte blå mærker.
Blodigt opspyt,  

 udskillelse af blod i urin og blodig afføring.
Næseblod.
Blødning i  

 forskellige  

 organer og i ledhulerne.
Mavekrampe.
Eventuelt: Kvalme, opkastning og diarré.  

 Symptomerne er ofte forsinkede og ses sjældent efter éngangsudsættelse.« Så vidt det er forslagsstillerne bekendt, er der ikke udført  

 grundige undersøgelser af muse- og rottegiftens påvirkning af vilde dyr som  

 ræv  

 og grævling, der både æder levende gnavere og ådsler.
Hunde synes at have  

 stor  

 lyst til at spise udlagt rottegift.
Akut tegn på, at en hund eller en kat er  

 blevet forgiftet med rottegift, kan være pludselig opstået halten, ømme led,  

 blodig diarré, tiltagende svaghed, vejrtrækningsbesvær og blege slimhinder.  

 Senere optræder blødninger fra organer i bryst og bughule, og hunden dør.
Rodenticider anvendes hovedsagelig i de private skove, mens  

 statsskovene er ophørt med at bruge giftene de fleste steder.
I Sverige er  

 forbruget meget lavt i skovene.
Giftene bruges hyppigst ved fasan- og vildtfoderpladser og i  

 nyplantninger i skove.
Det er disse anvendelser, forslagsstillerne ønsker  

 forbudt.
Derimod ønsker forslagsstillerne indtil videre ikke at forbyde  

 forsvarlig anvendelse af giftene i bygninger og ved tekniske anlæg, hvor der  

 kan være hygiejniske eller sikkerhedsmæssige begrundelser for at bekæmpe  

 gnaverne for at forhindre smitte, sygdomme eller f.eks. kortslutninger, og  

 hvor  

 der ikke findes alternativer til at anvende gift.  




  

 Udlægning  

 af gift skal i så fald ske således, at andre pattedyr eller fugle  

 ikke kan få adgang til giften, og sådan, at det sikres, at børn ikke kan  

 komme  

 i berøring med giften.
 Forbuddet kan  

 gennemføres ved ændring af bekendtgørelsen om vildtskader (  

 bek. nr. 869 af 10/10/2003).
Skriftlig  

 fremsættelse Jørn Jespersen  

  

 (SF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om forbud  

 mod brug af muse- og rottegift i skov- og naturområder.
(Beslutningsforslag  

 nr.
B 130).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
