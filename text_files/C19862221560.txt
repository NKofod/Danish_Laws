(Til børnehave- og  

 fritidspædagogseminarierne) I bekendtgørelse af 19. august 1986 om uddannelse af børnehavepædagoger og  

 fritidspædagoger § 6, stk. 1 står følgende bestemmelse:
 Senest ved udgangen af 1. uddannelsesår tilkendegiver lærerne i  

 uddannelsens fag og - for faget praktikundervisning - praktiklederen, om de  

 efter den studerendes standpunkt i faget finder det betænkeligt eller  

ikke betænkeligt , at den studerende fortsætter uddannelsen i 2. år.  

 For studerende, der ikke umiddelbart kan fortsætte uddannelsen efter stk. 3,  

 begrundes udtalelserne nærmere med henblik på afgørelse efter stk. 4.
 Baggrunden for bestemmelsen er, at de studerendes forudsætninger ikke ved  

 optagelsen kan garantere studieegnethed.
 Studieegnethed.
----------------- Studieegnethed viser sig ved, at den studerende er i stand til at opfylde  

 faglige og studiemæssige krav på en sådan måde, at uddannelsens formål kan  

 forventes opnået i løbet af uddannelsen.
Standpunktet vurderes under hensyntagen til det enkelte fags mål og  

 indhold.
Følgende kriterier kan anvendes generelt:
 Viden, færdigheder og indsigt: Den studerende erhverver sig viden og  

 færdigheder efter de krav, der stilles, indrager egne erfaringer af  

 pædagogisk relevans og viser forståelse for fagenes indbyrdes sammenhæng  

 herunder forhold mellem teori og praksis.
 Tilegnelse, formidling og faglig holdning: Den studerende tilegner sig et  

 fagsprog, kan disponere et fagligt stof og formulerer sig herom mundtligt og  

 skriftligt, udveksler viden og synspunkter med sine medstuderende, viser  

 interesse for at analysere egen tænkning og handlemåde, og kan ændre på sin  

 egen tænkning og handlemåde.
 Ved vurdering af de studiemæssige kravs opfyldelse kan følgende kriterier  

 anvendes:
Arbejdsform og ansvarlighed: Den studerende stiller spørgsmål, fremsætter  

 forslag, udfører selvstændige arbejdsopgaver, deltager i planlægning og  

 evaluering af undervisningen og overholder aftaler og beslutninger.
Den  

 studerende samarbejder med andre studerende, inddrager andres og bidrager  

 selv med viden og erfaringer.
Det kan være vanskeligt at vurdere den studerende på samtlige punkter,  

 især i fag med ringe timetal og i tilfælde af stort fravær.
Enhver faglærer  

 må bringe den studerende i vekslende arbejds- og undervisningssituationer for  

 at få det bredest mulige vurderingsgrundlag.
Da underviseren på et hvilket  

 som helst tidspunkt i 1. år skal være i stand til at udtale sig, bør  

 undervisningen tilrettelægges med henblik herpå.
Fagene praktikundervisning og dansk stilles over for særlige krav om  

 opmærksomhed på grund af deres vægt ved 1. årsafgørelsen.
For  

 praktikundervisning er udformet vurderingsskemaer til hjælp for  

 praktiklærernes udtalelse til seminariet, og der er fastlagt en særlig  

 procedure, jfr. § 6, stk. 2.
 Hvis faglæreren/praktiklederen er i tvivl om, hvorvidt en studerende skal  

 have »betænkeligt« eller ikke, da bør læreren afgive udtalelsen  

 »betænkeligt«.
Afgivelse og behandling af vurderingen Førsteårsvurderingen bygger på det princip, at lærerne/praktiklederen  

 uafhængigt af hinanden kommer frem til deres vurdering.
Det kan næppe undgås,  

 at lærere indbyrdes drøfter en studerendes studiesituation og dermed  

 studieegnetheden, men der afholdes ikke møder til drøftelse af en enkelt  

 studerende.
 Den studerende medvirker ikke ved vurderingen, men bør efterfølgende gøres  

 bekendt med lærerens/praktiklederens vurdering.
 Det vil være almindeligt at give faglig vejledning før afgivelse af  

 »betænkeligt« med henblik på at give den studerende lejlighed til  

 at forbedre standpunkt og studiemæssige forudsætninger.
Almindeligvis afgives vurderingen ved slutningen af 1. uddannelsesår.
Hvis  

 en faglærer/praktikleder på et tidligere tidspunkt finder, at den studerende  

 ikke er studieegnet, må han/hun afgive udtalelsen »betænkeligt« til  

 rektor.
Hvis en studerende har fået »betænkeligt« i praktikundervisning  

 eller i dansk eller i to eller flere af de øvrige fag, indkalder rektor  

 begrundede udtalelser fra alle faglærere og praktiklederen.
Også de lærere,  

 der har givet den studerende »ikke betænkeligt« skal begrunde  

 udtalelsen.
 Behandlingen i 1. årsafgørelsesudvalget sker efter reglerne i  

 Bekendtgørelse af 26. august 1971 om faste råd og udvalg m.m. ved børnehave-  

 og fritidspædagogseminarierne, afsnit A og E.
Ved behandlingen forelægges oplysninger fra alle fag.
Den studerende bør  

 gøres bekendt med de oplysninger, som tilgår udvalget.
Udvalget afgør, om den studerende kan fortsætte uddannelsen i 2. år, skal  

 gå året om eller ophøre med uddannelsen.
Hvis udvalget indkaldes i løbet af  

 året, kan det beslutte at udsætte sin afgørelse indtil undervisningssårets  

 slutning. (Uddannelsesbekendtgørelsens § 6, stk. 4). En studerende, som går  

 eller har gået 1. år om, kan dog ikke gå 1. år om påny (§ 6, stk. 5).
 Der gøres opmærksom på, at hvis en studerende selv afbryder uddannelsen i  

 løbet af det 1. uddannelsesår, jfr. § 5, stk. 2, skal rektor indkalde  

 graduerede standpunktsudtalelser efter § 24, og ved overgang til den anden  

 uddannelse, jfr. § 3, stk. 1 eller overflytning til et andet seminarium, jfr.  

 § 3, stk. 2, anvendes ligeledes graduerede standpunktsudtalelser efter § 24.
 P.d.v.
