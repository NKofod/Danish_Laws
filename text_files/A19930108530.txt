 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien m.v., som ændret ved lov nr. 459  

 og 462 af 30. juni 1993, foretages følgende ændringer:
 1. § 3 affattes således:
 »§ 3.  En person med opholdstilladelse efter  

 denne lov må udføre opgaver i forbindelse med driften af det  

 indkvarteringscenter, hvor vedkommende er indkvarteret, jf. § 7, stk. 2, samt  

 medvirke ved gennemførelsen af den undervisning, der tilbydes i henhold til §  

 5.
Stk. 2.  En opholdstilladelse efter denne lov giver ikke  

 ret til at tage lønnet eller ulønnet beskæftigelse, til at udøve selvstændig  

 erhvervsvirksomhed eller til med eller uden vederlag at udføre  

 tjenesteydelser her i landet.
Dog må en person med opholdstilladelse efter  

 denne lov deltage i ulønnet humanitært arbejde eller andet lignende  

 frivilligt arbejde.« 2. § 4, stk. 2, affattes således:
» Stk. 2.  Nære familiemedlemmer til de af §§ 1, 15  

 og 15 a omfattede personer med midlertidig opholdstilladelse kan dog efter  

 ansøgning i særlige tilfælde af humanitær karakter meddeles midlertidig  

 opholdstilladelse her i landet.« 3. § 5, stk. 2, affattes således:
» Stk. 2.  For andre personer, der er meddelt  

 opholdstilladelse efter denne lov, tilrettelægges tilbud om undervisning og  

 kurser i fag af betydning for tilbagevenden til hjemlandet.
Gennemførelsen af  

 undervisningen vil være afhængig af, at personer med opholdstilladelse efter  

 denne lov medvirker hertil som undervisere, instruktører og lignende.« 4. § 7, stk. 1, affattes således:
»En person, der er meddelt opholdstilladelse efter denne lov, får  

 udgifterne til underhold dækket af Direktoratet for Udlændinge, jf. dog stk.  

 4.« 5. I § 7 indsættes som stk. 3 og 4:
» Stk. 3.  En person med midlertidig  

 opholdstilladelse efter denne lov har pligt til at medvirke ved udførelsen af  

 de nødvendige opgaveri forbindelse med driften af det i stk. 2 nævn-te  

 indkvarteringscenter.
Indenrigsministeren fastsætter nærmere regler om  

 udførelsen af disse opgaver og kan herunder fastsætte regler om nedsættelse  

 af beboervalgte organer på de enkelte indkvarteringscentre samt om disse  

 organers kompetence.
Stk. 4.  Direktoratet for Udlændinge eller den private  

 organisation eller kommune, som direktoratet bemyndiger hertil, kan meddele  

 en person med midlertidig opholdstilladelse efter denne lov pålæg om at  

 udføre de i stk. 3 nævnte opgaver.
Direktoratet for Udlændinge kan bestemme,  

 i hvilket omfang tilsidesættelse af et pålæg meddelt efter 1. pkt. skal  

 medføre flytning til et andet indkvarteringscenter.« Stk. 3  bliver herefter stk. 5.
 6. § 13, stk. 2, affattes således:
» Stk. 2.  Direktoratets afgørelser kan bortset fra  

 afgørelser i henhold til §§ 1, 4, 7, stk. 2 og 4, 14, 15 og 15 a påklages til  

 indenrigsministeren.« § 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
