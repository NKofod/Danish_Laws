Ændringsforslag stillet den 26. november 2021 uden for betænkningen Ændringsforslag til 2. behandling af Forslag til lov om ændring af lov om forsøgsordning med medicinsk cannabis (Forlængelse af forsøgsordningen og permanent mulighed for dyrkning af cannabis m.v.) [af sundhedsministeren (Magnus Heunicke)]:
Ad b Ændringsforslag til det i ændringsforslag nr. 1 i udvalgets betænkning nævnte lovforslag A.
Til § 1 Af sundhedsministeren:
 10) Før nr. 1 indsættes som indledning til paragraffen:
»I lov nr. 1668 af 26. december 2017 om forsøgsordning med medicinsk cannabis, som ændret ved lov nr. 1519 af 18. december 2018, foretages følgende ændringer:« [Indsættelse af indledning] Ad c Ændringsforslag til det i ændringsforslag nr. 1 i udvalgets betænkning nævnte lovforslag B.
Til § 1 11) Før nr. 1 indsættes som indledning til paragraffen:
»I lov nr. 1668 af 26. december 2017 om forsøgsordning med medicinsk cannabis, som ændret ved lov nr. 1519 af 18. december 2018, foretages følgende ændringer:« [Indsættelse af indledning] 12) I nr. 4 ændres »2. pkt.« til: »3. pkt.« [Lovteknisk korrektion] Bemærkninger Til nr. 10 og 11 Indledningen til lovforslaget var ved en fejl ikke medtaget i det fremsatte lovforslag.
Det foreslås at indsætte indledningen, hvoraf det vil fremgå, at lovforslaget ændrer i lov nr. 1668 af 26. december 2017 om forsøgsordning med medicinsk cannabis, som ændret ved lov nr. 1519 af 18. december 2018. Indledningen skal indsættes i både lovforslag A og B.
