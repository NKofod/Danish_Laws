I § 1, stk. 1, nr. 1, i justitsministeriets cirkulære nr. 80 af 12. april  

 1965 om meddelelse af tilladelser til køb m.v. af våben og ammunition er det  

 nævnt, at kulsyregeværer og kulsyrepistoler henregnes til håndskydevåben, der  

 omfattes af forbuddet i våbenlovens § 1, stk. 1, jfr. § 2, stk. 1, 1. pkt.,  

 og stk. 2. Da det forud for udsendelsen af dette cirkulære synes at have  

 været den almindelige opfattelse, at våben af denne art var at betragte som  

 luftbøsser, bør der efter justitsministeriets mening meddeles tilladelse til  

 at besidde, bære og anvende våbnene, såfremt de er erhvervede før den 12.  

 april 1965 af personer over 18 år, og såfremt betingelserne i cirkulærets § 6  

 er opfyldt.
Der bør ikke ved egentlig efterforskning skrides ind mod den  

 blotte besiddelse af sådanne våben.
Der bør ikke gives bøde for ulovlig  

 våbenbesiddelse, såfremt kulsyrevåbnene er erhvervet før den 12. april 1965,  

 og der enten meddeles indehaverne tilladelse til at besidde, bære og anvende  

 våbnet, eller det konfiskeres.
 Kulsyrepatroner kan ikke betragtes som ammunition i våbenlovens forstand.
 Drejer det sig om våben, der ikke er erhvervet før 12. april 1965,  

 meddeles der tilladelse efter samme kriterier som for andre håndskydevåben.  

 Det er over for justitsministeriet oplyst, at kulsyrepistoler næppe har  

 synderlig betydning, hverken som jagt~ eller øvelsesvåben, medens  

 kulsyregeværer kan anvendes til jagt på fugle og muligvis også til  

 øvelsesskydning.
 Det tilføjes, at justitsministeriet er af den opfattelse, at  

 skræmmeskudspistoler og legetøjsvåben, der er i stand til med nogen styrke at  

 udskyde faste genstande, eller som ved ikke særlig indgribende konstruktive  

 ændringer kan bringes i stand hertil, er omfattet af våbenlovens  

 bestemmelser.
 Justitsministeriet, den 21. februar  

 1966.
K.
Axel Nielsen.
 /Jørgen Nielsen.
 (Til politidirektøren i København og samtlige politimestre).
