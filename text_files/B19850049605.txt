 I henhold til § 8 i lov nr. 207 af 22. maj 1985 om Danmarks  

 Biblioteksskole fastsættes følgende om biblioteksskolens virksomhed og  

 styrelse:
 Kapitel 1. Formål og virksomhed.
 Kapitel 2. Organisation og styrelse.
 Kapitel 3. Studienævn m.v.
 Kapitel 4. Tjenestepligt og inhabilitet.
 Kapitel 5. Lærerråd, De studerendes Råd og TAP-råd.
 Kapitel 6. Uddannelsesråd.
 Kapitel 7. Fagområder og lærere.
 Kapitel 8. Biblioteket.
 Kapitel 9. Studie- og eksamensordninger.
 Kapitel 10. Undervisning uden for Danmarks Biblioteksskole.
 Kapitel 11. Samarbejdsudvalg.
 Kapitel 12. Almindelige bestemmelser.
 Kapitel 13. Regler om valg og overgangsbestemmelser.
Formål og virksomhed § 1.  Danmarks Biblioteksskole er en læreanstalt under  

 ministeren for kulturelle anliggender bestående af en skole i København og en  

 afdeling i Ålborg.
 Stk. 2.  Biblioteksskolen har til opgave at give  

 uddannelse og udføre forsknings- og udviklingsarbejde inden for biblioteks-,  

 dokumentations- og informationsområdet.
§ 2.  Den biblioteks-, dokumentations- og  

 informationsfaglige grunduddannelse er 4-årig.
Den, der har gennemført  

 uddannelsen, betegnes bibliotekar D.B.
 Stk. 2.  Biblioteksskolen varetager den  

 biblioteksteoretiske uddannelse af forskningsbibliotekarer og andre, der er  

 fagligt ligestillede med disse.
 Stk. 3.  Biblioteksskolen varetager den  

 biblioteksteoretiske uddannelse af biblioteksassistenter.
 Stk. 4.  Biblioteksskolen giver efter- og  

 videreuddannelse til bibliotekarer, forskningsbibliotekarer, dokumentalister  

 og biblioteksassistenter samt andre personalegrupper, der varetager  

 biblioteks-, dokumentations- eller informationsopgaver i både den offentlige  

 og den private sektor.
 Stk. 5.  Biblioteksskolen kan give uddannelse til  

 medarbejdere ved offentlige og private arkiver.
 § 3.  Biblioteksskolens undervisningsvirksomhed  

 organiseres i en sektion for grunduddannelse og videregående studier og en  

 sektion for efter- og videreuddannelse.
 § 4.  På grunduddannelsen optages studerende til et  

 4-årigt studium, der afsluttes med afgangseksamen som bibliotekar D.B.
 Stk. 2.  Kulturministeren fastsætter efter indstilling  

 fra biblioteksskolen de nærmere bestemmelser om betingelserne for optagelse  

 af studerende.
 § 5.  Med kulturministerens godkendelse kan der  

 etableres videregående studier for bibliotekarer og andre, der er fagligt  

 ligestillede med disse.
 § 6.  Sektionen for efter- og videreuddannelse  

 omfatter nedennævnte uddannelser:
 Stk. 2.  Den biblioteksteoretiske uddannelse af  

 videnskabeligt uddannede, der er ansat som forskningsbibliotekarer eller  

 dokumentalister ved forskningsbiblioteker, dokumentations- og  

 informationscentre m.v., efter regler, der fastsættes af kulturministeren.
Stk. 3.  Den biblioteksteoretiske grunduddannelse og  

 specialuddannelse af kontoruddannet personale ved folkebiblioteker,  

 amtscentraler m.v. og forskningsbiblioteker m.v. efter regler, der fastsættes  

 af kulturministeren.
Den, der har gennemført grunduddannelsen, betegnes  

 biblioteksassistent.
Stk. 4.  Videreuddannelse af bibliotekarer,  

 forskningsbibliotekarer og andre, der er fagligt ligestillede med disse, ved  

 afholdelse af længerevarende og/eller modulopbyggede kurser, der kan  

 afsluttes med eksamen.
Rektor fastsætter nærmere regler herom.
 Stk. 5.  Kortere efter- og videreuddannelseskurser for  

 bibliotekarer, forskningsbibliotekarer, dokumentalister og  

 biblioteksassistenter samt andre personalegrupper, der varetager biblioteks-,  

 dokumentations- og informationsopgaver både i den offentlige og private  

 sektor.
 Stk. 6.  Kurser for kontorpersonale og andre  

 medarbejdere ved folkebiblioteker, forskningsbiblioteker,  

 institutionsbiblioteker, firmabiblioteker og lignende.
 Stk. 7.  For deltidsbibliotekarer afholdes efter behov  

 et biblioteksfagligt grundkursus.
Stk. 8.  Kurser for medarbejdere ved offentlige og  

 private arkiver afholdes efter behov.
Kursus kan afsluttes med en eksamen.
 Stk. 9.  Biblioteksskolen kan afholde kurser for andre  

 grupper på områder, hvor biblioteksskolen besidder specialviden.
§ 7.  Biblioteksskolens forskning skal bidrage til at  

 skabe det teoretiske grundlag for undervisningen og for udviklingen inden for  

 biblioteks-, dokumentations- og informationsområdet.
Rektor kan iværksætte  

 forskningsprojekter og i forbindelse hermed gøre det muligt at udføre  

 specialstudier inden for biblioteks-, dokumentations- og informationsområdet.  

 Desuden kan biblioteksskolen indsamle og bearbejde studiemateriale, ligesom  

 specialstudier, lærebøger, forskningsrapporter og anden biblioteksfaglig  

 litteratur kan publiceres af biblioteksskolen.
 Stk. 2.  Biblioteksskolen nedsætter forskningsudvalg med  

 den opgave at deltage i planlægningen og gennemførelsen af biblioteksskolens  

 forskningsvirksomhed.
Organisation og styrelse § 8.  Danmarks Biblioteksskole hører under ministeren  

 for kulturelle anliggender.
 Stk. 2.  Biblioteksskolen ledes af en rektor, som i  

 forbindelse med et biblioteksskoleråd, et skoleråd og et afdelingsråd samt  

 biblioteksskolens administrator forestår institutionens forvaltning.
 § 9.  Rektor ansættes af kulturministeren efter  

 indhentet udtalelse fra biblioteksskolerådet.
 Stk. 2.  Rektor repræsenterer Danmarks Biblioteksskole  

 udadtil og er ansvarlig for den daglige ledelse af biblioteksskolen.
 Stk. 3.  Rektor underskriver på biblioteksskolens vegne  

 og forelægger indstillinger m.v. fra kollegiale organer for kulturministeren  

 med sine eventuelle bemærkninger og kan i øvrigt i alle spørgsmål over for  

 kulturministeren fremkomme med bemærkninger om skolens forhold.
Stk.4.  Rektor afgør alle sager, som ikke ved lov, andre  

 retsregler eller bestemmelser i denne bekendtgørelse er henlagt til  

 kulturministeren eller til de kollegiale organer.
Hvor beslutning tilkommer  

 kulturministeren eller de kollegiale organer, kan rektor dog træffe  

 afgørelser, der ikke tåler udsættelse.
Meddelelse om den trufne afgørelse  

 gives snarest ministeren eller det pågældende organ.
§ 10.  Rektor drager omsorg for, at sager, som et  

 kollegialt organ skal afgøre eller have lejlighed til at afgive en udtalelse  

 om, forelægges for organet.
Han fordeler sagerne til de kollegiale organer og  

 udfærdiger om fornødent forskrifter for sagernes ekspedition.
Han påser, at  

 de kollegiale organers beslutninger er lovlige og drager omsorg for deres  

 udførelse.
 Stk. 2.  Rektor kan pålægge de kollegiale organer at  

 drøfte og afgive udtalelse om emner af betydning for biblioteksskolen.
 Stk. 3.  Rektor kan pålægge en eller flere lærere eller  

 andre ansatte at behandle og afgive udtalelse om emner af betydning for  

 biblioteksskolen.
 § 11.  Administrator ansættes af kulturministeren  

 efter indhentet udtalelse fra biblioteksskolerådet.
 Stk. 2.  Administrator varetager på rektors vegne  

 ledelsen af biblioteksskolens administration.
 Stk. 3.  Administrator er over for rektor ansvarlig for,  

 at de givne bevillinger anvendes i overensstemmelse med formålet, og er i  

 henhold til gældende regler ansvarlig for biblioteksskolens kasse- og  

 regnskabsvæsen.
 § 12.  Undervisningslederen ved skolen i København  

 varetager under ansvar over for rektor den pædagogisk-administrative ledelse  

 af sektionen for grunduddannelse og videregående studier, herunder den  

 praktiske uddannelse.
 Stk. 2.  Lederen af sektionen for efter- og  

 videreuddannelse varetager under ansvar over for rektor den  

 fagligt-administrative ledelse af sektionen for efter- og videreuddannelse.
 Stk. 3.  Afdelingslederen varetager under ansvar over  

 for rektor den daglige administrative og pædagogiske ledelse af afdelingen i  

 Ålborg, herunder den praktiske uddannelse samt afdelingens efter- og  

 videreuddannelse.
Biblioteksskolerådet, Skolerådet og Afdelingsrådet § 13.  Biblioteksskolerådet er Danmarks  

 Biblioteksskoles øverste kollegiale myndighed.
Det afgør alle sager, der  

 vedrører biblioteksskolen som helhed, herunder biblioteksskolens forhold til  

 andre institutioner, og fastsætter eventuelle særlige regler i forbindelse  

 hermed, jfr. i øvrigt § 18.
Stk. 2.  Biblioteksskolerådet består af rektor, 8  

 medlemmer som repræsentanter for skolen i København, og 4 medlemmer som  

 repræsentanter for afdelingen i Ålborg.
Rektor er formand for  

 biblioteksskolerådet.
 Stk. 3.  De 8 medlemmer, som repræsenterer skolen i  

 København, udpeges således:
 Stk. 4.  De 4 medlemmer, som repræsenterer afdelingen i  

 Ålborg, udpeges således:
 § 14.  Særskilte anliggender vedrørende skolen i  

 København henlægges til afgørelse i skolerådet, jfr. § 18, stk. 2.
Stk. 2.  Skolerådet består af rektor og de medlemmer af  

 biblioteksskolerådet, der repræsenterer skolen i København.
Rektor er  

 skolerådets formand.
 Stk. 3.  Særskilte anliggender vedrørende afdelingen i  

 Ålborg henlægges til afgørelse i afdelingsrådet, jfr. § 18, stk. 2.
Stk. 4.  Afdelingsrådet består af rektor og de medlemmer  

 af biblioteksskolerådet, der repræsenterer afdelingen i Ålborg.
Rektor er  

 afdelingsrådets formand.
Rektor kan bemyndige lederen af Ålborgafdelingen til  

 at fungere som formand for afdelingsrådet for et enkelt møde eller en  

 periode.
§ 15.  Administrator deltager i biblioteksskolerådets  

 møder uden stemmeret.
Administrator eller en repræsentant for denne deltager  

 uden stemmeret i skolerådets og afdelingsrådets møder.
 Stk. 2.  Undervisningslederen, leder af efter- og  

 videreuddannelsen og overbibliotekaren deltager uden stemmeret i  

 biblioteksskolerådets og skolerådets møder.
 Stk. 3.  Afdelingslederen deltager uden stemmeret i  

 biblioteksskolerådets og afdelingsrådets møder, jfr. dog § 14.
 Stk. 4.  Administrator, undervisningslederen, lederen af  

 efter- og videreuddannelsen, afdelingslederen og overbibliotekaren er ikke  

 valgbare til biblioteksskolerådet.
 § 16.  Hver af valggrupperne vælger for den pågældende  

 periode et antal suppleanter svarende til valggruppens medlemstal i  

 biblioteksskolerådet.
 Stk. 2.  Såfremt et medlem af rådet afgår inden  

 funktionsperiodens udløb eller erklæres inhabil, indtræder den pågældendes  

 suppleant i rådet.
§ 17.  Rådene afholder møde, når formanden finder  

 anledning dertil, dog mindst 2 gange pr. semester.
Formanden er pligtig at  

 indkalde til møde, såfremt en trediedel af det pågældende råds medlemmer  

 skriftligt anmoder om drøftelse af et nærmere angivet emne.
Stk. 2.  Biblioteksskolerådets medlemmer er pligtige at  

 deltage i rådenes møder, med mindre de har lovligt forfald.
Forfald må senest  

 dagen før rådsmødet meddeles skriftligt til formanden.
Stk. 3.  Rådene er beslutningsdygtige, når mindst  

 halvdelen af medlemmerne er til stede.
Beslutning træffes ved almindelig  

 stemmeflerhed, bortset fra tilfælde, hvor kulturministeren fastsætter andre  

 bestemmelser.
Står stemmerne lige, er formandens stemme udslagsgivende.  

 Skriftlig afstemning skal finde sted, når blot 1 medlem kræver det.
Stk. 4.  Biblioteksskolerådet fastsætter selv sin  

 forretningsorden.
Skolerådets og afdelingsrådets forretningsorden skal  

 godkendes af biblioteksskolerådet.
 Stk. 5.  I sager, som ikke er opført på et mødes  

 dagsorden, kan der kun træffes beslutning, når rådet giver sit samtykke  

 dertil.
 Stk. 6.  Ethvert medlem af rådene kan forlange sine  

 afvigende synspunkter optaget i et referat og videregivet til den kompetente  

 myndighed.
 § 18.  Biblioteksskolerådet behandler alle sager af  

 betydning for biblioteksskolen som helhed, herunder følgende sager:
 Stk. 2.  Skolerådet og afdelingsrådet behandler følgende  

 sager vedrørende henholdsvis skolen i København og afdelingen i Ålborg:
 Stk. 3.  Skolerådet og afdelingsrådet drøfter  

 skolens/afdelingens samlede virksomhed, herunder lokaleforhold, bibliotek og  

 andre spørgsmål, der vedrører skolen/afdelingen.
Biblioteksskolerådets udvalg §19. Med henblik på deltagelse i planlægningen og gennemførelse af  

 forskningen ved biblioteksskolen nedsætter biblioteksskolerådet et  

 forskningsudvalg ved skolen i København og afdelingen i Ålborg.
 Stk. 2.  Udvalgene har til opgave:
- at udarbejde forslag til en samlet forskningsplan for biblioteksskolen.  

 Forslaget forelægges for uddannelsesrådet, inden det behandles i  

 biblioteksskolerådet, - at udtale sig om ansøgninger fra lærere ved henholdsvis skolen og  

 afdelingen om udførelse af forskningsopgaver, - at rådgive de styrende organer i andre sager vedrørende forskning og i  

 øvrigt tage initiativer til fremme af forskningen ved biblioteksskolen og af  

 forskningssamarbejde med andre institutioner.
 Stk. 3.  Udvalgene holder fælles møde mindst 1 gang  

 årlig for at drøfte fælles spørgsmål, herunder afgive forslag til samlet  

 forskningsplan.
Stk. 4.  Udvalgene sammensættes således:  

 Undervisningsleder henholdsvis afdelingsleder og 4 repræsentanter for lærerne  

 med kendskab til forskningsarbejde inden for biblioteks-, dokumentations- og  

 informationsområdet. 1 repræsentant for det teknisk-administrative personale.  

 1 repræsentant for de studerende.
Formanden vælges blandt  

 lærerrepræsentanterne.
 Stk. 5.  Forskningsudvalgenes forretningsorden skal  

 godkendes af biblioteksskolerådet.
§ 20.  Biblioteksskolerådet kan nedsætte andre faste  

 eller midlertidige udvalg til behandling af bestemte sagsområder eller  

 enkeltsager.
Medlemmerne af sådanne udvalg behøver ikke at være medlemmer af  

 rådet.
 Stk. 2.  Sådanne udvalg kan kun tillægges besluttende  

 myndighed inden for de af biblioteksskolerådet fastsatte nærmere  

 retningslinier og den til formålet afsatte bevillingsramme.
 Studienævn m.v.
 § 21.  Der oprettes et studienævn for sektionen for  

 grunduddannelse ved skolen i København bestående af 4 repræsentanter for  

 lærerne, valgt af lærerrådet samt 4 repræsentanter for de studerende.  

 Undervisningslederen deltager uden stemmeret i nævnets møder.
Stk. 2.  Der oprettes et studienævn for grunduddannelsen  

 ved afdelingen i Ålborg, bestående af 4 repræsentanter for lærerne, valgt af  

 lærerrådet samt 4 repræsentanter for de studerende.
Afdelingslederen deltager  

 uden stemmeret i nævnets møder.
 Stk. 3.  Studienævnene vælger selv deres formand.  

 Studienævnenes forretningsorden skal godkendes af biblioteksskolerådet.
Stk. 4.  Formanden indkalder til og leder studienævnets  

 møder.
Der skal indkaldes til møde, når formanden eller 2 medlemmer af nævnet  

 begærer det.
Stk. 5.  De af lærerne valgte medlemmer af studienævnene  

 vælges for 2 år ad gangen.
Genvalg kan finde sted.
Stk. 6.  De af de studerende valgte medlemmer af  

 studienævnene vælges for 1 år ad gangen.
Genvalg kan finde sted.
 § 22.  Studienævnene har til opgave at medvirke til  

 opnåelse af de bedst mulige studieforhold inden for deres område og skal med  

 henblik herpå varetage opgaver vedrørende studier og eksaminer inden for  

 deres område samt sådanne andre opgaver, som af biblioteksskolerådet er  

 henlagt til dem.
Stk. 2.  Studienævnene kan over for  

 skolerådet/afdelingsrådet fremsætte ønsker til biblioteksskolens  

 budgetforslag og skal ud fra hensynet til undervisningsvirksomheden udtale  

 sig om det årlige budgetforslag Stk. 3.  Forslag til ændringer i bekendtgørelser om  

 studie- og eksamensordning og studieplaner skal forelægges de to studienævn  

 til udtalelse.
 Stk. 4.  Studienævnene påser og medvirker til, at  

 undervisningen inden for deres område forløber i overensstemmelse med de i  

 bekendtgørelser og studieplaner givne retningslinier og målsætninger.  

 Herunder påhviler det især nævnene:
 Stk. 5.  Studienævnene har ret til at optage andre sager  

 end de i stk. 4 nævnte til behandling, og herunder afgive en udtalelse til  

 biblioteksskolerådet.
§ 23.  Hvor et studienævn har selvstændig kompentence,  

 træffes afgørelsen ved simpelt stemmeflertal.
Står stemmerne lige, udsættes  

 sagen til behandling på et følgende møde.
Står stemmerne også på dette møde  

 lige, bortfalder forslaget, med mindre et flertal i nævnet henskyder  

 afgørelsen til biblioteksskolerådet.
 Stk. 2.  I andre sager kan ethvert mindretal kræve, at  

 dets synspunkter videregives til det kompetente organ.
 § 24.  Studienævnene kan nedsætte udvalg til  

 behandling af bestemte sager, herunder fagudvalg og semesterudvalg.  

 Medlemmerne af sådanne udvalg behøver ikke at være medlemmer af nævnene.
 Stk. 2.  Fagudvalg kan omfatte flere fag.
Stk. 3.  Fagudvalg og semesterudvalg består af  

 repræsentanter for lærerne i de implicerede fagområder efter indstilling fra  

 disse og et tilsvarende antal studerende.
Pariteten kan dog fraviges, når  

 begge parter er enige herom.
 Stk. 4.  Fagudvalgenes og semesterudvalgenes  

 indkaldelser, dagsorden, referater og andet materiale tilstilles  

 studienævnene, faste lærere, undervisningsleder, afdelingsleder og rektor.
 Stk. 5.  Spørgsmål, der er af principiel art eller går  

 ud over det enkelte udvalgs område, skal, inden de eventuelt drøftes i  

 biblioteksskolerådet, forelægges vedkommende studienævn.
 Stk. 6.  Ethvert spørgsmål, der behandles i fagudvalg og  

 semesterudvalg, kan af vedkommende fagleder forelægges for  

 biblioteksskolerådet eller studienævnet.
 § 25.  Under studienævnenes behandling af sager om  

 fagområder, fag eller enkeltpersoner skal de derved berørte lærere høres af  

 nævnene.
§ 26.  Der nedsættes et rådgivende uddannelsesnævn for  

 den biblioteksteoretiske uddannelse af forskningsbibliotekarer og  

 dokumentalister ved forskningsbiblioteker, dokumentations- og  

 informationscentre m.v.
Nævnet består af lederen af efter- og  

 videreuddannelsen som formand, 2 repræsentanter for lærerne, valgt af  

 biblioteksskolerådet, 2 repræsentanter for forskningsbibliotekerne (heraf 1  

 repræsentant valgt af forskningsbiblioteksrådet og 1 repræsentant udpeget af  

 rigsbibliotekaren), 1 repræsentant for dokumentationscentrene valgt af Dansk  

 Teknisk Litteraturselskab samt 3 repræsentanter valgt af  

 Forskningsbibliotekarernes Samråd.
Endvidere tiltrædes nævnet af 2  

 repræsentanter valgt af og blandt forskningsbibliotekarer under uddannelse  

 ved skolen.
 Stk. 2.  Uddannelsesnævnet har til opgave at medvirke  

 ved planlægning og tilrettelæggelse af den biblioteksteoretiske uddannelse af  

 forskningsbibliotekarer og dokumentalister.
 Stk. 3.  Forslag til ændringer i bekendtgørelse om  

 studieordningen skal forelægges uddannelsesnævnet til udtalelse.
 § 27.  Der nedsættes et rådgivende uddannelsesudvalg  

 for den biblioteksteoretiske grunduddannelse og specialuddannelse af  

 biblioteksassistenter ved folkebiblioteker, amtscentraler m.v. og  

 forskningsbiblioteker m.v.
Stk. 2.  Udvalget består af lederen af efter- og  

 videreuddannelsen som formand, 2 lærerrepræsentanter (heraf 1 fra København  

 og 1 fra Ålborg) valgt af biblioteksskolerådet, 1 repræsentant udpeget af  

 rigsbibliotekaren, 1 repræsentant for forskningsbiblioteksrådet, 1  

 repræsentant for Amtsrådsforeningen i Danmark, 1 repræsentant for  

 Bibliotekstilsynet, 1 repræsentant for Danmarks Forvaltningshøjskole, 1  

 repræsentant for Dansk Kommunalkursus, 2 repræsentanter for HK, 2  

 repræsentanter for Kommunernes Landsforening, 1 repræsentant for Københavns  

 Kommunalforening samt 1 repræsentant for Københavns og Frederiksberg  

 kommuner.
Endvidere tiltrædes udvalget af 2 repræsentanter valgt af og blandt  

 deltagerne på det senest afsluttede biblioteksassistentkursus.
 Stk. 3.  Udvalget skal medvirke ved planlægningen og  

 tilrettelæggelsen af den biblioteksfaglige biblioteksassistentuddannelse ved  

 biblioteksskolen.
 Stk. 4.  Forslag til ændringer i regler for uddannelsen  

 skal forelægges udvalget til udtalelse.
Tjenestepligt og inhabilitet § 28.  Det er en tjenestepligt for biblioteksskolens  

 heltidsansatte lærere samt for de tekniske og administrative medarbejdere at  

 modtage valg til biblioteksskolens kollegiale organer.
 Stk. 2.  Rektor kan, når ganske særlige grunde taler  

 herfor, efter ansøgning for en periode fritage en ansat for den nævnte  

 tjenestepligt.
 § 29.  Et medlem af et kollegialt organ er udelukket  

 fra at deltage i forhandlinger og afstemninger i sager, hvori den pågældende  

 har personlig interesse.
 Stk. 2.  Medlemmet skal underrette det kollegiale organ,  

 hvis der foreligger forhold, der bevirker inhabilitet, eller som kan give  

 anledning til tvivl om hans habilitet.
Stk. 3.  Det kollegiale organ afgør, hvorvidt det  

 pågældende medlem skal vige sædet under sagens behandling.
Et medlem er ikke  

 afskåret fra at deltage i afstemninger om sin habilitet.
Lærerråd, De studerendes Råd og TAP-Råd § 30.  Lærerrådet består af rektor,  

 undervisningsleder, afdelingsleder, leder af efter- og videreuddannelsen og  

 samtlige heltidsansatte og mindst halvtidsansatte lærere.
Stk. 2.  Lærerrådet, der fungerer særskilt i et lærerråd  

 for skolen i København og et for afdelingen i Ålborg, konstituerer sig for 1  

 år ad gangen.
Rådet fastsætter selv sin forretningsorden.
§ 31.  De studerendes Råd er de ved Danmarks  

 Biblioteksskole indskrevne studerendes organisation til varetagelse af  

 studentersociale og studenterpolitiske interesser.
Rådet forhandler med  

 biblioteksskolens ledelse og andre myndigheder om sager, der vedrører de  

 studerendes interesser, og som ikke ifølge denne bekendtgørelse er henlagt  

 til de styrende organer.
Stk. 2.  Rådets medlemmer vælges hvert år af og blandt  

 de på biblioteksskolen indskrevne studerende.
De studerendes Råd fungerer i  

 et særskilt råd for skolen i København og et for afdelingen i Ålborg.
Rådet  

 fastsætter selv sin forretningsorden.
 § 32.  TAP-rådet består af samtlige tekniske og  

 administrative medarbejdere med mindst halvtidsbeskæftigelse.
Stk. 2.  TAP-rådet, der fungerer i et særskilt råd for  

 skolen i København og et for afdelingen i Ålborg, konstituerer sig for 1 år  

 ad gangen.
Rådet fastsætter selv sin forretningsorden.
Uddannelsesråd § 33.  Kulturministeren nedsætter et uddannelsesråd  

 som har til opgave at rådgive biblioteksskolen og ministeren om principielle  

 spørgsmål vedrørende skolens virksomhed.
Stk. 2.  Uddannelsesrådet består af rektor som formand,  

 4 repræsentanter for lærerne (heraf 1 fra Ålborgafdelingen), 2 repræsentanter  

 for de studerende (heraf 1 fra Ålborgafdelingen), 2 repræsentanter for det  

 tekniske og administrative personale (heraf 1 fra Ålborgafdelingen) udpeget  

 af biblioteksskolerådet, 1 repræsentant udpeget af rigsbibliotekaren samt 1  

 repræsentant for henholdsvis: Bibliotekstilsynet, forskningsbiblioteksrådet,  

 folkebibliotekslederne, Dansk Teknisk Litteraturselskab, DANDOK, Danmarks  

 Biblioteksforening, Danmarks Forskningsbiblioteksforening, Amtsrådsforeningen  

 i Danmark, Kommunernes Landsforening, Københavns og Frederiksberg kommuner,  

 Dansk Arbejdsgiverforening/Industrirådet, Bibliotekarforbundet, HK og  

 Forskningsbibliotekarernes Samråd.
Lederen af efter- og videreuddannelsen,  

 afdelingslederen og undervisningslederen deltager i uddannelsesrådets møder  

 uden stemmeret.
Stk. 3.  Formanden sammenkalder og leder  

 uddannelsesrådets møder.
Møde afholdes mindst 1 gang årligt.
Formanden er  

 pligtig at indkalde til møde, såfremt 4 af rådets medlemmer fremsætter ønske  

 herom.
 Stk. 4.  Uddannelsesrådet har følgende opgaver:
 Stk. 5.  Uddannelsesrådet kan nedsætte udvalg til  

 behandling af bestemte sagsområder eller enkeltsager.
 Stk. 6.  Referater og forslag fra uddannelsesrådets  

 møder tilstilles alle biblioteksskolerådets medlemmer og kulturministeriet.
Fagområder og lærere § 34.  Danmarks Biblioteksskole er fagligt-pædagogisk  

 og forskningsmæssigt organiseret i fagområder, der normalt ledes af en  

 fagleder.
 Stk. 2.  Det påhviler lærerne at virke til fremme af  

 Danmarks Biblioteksskoles formål.
 Stk. 3.  Det påhviler lærerne at varetage undervisningen  

 og i givet fald eksaminationerne i overensstemmelse med gældende studie- og  

 eksamensordninger.
 Stk. 4.  Det påhviler lærerne at give de oplysninger og  

 udtalelser i tjenstlige anliggender, som rektor måtte anmode om.
 Stk. 5.  Det påhviler lærerne at følge udviklingen inden  

 for deres fagområde og biblioteks-, dokumentations- og informationsområdet,  

 at udarbejde undervisningsmateriale samt at udføre forsknings- og  

 udviklingsopgaver inden for biblioteks-, dokumentations- og  

 informationsområdet.
§ 35.  Faglederne har det faglige og pædagogiske  

 ansvar for undervisningen inden for deres fagområde.
Nærmere regler herfor  

 kan fastsættes af biblioteksskolerådet.
 § 36.  Regler om ansættelse af lærere fastsættes af  

 kulturministeren efter indstilling fra biblioteksskolerådet.
Biblioteket § 37.  Danmarks Biblioteksskoles bibliotek skal tjene  

 til støtte for skolens formål, jfr. § 1. Det er et offentligt bibliotek og  

 statens hovedfagbibliotek for den biblioteksfaglige litteratur.
Studie- og eksamensordninger § 38.  Undervisning og eksamen finder sted på grundlag  

 af studie- og eksamensordninger, der fastsættes af kulturministeren.
Undervisning uden for Danmarks  

 Biblioteksskole § 39.  Såfremt forholdene måtte gøre det nødvendigt,  

 kan undervisningen af enkelte grupper af studerende henlægges til  

 institutioner uden for biblioteksskolen.
Kurser kan gennemføres på  

 biblioteker eller andre egnede steder, f.eks. som opholdskurser.
Rektor  

 træffer i så tilfælde de nødvendige foranstaltninger til undervisningens  

 gennemførelse.
Samarbejdsudvalg § 40.  For såvidt angår arbejds- og personaleforhold  

 m.v. for de ved biblioteksskolen ansatte medarbejdere skal de kollegiale  

 organers, rektors og administrationens ledelse ske under iagttagelse af de  

 til enhver tid gældende regler for samarbejde og samarbejdsudvalg i statens  

 institutioner.
 Stk. 2.  De i stk. 1 indeholdte bestemmelser bevirker  

 ikke nogen indskrænkning af den kompetence, som i medfør af loven om Danmarks  

 Biblioteksskole og denne bekendtgørelse er tillagt biblioteksskolens styrende  

 organer.
Almindelige bestemmelser § 41.  Enhver studerende ved Danmarks Biblioteksskole  

 har pligt til at efterkomme de bestemmelser, som af rektor udstedes med  

 hensyn til ro og orden for biblioteksskolens område.
Stk. 2.  Forsømmelse heraf kan pådrage vedkommende en  

 advarsel af rektor.
Såfremt denne advarsel viser sig virkningsløs, kan den  

 studerende med biblioteksskolerådets samtykke udelukkes fra skolen.
Regler om valg og overgangsbestemmelser § 42.  Regler om valg til biblioteksskoleråd og  

 studienævn fastsættes af kulturministeren.
 Stk. 2.  Valg til biblioteksskoleråd og studienævn  

 finder sted i november måned, således at funktionsperioden begynder 1.  

 januar.
 § 43.  De første ordinære valg til  

 biblioteksskolerådet finder sted i november/december 1985.
 Stk. 2.  De valgte undervisningsledere deltager i  

 biblioteksskolerådet uden stemmeret fra 1. jauar 1986, indtil den ansatte  

 undervisningsleder tiltræder sin stilling og dermed bliver medlem af  

 biblioteksskolerådet uden stemmeret.
 Stk. 3.  Den valgte afdelingsleder deltager i  

 biblioteksskolerådet uden stemmeret fra 1. januar 1986, indtil den ansatte  

 afdelingsleder tiltræder sin stilling og dermed bliver medlem af  

 biblioteksskolerådet uden stemmeret.
§ 44.  I perioden, hvor de 2 nuværende uddannelser til  

 bibliotekar ved henholdsvis folkebibliotekerne og forskningsbibliotekerne  

 afvikles, etableres som en overgangsordning for perioden 1. januar 1986 30.  

 juni 1988 et fælles studienævn for de 2 nuværende uddannelser og den nye  

 grunduddannelse.
Studienævnet består af 8 repræsentanter for lærerne og 8  

 repræsentanter for de studerende, således at uddannelsen på sektion I er  

 repræsenteret af 1 studerende pr. årgang, sektion II er repræsenteret af 1  

 studerende pr. årgang og den nye grunduddannelse er repræsenteret af 2  

 studerende pr. årgang.
De valgte undervisningsledere deltager i studienævnets  

 møder uden stemmeret fra 1. januar 1986, indtil den ansatte  

 undervisningsleder tiltræder sin stilling.
Stk. 2.  Ved Ålborgafdelingen etableres et fælles  

 studienævn for den nuværende uddannelse til bibliotekar ved  

 folkebibliotekerne og den nye grunduddannelse, som består af 4 repræsentanter  

 for lærerne og 4 repræsentanter for de studerende, således at hver  

 studieretning er repræsenteret af 1 studerende pr. årgang.
Den valgte  

 afdelingsleder deltager i studienævnets møder uden stemmeret fra 1. januar  

 1986, indtil den ansatte afdelingsleder tiltræder sin stilling.
 Stk. 3.  De første ordinære valg til studienævn finder  

 sted i november/december 1985.
 § 45.  Den valgte undervisningsleder for sektion I og  

 den valgte undervisningsleder for sektion II fungerer fortsat efter reglerne  

 i bekendtgørelse af 10. december 1976 og varetager den  

 pædagogisk-administrativ ledelse af den nye grunduddannelse, indtil den  

 ansatte undervisningsleder tiltræder sin stilling, jfr. dog §§ 43 og 44 om  

 deres status i biblioteksskolerådet og studienævnet.
 Stk. 2.  Den nuværende valgte afdelingsleder ved  

 Ålborgafdelingen fungerer fortsat efter reglerne i bekendtgørelse af 10.  

 december 1976 og varetager den pædagogisk-administrative ledelse af den nye  

 grunduddannelse, indtil den ansatte afdelingsleder tiltræder sin stilling,  

 jfr. dog §§ 43 og 44 om hans status i biblioteksskolerådet og studienævnet.
 § 46.  Reglerne om kontaktudvalg i bekendtgørelsen af  

 10. december 1976 er fortsat gældende, indtil kulturministeren har nedsat det  

 i § 33 omhandlede uddannelsesråd.
 § 47.  Mandaterne i det nuværende biblioteksskoleråd,  

 skoleråd, afdelingsråd og studienævn forbliver i kraft indtil nyvalg har  

 fundet sted.
 § 48.  Bekendtgørelse nr. 590 af 10. december 1976 om  

 Danmarks Biblioteksskole ophæves.
