Ankestyrelsens principafgørelse O-93-94 om modregning - beregningsgrundlag - løbende erhvervsevnetabserstatning - regulering af hidtidig indtægt Resume:
Den hidtidige arbejdsindtægt skulle fastsættes til den af Arbejds skadestyrelsen fastsatte årsløn, jf. § 41 i lov om forsikring mod følger af arbejdsskade.
Ankestyrelsen fandt tillige, at den hidtidige indtægt skulle reguleres årligt efter samme principper som i § 42 i samme lov og ikke efter den tidligere kontanthjælpsberegning.
 Ankestyrelsen fandt, at revalideringsbestemmelserne ikke indeholdtregler om opgørelsesgrundlag og perioder, der svarede til den op gørelsesmetode kommunen henviste til (seneste måneds indtægt, henholdsvis gennemsnittet af de seneste 3 måneder).
 Ankestyrelsen fandt endvidere, at der hverken i revaliderings bestemmelserne eller i forarbejderne til disse var begrænsninger i forhold til en anvendelse af Arbejdsskadestyrelsens årslønopgørelse.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 43, stk. 5 Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 40 Sagsfremstilling:
 En revalidend, der modtog en løbende erhvervsevnetabserstatning, fik af kommunen fastsat sin hidtidige indtægt til 133.530 kr.
 Beregningen blev foretaget på baggrund af revalidendens lønsedler de sidste 3 måneder inden overgangen til bruttorevalideringsydelsen.
 Af lønsedlerne fremgik det, at lønnen blev fastsat på baggrund af bl.a. grundløn, week-end tillæg, aften-/nattillæg, udbetaling fra afspadserings- og ferieregnskab baseret på tjenesteforholdene i op til 4 måneder bagud i forhold til den enkelte lønseddel.
Ankenævnet ændrede kommunens afgørelse og fastsatte den hidtidige indtægt til 161.500 kr.
Nævnet lagde ved afgørelsen vægt på, at revalidendens årsindtægt ifølge Arbejdsskadestyrelsen var opgjort til 161.500 kr. og af skattevæsenet til 164.333 kr.
 Nævnet fandt efter en samlet vurdering af sagens økonomiske op lysninger, at det af kommunen anvendte beregningsgrundlag ikke med tilstrækkelig sikkerhed var udtryk for den hidtidige arbejdsindtægt.
 Da størrelsen af den løbende ydelse efter arbejdsskadeforsikringslovens bestemmelser var beregnet på baggrund af en af Arbejds skadestyrelsen fastsat hidtidig indtægt, fandt nævnet efter en konkret vurdering, at samme årsindtægt skulle anvendes som grundlag for vurderingen af, i hvilket omfang der eventuelt skulle foretages modregning af erhvervsevnetabserstatningen.
 Kommunen ankede sagen til Ankestyrelsen og anførte bl.a., at der ikke af bistandslovens § 43, herunder tilhørende bekendtgørelse og vejledning, kunne udledes efter hvilke principper den tidligere arbejdsindtægt skulle opgøres.
 Kommunen anførte videre, at det ville være naturligt som udgangspunkt at anvende de samme principper som var bestemt ved dagældende kontanthjælpsberegning, nemlig seneste måneds indtægt/respektiv seneste 3 måneders indtægt inden den sociale begivenhed.
 Sagen blev behandlet i principielt møde med henblik på afklaring af, hvordan "hidtidig indtægt" i bekendtgørelsens § 11 skulle beregnes.
 Afgørelse:
 Ankestyrelsen tiltrådte nævnets afgørelse om fastsættelse af den hidtidige arbejdsindtægt på grundlag af Arbejdsskadestyrelsens årslønfastsættelse, jf. § 41 i lov om forsikring mod følger af arbejdsskade.
 Ankestyrelsen fandt tillige, at reguleringen af ovennævnte indtægt  i stedet for den af kommunen foretagne regulering - skulle ske efter samme principper som erhvervsevnetabserstatningen, d.v.s. efter ovennævnte § 41 og § 42 i samme lov.
 Ankestyrelsen lagde ved afgørelsen vægt på, at der ikke i § 11, stk. 1 i Socialministeriets bekendtgørelse nr. 517 af 2. juli 1990 om den faste bruttorevalideringsydelse m.v. var indeholdt bestemmelser om opgørelsesgrundlag og perioder svarende til den opgørelsesmåde, kommunen henviste til (seneste måneds indtægt, henholdsvis gennemsnittet af seneste 3 måneder).
 Ankestyrelsen lagde desuden vægt på, at der ifølge oplysninger fra Socialministeriet hverken i forarbejder eller forudsætninger for ovennævnte § 11, stk. 1 i bekendtgørelsen var begrænsninger i forhold til anvendelse af Arbejdsskadestyrelsens årslønsopgørelse som svarende til hidtidig arbejdsindtægt, herunder reguleringen af denne.
