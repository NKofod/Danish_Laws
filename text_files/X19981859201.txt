Ligningsrådet kunne ikke give tilladelse til et principskifte fra  

 fordeling af skatter efter sambeskatningsvilkår 2.5.2 til fordeling efter  

 sambeskatningsvilkår 2.5.3. Det ene af to datterselskaber, der indgik i  

 sambeskatningen, var under konkursbehandling.
En tilladelse til principskifte  

 ville medføre, at der ikke skulle ske betaling til det konkursramte selskab,  

 svarende til den opnåede skattebesparelse.
Ligningsrådet udtalte, at der ikke  

 kunne forventes tilladelse til principskifte alene med henblik på ophør.
 Et advokatfirma påklagede den kommunale ligningsmyndigheds afslag på  

 ansøgning om skifte af princip fra fordeling af skatter efter  

 sambeskatningsvilkår 2.5.2 til fordeling efter sambeskatningsvilkår 2.5.3.
 Det fremgik af sagen, at M havde været sambeskattet med D2 siden  

 skatteåret 1989/90. Selskaberne havde under sambeskatningen anvendt vilkår  

 2.5.2 ved fordeling af pålignede skatter under sambeskatningen.
 Anmodningen om principskifte, der var dateret den 18/3 1996, vedrørte  

 skatteåret 1996/97 og omfattede moderselskabet M og datterselskaberne D1 og  

 D2. Det ene datterselskab D2 var under konkurs efter dekret afsagt den 27/2  

 1996.
 Der var for skatteåret 1996/97 ligeledes ansøgt og givet tilladelse til  

 sambeskatning mellem M og D1.
 D1 havde for det pågældende skatteår en skattepligtig indkomst i  

 størrelsesorden kr. 500.000. Selskabet D2 under konkurs havde et underskud af  

 nogenlunde samme størrelse.
 Selskabet D1 havde således via sambeskatningen udnyttet det skattemæssige  

 underskud i D2, og skulle derfor ifølge sambeskatningsvilkår 2.5.2 betale  

 skatteværdien af dette underskud til det konkursramte selskab D2.
 Det fremgår af vilkår 2.5.2, at selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet, skal  

 refundere disse andre selskaber et beløb svarende til den opnåede  

 skattebesparelse.
 Hvis der blev givet tilladelse til principskifte, skulle der ikke ske  

 betaling til det konkursramte selskab.
 Afslaget fra den kommunale ligningsmyndighed var bl.a. begrundet med, at  

 det underskudsgivende datterselskab, D2, var under konkursbehandling.
 I klagen over afslaget var det bl.a. fremhævet, at selskaberne grundet  

 konkursen i D1 ikke havde nogen forretningsmæssig interesse i at give dette  

 selskab et skattefrit tilskud.
 Ligningsrådet fandt, at der ved behandling af ansøgninger om principskifte  

 efter sambeskatningsvilkår 2.5 kan og bør tages hensyn til, om ændringen  

 søges med henblik på fortsat virksomhed eller med henblik på ophør, idet  

 principskifte alene med henblik på ophør ikke kan forventes tilladt.
 På denne baggrund tiltrådte Ligningsrådet, den kommunale  

 ligningsmyndigheds afslag.
