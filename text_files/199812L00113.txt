Fremsat den 2. december 1998 af  

 socialministeren (Karen Jespersen) Forslag til Lov om ændring af lov om social pension  

 og lov om børnetilskud og forskudsvis udbetaling af  

 børnebidrag (Ændrede udbetalingsregler, ligestilling af  

 samlevende med gifte m.v.) § 1 I lov om social pension, jf. lovbekendtgørelse nr. 22 af 14. januar  

 1998, foretages følgende ændringer:
 1. I § 29, stk. 1, 1. pkt., indsættes efter  

»ægtefælles«: »eller samlevers «.
 2. I §29, stk. 1, 3. pkt., ændres »ægtefæller« til: »ægtefæller eller samlevende«.
 3. I § 29, stk. 2, 1. pkt., indsættes efter  

»gift«: »eller samlevende  

« og efter »ægtefællens«: »eller samleverens «.
 4. I § 29, stk. 2, 2. pkt., indsættes efter  

»ægtefællens«: »eller samleverens«.
 5. I § 31, stk. 2, indsættes efter »ægtefælle«: »eller samlever «.
 6. I § 31, stk. 3, indsættes efter »gifte«: »og samlevende  

«.
 7. § 32 affattes således:
» Stk. 2. For meget udbetalt pension eller boligstøtte  

 kan fratrækkes pensionen.«.
 8. I § 33, stk.1, ændres »forud« til:  

»bagud«.
 9. I § 41, stk. 2, 1. pkt., indsættes efter  

»pensionisten«: », dennes ægtefælle eller samlever«.
 10. § 47, stk. 2, ophæves.
 Stk. 3 bliver herefter stk. 2.
 11. I § 49, stk. 1, nr. 4, indsættes efter  

»gifte«: »og samlevende  

«.
 12. I § 49, stk. 1, nr. 5, indsættes efter  

»gifte«: »og samlevende  

«.
 13. § 49, stk. 2, affattes således:
» 14. I § 72 c, stk. 1, ændres »31,8 pct.« to steder til: »32,2 pct. «.
 15. I § 72 c indsættes efter stk. 1, som nyt  

 stykke:
» Stk. 2 bliver herefter stk. 3.
§ 2 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret senest ved lov nr. 1109 af 29. december 1997, foretages  

 følgende ændringer:
 1. I § 2 indsættes som stk. 2:
» 2. I § 22 a, stk. 1, ændres »2 måneder« til: »en  

 måned «.
§ 3 Stk. 1. Loven træder i kraft den 1. januar 1999, jf. dog  

 stk. 2 og 3.
 Stk. 2. § 29, § 31 og § 49 i lov om social  

 pension, som affattet ved denne lovs § 1, nr. 1-6 og nr. 11-12,  

 træder i kraft den 1. marts 1999.
 Stk. 3. Socialministeren fastsætter tidspunkt for  

 ikrafttræden af § 1, nr. 8.
 Stk. 4. § 29, § 31 og § 49 i lov om social  

 pension, som affattet ved denne lovs § 1, nr. 1-6 og nr. 11-12,  

 får ikke virkning for personer, der lever i et samlivsforhold, hvor den  

 ene eller begge modtager social pension før den 1. marts 1999, med  

 mindre de indleder et nyt samlivsforhold efter 1. marts 1999.
 Stk. 5. § 32 i lov om social pension, som affattet ved  

 denne lovs § 1, nr. 7, finder anvendelse for udbetaling af pension  

 tilkendt efter lovens ikrafttræden.
 Stk. 6. § 33, stk. 1, som affattet ved denne lovs  

 § 1, nr. 8, finder anvendelse for personer, der opnår ret til  

 social pension efter lovens ikrafttræden, jf. stk. 3.
Stk. 7. Personer, som opnår ret til social pension efter  

 lovens ikrafttræden, jf. stk. 3, og som forud har modtaget  

 forudbetalt løn eller en forudbetalt offentlig  

 forsørgelsesydelse, udbetales en ekstra måneds pension for den  

 første måned for hvilken, der udbetales pension.
Den ekstra  

 måneds pension udbetales forud.
Bemærkninger til lovforslaget Almindelige bemærkninger I.
Lov om social pension Som led i aftalen om finansloven for 1999 mellem  

 Regeringen og Venstre, Det Konservative Folkeparti, CentrumDemokraterne og  

 Kristeligt Folkeparti foreslås følgende ændringer i lov om  

 social pension:
Samlevende og gifte ligestilles ved indtægtsregulering af  

 pensionstillæg og personligt tillæg Ved efterbetaling af tilkendt førtidspension fratrækkes evt.  

 udbetalt kontanthjælp, sygedagpenge eller  

 arbejdsløshedsdagpenge Den sociale pension skal for fremtidens pensionister udbetales bagud De særlige regler for udbetaling af skattekompenserende tillæg  

 til pensionister ophæves gradvist.
De enkelte forslag 1. Ligestilling af samlevende og gifte ved indtægtsregulering af  

 pensionstillæg og personligt tillæg Efter de gældende regler opgøres  

 indtægtsgrundlaget for pensionstillæg og personligt tillæg  

 til folke- og førtidspensionister på grundlag af pensionistens  

 egne og en evt. ægtefælles samlede indtægter.
En evt.  

 samlevers indtægter indgår ikke i indtægtsgrundlaget.
Det foreslås, at samlevende ligestilles med  

 ægtefæller, således at førtids- og  

 folkepensionisters pensionstillæg og personlige tillæg  

 indtægtsreguleres også på grundlag af en evt. samlevers  

 indtægter.
Dermed sikres en højere grad af ligestilling mellem  

 ægtefæller og samlevende.
Ved samlevende forstås personer, der lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse.  

 Det er endvidere en betingelse, at samlivet kan sidestilles med  

 ægteskab eller registreret partnerskab.
Der henvises til lov om social  

 pension § 49, stk. 2, som er foreslået præciseret ved  

 denne lovs § 1, nr. 13, om hvornår en pensionist kan betragtes som  

 enlig.
 Bekendtgørelse om social pension vil som  

 følge af forslaget blive ændret - bl.a. i reglerne om  

 opgørelse af forsørgelsesgrundlaget og varmetillæg.
2. Regler om efterbetaling ved tilkendelse af førtidspension Efter de gældende regler indgår udbetalte  

 syge- og arbejdsløshedsdagpenge i indtægtsgrundlaget for  

 beregning af pension i tilfælde, hvor der er ret til efterbetaling i  

 forbindelse med tilkendelse af førtidspension.
Dette medfører  

 dobbeltforsørgelse i et vist omfang.
I forhold til udbetalt kontanthjælp er der en  

 ulovbestemt adgang til at foretage fratræk i tilfælde, hvor der  

 efterfølgende tilkendes pension for samme periode.
Personer, der  

 tilkendes førtidspension, har typisk modtaget kontanthjælp eller  

 sygedagpenge forud for tilkendelsen.
Det foreslås, at udbetalte sygedagpenge og  

 arbejdsløshedsdagpenge fratrækkes i en eventuel efterbetaling i  

 forbindelse med tilkendelse af førtidspension.
I sammenhæng  

 hermed foreslås det også i loven tydeliggjort, at  

 kontanthjælp tilsvarende fratrækkes i den sociale pension.
3. Ændrede udbetalingsregler Social pension udbetales i dag forud.
Det foreslås,  

 at nytilkendte sociale pensioner fremover udbetales bagud.
Begrundelsen for forslaget er bl.a., at de fleste  

 lønudbetalinger og offentlige forsørgelseydelser udbetales  

 bagud.
Da pensioner er forudbetalt får disse personer i dag på  

 tidspunktet for overgang til social pension samlet en dobbeltindkomst.
 Forslaget medfører ikke, at den samlede sum, der  

 over tid i alt udbetales til pensionisten, bliver ændret.
 Nuværende førtidspensionister, der  

 overgår til folkepension, vil efter forslaget fortsat modtage  

 forudbetalt social pension.
4. Ændrede regler for udbetaling af tillæg til pensionister  

 (kommuneskattetillæg) Efter gældende regler udbetales et tillæg til  

 pensionister bosiddende i kommuner, hvor den samlede kommune-, amts- og  

 kirkeskatteprocent overstiger 31,8 pct.
Denne grænse reguleres ikke,  

 hvilket har medført, at der nu udbetales tillæg til pensionister  

 i langt de fleste kommuner.
 Det foreslås derfor, at grænsen for  

 tillæg fra 1. januar 1999 forhøjes til 32,2 pct. og herefter  

 årligt forhøjes med 0,4 procentpoint.
II.
Lov om børnetilskud og forskudsvis udbetaling af  

 børnebidrag I lov om børnetilskud og forskudsvis udbetaling af  

 børnebidrag foreslås i lighed med forslag til ændring af  

 lov om social pension en præcisering af afgrænsningen af, om en  

 person kan betragtes som enlig.
 Det foreslås endvidere, at den særlige  

 svarfrist på 2 måneder, der i loven er fastsat med hensyn til  

 særlig bekræftelse af status som enlig, af administrative grunde  

 nedsættes til en frist på en måned.
Administrative konsekvenser for det offentlige Lov om social pension Med det samlede lovforslag vil der følge en  

 række administrative og tekniske justeringer og omlægninger af  

 bl.a. edb-systemer.
Dette skønnes i en overgangsperiode at  

 medføre administrativt merarbejde for kommunerne.
Lov om børnetilskud og forskudsvis udbetaling af  

 børnebidrag Med forslaget om en nedsættelse af svarfristen  

 undgås et forventeligt alternativ i form af, at der skal udsendes  

 anbefalede breve til alle, svarende til en merudgift på 2,3 mill.  

 kr.
Økonomiske konsekvenser for det offentlige Lov om social pension Ligestilling af samlevende og gifte ved indtægtsregulering af  

 pensionstillæg og personligt tillæg Forslaget om at ligestille samlevende med gifte  

 pensionister i forhold til indtægtsreguleringen af pensionstillæg  

 og personlige tillæg - herunder varmetillæg - medfører  

 mindreudgifter på ca. 3,5 mill. kr. i 1999, 14 mill. kr. i 2000, 25  

 mill. kr. i 2001 og 36 mill. kr. i 2002. Mindreudgiften bliver større  

 med årene, fordi nuværende pensionister, som er samlevende, ikke  

 berøres af forslaget.
Regler om efterbetaling ved tilkendelse af førtidspension Forslaget om at fratrække udbetalte sygedagpenge,  

 arbejdsløshedsdagpenge eller kontanthjælp i efterbetalingen af  

 pension ved tilkendelse af førtidspension skønnes at give  

 mindreudgifter på årligt ca. 110 mill. kr. i 1999 og årene  

 derefter.
Ændrede udbetalingsregler Forslaget om at ændre udbetalingsreglerne for social  

 pension, så pension fremover bliver udbetalt bagud, skønnes at  

 medføre årlige mindreudgifter på ca. 230 mill. kr. i  

 årene 1999 og fremefter.
Når ordningen er fuldt  

 gennemført, og alle pensionister får udbetalt pension bagud, vil  

 forslaget være udgiftsneutralt.
Ændrede regler for udbetaling af tillæg til pensionister  

 (kommuneskattetillæg) Forslaget om at forhøje grænsen for det  

 særlige tillæg til pensionister bosiddende i kommuner med  

 høje skatteprocenter med 0,4 procentpoint i 1999 skønnes at  

 medføre mindreudgifter på ca. 175 mill. kr. i 1999.  

 Provenuvirkningen i de kommende år afhænger af udviklingen i den  

 samlede kommune-, amts- og kirkeskat.
Lov om børnetilskud og forskudsvis udbetaling af  

 børnebidrag Forslaget skønnes ikke at medføre  

 økonomiske ændringer og vurderes ikke at medføre  

 ændringer i det økonomiske mellemværende mellem stat og  

 kommuner.
 Lovforslaget skal forhandles med de kommunale parter.
Erhvervsmæssige og miljømæssige  

 konsekvenser Lovforslaget forventes ikke at medføre  

 erhvervsmæssige eller miljømæssige konsekvenser.
 Lovforslaget indebærer ikke administrative  

 konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja, angiv omfang) Økonomiske konsekvenser for stat, kommuner og amtskommuner Ca. 520 mill. kr. årligt - Administrative konsekvenser for stat, kommuner og  

 amtskommuner Ja i en overgangsperiode Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 2 Samlevende foreslås ligestillet med gifte i relation  

 til opgørelse af indtægtsgrundlaget for beregning af  

 pensionstillæg og personligt tillæg.
Indtægtsgrundlaget  

 foreslås således at skulle opgøres på baggrund af  

 pensionistens egne samt en evt. ægtefælles eller samlevers  

 indtægter.
Der henvises til pkt. 1. i de almindelige  

 bemærkninger, for så vidt angår hvad der nærmere  

 forstås ved samlevende.
Til nr. 3 og 4 Som følge af, at samlevende foreslås  

 ligestillet med gifte i relation til opgørelse af  

 indtægtsgrundlaget for beregning af pensionstillæg og personligt  

 tillæg, foreslås den særlige regel i pensionslovens  

 § 29, stk. 2, om opgørelse af indtægtsgrundlaget ved  

 beregning af pensionstillæg til pensionister, der er gift med en  

 person, som ikke modtager social pension, at skulle gælde også  

 for samlevende.
Til nr. 5 og 6 Forslagene er en følge af forslaget om, at  

 samlevende ligestilles med gifte i relation til indtægtsregulering af  

 pensionstillæg og personligt tillæg.
De regler, der gælder  

 for nedsættelse af pensionstillæg og personligt tillæg for  

 gifte, foreslås således også anvendt for samlevende.
Til nr. 7 og 10 Det foreslås, at udbetalte sygedagpenge efter lov om  

 dagpenge ved sygdom eller fødsel, arbejdsløshedsdagpenge efter  

 lov om arbejdsløshedsforsikring m.v. samt kontanthjælp efter lov  

 om aktiv socialpolitik fratrækkes i de tilfælde, hvor  

 førtidspension tilkendt efter § 14 medfører efterbetaling  

 af pension for den samme periode, som de nævnte ydelser er blevet  

 udbetalt.
Efter § 33, stk. 2, udbetales pensionen med  

 virkning fra den 1. i måneden efter, at der er truffet afgørelse  

 om pension, dog senest med virkning fra den 1. i måneden efter, at der  

 er forløbet 3 måneder fra behandlingen af  

 førtidspensionssagen er påbegyndt.
Træffes  

 afgørelsen efter, at der er forløbet 3 måneder fra sagens  

 påbegyndelse, vil der således skulle ske efterbetaling af  

 pensionen.
Ved udbetaling af syge- og arbejdsløshedsdagpenge  

 for en periode, hvor der efterfølgende opnås ret til pension,  

 indgår de udbetalte dagpenge efter de gældende regler i  

 indtægtsgrundlaget for beregningen af pensionen.
Pensionisten  

 opnår hermed i et vist omfang dobbeltforsørgelse.
 Med dette forslag sikres det, at dobbeltforsørgelse  

 ikke sker, når der efterbetales førtidspension for en periode,  

 hvori der også er modtaget dagpenge m.v.
Der er i dag en ulovbestemt adgang til i efterbetaling af  

 pension at fratrække allerede udbetalte ydelser, der medfører  

 dobbeltforsørgelse; det vil sige ydelser, der har til formål at  

 dække samme behov i en given periode.
Dette har fx været  

 tilfældet i situationer, hvor der er udbetalt kontanthjælp, og  

 der efterfølgende tilkendes pension for samme periode.
I  

 sammenhæng med forslaget om, at syge- og arbejdsløshedsdagpenge  

 skal fratrækkes i pension, der efterbetales, foreslås det  

 også tydeliggjort, at kontanthjælp tilsvarende skal  

 fratrækkes.
 Efter forslaget vil der kunne fratrækkes for  

 udbetalte syge- og arbejdsløshedsdagpenge samt kontanthjælp i  

 alle pensionens bestanddele for pension tilkendt efter § 14.
 Der kan i den enkelte måneds pensionsudbetaling ikke  

 fratrækkes mere end den i samme måned udbetalte ydelse i form af  

 syge- og arbejdsløshedsdagpenge eller kontanthjælp.
 Det foreslås samtidig, at den gældende  

 bestemmelse i pensionslovens § 47, stk. 2, om modregning af krav  

 på for meget udbetalt pension og boligstøtte overflyttes som en  

 bestemmelse i lovens § 32. Forslaget er alene af redaktionel  

 karakter.
Til nr. 8 Efter § 33 i lov om social pension udbetales  

 pensionen månedsvis forud fra den 1. i måneden efter, at der er  

 ansøgt om pension, og lovens betingelser er opfyldt.
Da de fleste  

 lønudbetalinger og offentlige ydelser, herunder efterløn,  

 udbetales bagud, vil personer ved overgang til social pension oftest få  

 udbetalt en dobbeltindkomst for den samme periode.
 Det foreslås derfor, at social pension og  

 invaliditetsydelse samt tillæg efter pensionsloven udbetales bagud til  

 personer, der opnår ret til social pension eller invaliditetsydelse  

 efter bestemmelsens ikrafttræden.
Personer, som ved bestemmelsens ikrafttræden  

 modtager forudbetalt social pension, og som opnår ret til ny eller  

 ændret social pension, fortsætter med at få pensionen  

 udbetalt forud.
En førtidspensionist, der før bestemmelsens  

 ikrafttræden modtager forudbetalt social pension, vil ved overgang til  

 folkepension derfor også fortsætte med at få social pension  

 udbetalt forud.
 For personer, som i dag modtager forudbetalt løn  

 eller offentlige forsørgelsesydelser foreslås, at der ved  

 overgang til socialpension udbetales en ekstra måneds pension, der  

 udbetales forud.
 Der henvises til bemærkningerne til § 3,  

 stk. 7.
Til nr. 9 Det foreslås præciseret, at pensionisten,  

 dennes evt. ægtefælle eller samlevende har pligt til at give  

 kommunalbestyrelsen de oplysninger, der er nødvendige for beregning af  

 pension.
Forslaget er endvidere en følge af forslaget om ligestilling  

 af samlevende og gifte i relation til opgørelse af  

 indtægtsgrundlaget for beregning af pensionstillæg og personligt  

 tillæg.
Til nr. 11 og 12 Forslagene er en følge af, at samlevende  

 foreslås ligestillet med gifte i relation til  

 indtægtsreguleringen af pensionstillæg og personligt  

 tillæg.
De fradragsbeløb, der anvendes ved beregningen for  

 gifte, foreslås således at skulle gælde også for  

 samlevende.
Til nr. 13 Det foreslås præciseret, at en pensionist, der  

 er gift eller registreret - men ikke samlevende med sin ægtefælle  

 eller registrerede partner - i relation til udbetaling af  

 pensionstillæg efter lov om social pension §§ 12 og 13 heller ikke  

 kan betragtes som enlig, når pågældende lever i et  

 ægteskabslignende forhold med en anden person end  

 ægtefællen eller den registrerede partner.
Det afgørende er således ikke, om de to  

 samlevende parter formelt ville kunne indgå nyt ægteskab, men om  

 der er tale om et samlivsforhold, der kan sidestilles med ægteskab  

 eller registreret partnerskab, og hvor parterne gennem kontante bidrag,  

 arbejde i hjemmet eller på anden måde bidrager til den  

 fælles husførelse.
Hvis de pågældende parter efter  

 dansk ret generelt for fremtiden er udelukket fra at kunne indgå  

 ægteskab efter lov om ægteskabs indgåelse og  

 opløsning eller at lade partnerskab registrere efter lov om  

 registreret partnerskab, er der ikke tale om et forhold, der kan sidestilles  

 med ægteskab eller registreret partnerskab.
Til nr. 14 og 15 Efter den nugældende § 72 c udbetales et  

 tillæg til pensionister bosiddende i kommuner, hvor den samlede  

 kommune-, amts- og kirkeskatteprocent overstiger 31,8 pct.
Efter den  

 gældende regel reguleres denne grænse ikke.
 Det foreslås, at grænsen for  

 skatteprocenterne, der betinger udbetaling af tillæg, 31,8 pct.,og den  

 tilsvarende grænse for afrunding af skatteprocenterne, 31,8 pct.,  

 forhøjes til 32,2 pct. den 1. januar 1999 og herefter årligt med  

 0,4 procentpoint.
Til § 2 Til nr. 1 Det foreslås præciseret, at en person, der er  

 gift eller registreret - men ikke samlevende med sin ægtefælle  

 eller registrerede partner - i relation til ordinært  

 børnetilskud efter § 2, stk. 1, nr. 1-3, i lov om  

 børnetilskud og forskudsvis udbetaling af børnebidrag - ikke  

 kan betragtes som enlig, når pågældende lever i et  

 ægteskabslignende forhold med en anden person end  

 ægtefællen/den registrerede partner.
Det afgørende er således ikke, om de to  

 samlevende parter formelt ville kunne indgå nyt ægteskab, men om  

 der er tale om et samlivsforhold, der kan sidestilles med ægteskab  

 eller registreret partnerskab, og hvor parterne gennem kontante bidrag,  

 arbejde i hjemmet eller på anden måde bidrager til den  

 fælles husførelse.
Hvis de pågældende parter efter  

 dansk ret generelt for fremtiden er udelukket fra at kunne indgå  

 ægteskab efter lov om ægteskabs indgåelse og  

 opløsning eller at lade partnerskab registrere efter lov om  

 registreret partnerskab, er der ikke tale om et forhold, der kan sidestilles  

 med ægteskab eller registreret partnerskab.
Til nr. 2 Det foreslås, at den fastsatte svarfrist på 2  

 måneder til særlig bekræftelse af status som enlig,  

 nedsættes til en frist på en måned.
 Administrationen af bestemmelsen, der trådte i kraft  

 den 1. januar 1998, og sigtede til en bedre kontrol med hensyn til status som  

 enlig, har været forbundet med betydelige vanskeligheder.
Kontrollen gennemførtes første gang januar  

 1998. Modtagere af ordinært og ekstra børnetilskud skulle med  

 udsendelse af anbefalet brev i januar måned og inden for en frist  

 på to måneder bekræfte, at de var enlige, som betingelse  

 for fortsat at kunne modtage ydelsen.
Såvel formkravet om det  

 anbefalede brev som svarfristen på de 2 måneder har givet  

 anledning til administrative vanskeligheder.
 Udsendelsen af brevet i anbefalet form og den lange  

 svarfrist på 2 måneder var indsat for særligt at sikre  

 ydelsesmodtagerens retssikkerhed, idet ydelsen kunne standses, hvis ikke  

 tilskudsmodtageren tilbagesendte erklæring om fortsat at være  

 reelt enlig.
Udsendelse af anbefalede breve i så stort et antal  

 har voldt en del problemer for kommunerne bl.a. med hensyn til at skulle  

 påtage sig praktiske opgaver, som ellers henhører under  

 postvæsenet, i forbindelse med postforsendelsen.
Hertil har udsendelsen  

 af de anbefalede breve betydet utilfredshed hos tilskudsmodtagere, der i  

 mange tilfælde nødvendigvis måtte henvende sig på  

 posthuset.
 Disse problemer antages at ville kunne nedbringes  

 betragteligt, hvis der tidsmæssigt er mulighed for først at  

 udsende et almindeligt brev, brev 1, således at udsendelse i  

 januar af brev i anbefalet form, brev 2, først ville være  

 påkrævet i rykkertilfælde.
Det bemærkes, at anmodningen om bekræftelsen  

 ikke kan sidestilles med en afgørelse.
Der skal derfor udsendes  

brev 3 til modtageren med afgørelse om, at udbetaling af  

 tilskud ophører.
Udsendelse af brev 3 forudsættes så  

 betids, at modtager har mulighed for at reagere over for kommunen inden den  

 1. april, hvilket er fastslået ved afgørelser truffet af Den  

 sociale Ankestyrelse.
Muligheden for tidsmæssigt således at presse 3  

 breve ind i januar kvartal, hvor der er fastsat svarfrist på 2  

 måneder på det ene brev, har været drøftet med  

 Kommunernes Landsforening og Kommunedata.
Det vurderes på denne  

 baggrund ikke teknisk muligt at etablere et administrerbart system, så  

 det kan nås inden for den fastsatte tidsmæssige ramme.
Hvis der ikke gennemføres en lovændring,  

 må det i konsekvens heraf alternativt være nødvendigt at  

 udsende breve til samtlige ydelsesmodtagere som anbefalet.
Det vil betyde en  

 væsentlig fordyrelse i forhold til den hidtil forudsatte  

 administration.
Det har således været forudsat, at det fra og med  

 1999 er teknisk muligt at etablere et administrerbart system inden for den  

 tidsmæssige ramme.
Retssikkerheden er bevaret, uanset at den frist på 2  

 måneder, der er fastsat i § 22 a, stk. 1, i  

 børnetilskudsloven, nedsættes til 1 måned.
Med  

 fastholdelse af en udsendelse i januar måned vil tilskudsmodtageren  

 have tid frem til udgangen af marts måned til at reagere, evt. i form  

 af en fornyet ansøgning om børnetilskud.
Til § 3 Til stk. 1 Lovforslaget foreslås at træde i kraft den 1.  

 januar 1999.
Til stk. 2 § 29, § 31 og § 49 i lov om social pension,  

 som affattet ved denne lovs § 1, nr. 1-6 og 11-12, vedrørende  

 ligestilling af samlevende og gifte ved indtægtsregulering af  

 pensionstillæg og personligt tillæg, foreslås af hensyn til  

 administrative omlægninger at skulle træde i kraft den 1. marts  

 1999.
 Der henvises til bemærkninger til § 3,  

 stk. 4.
Til stk. 3 Det forventes, at § 33, stk. 1, i lov om social  

 pension, som affattet ved denne lovs § 1, nr. 8, vedrørende  

 betaling af social pension bagud, træder i kraft den 1. januar 1999. De  

 nødvendige ændringer af kommunernes edb-systemer vil muligvis  

 ikke kunne nå at blive ændret til udbetaling af pensionen for  

 februar måned 1999. Under hensyn hertil foreslås det, at  

 socialministeren får bemyndigelse til at fastsætte, hvornår  

 forslaget om udbetaling af social pension bagud skal træde i kraft.
 Der henvises til bemærkningerne til § 3,  

 stk. 6 og 7.
Til stk. 4 Forslaget om ligestilling af samlevende med gifte  

 foreslås at skulle omfatte de personer, som fra og med den 1. marts  

 1999 opnår ret til social pension.
Endvidere foreslås ændringen at omfatte  

 pensionister, som fra og med den 1. marts 1999 indleder et nyt  

 samlivsforhold.
Personer, der før den 1. marts 1999 har modtaget  

 pension, men som efter dette tidspunkt indleder nyt samlivsforhold, bliver  

 således omfattet af forslaget.
 Forslaget får dog ikke virkning for personer, der  

 lever i et samlivsforhold, hvor den ene eller begge modtager social pension  

 før den 1. marts 1999, medmindre de indleder et nyt samlivsforhold  

 efter den 1. marts 1999.
Til stk. 5 Det foreslås, at udbetalte syge- og  

 arbejdsløshedsdagpenge samt kontanthjælp fratrækkes i  

 efterbetaling af pension, hvis pensionen er tilkendt den 1. januar 1999 eller  

 senere.
For personer, der tilkendes pension før 1. januar 1999,  

 gælder de almindelige modregningsregler, og udbetalte syge- og  

 arbejdsløshedsdagpenge indgår for disse personer i  

 indtægtsgrundlaget for beregning af pension.
Til stk. 6 De ændrede udbetalingsregler i § 33,  

 stk. 1, i lov om social pension, som affattet ved denne lovs § 1,  

 nr. 8, får virkning for personer, som opnår ret til social  

 pension eller invaliditetsydelse efter ikrafttræden af bestemmelsen om  

 udbetaling af pension bagud.
Personer, der før bestemmelsens  

 ikrafttræden modtager forudbetalt pension, vil således fortsat  

 få pension udbetalt forud.
Det gælder også, hvis en  

 modtager af social pension opnår ret til en anden eller ændret  

 social pension.
 Der henvises til bemærkningerne til § 3,  

 stk. 3 og 7.
Til stk. 7 Det foreslås, at de forholdsvis få  

 persongrupper, der modtager forudbetalt løn eller offentlig ydelse,  

 får udbetalt to pensionsbeløb for samme måned ved overgang  

 til social pension.
Ved overgang til bagudbetalt social pension vil der for  

 disse personer kunne gå op til 2 måneder fra sidste udbetaling af  

 løn eller offentlig ydelse, til udbetaling af den sociale pension.
 Efter forslaget vil disse personer få forudbetalt en  

 måneds pension for den første måned for hvilken, der  

 udbetales pension, svarende til de gældende regler.
Bilag Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr. 22  

 af 14. januar 1998, foretages følgende ændringer:
 § 29.
Stk. 2. For en pensionist, der er gift med en person, som ikke  

 modtager social pension, ses der ved opgørelsen af  

 indtægtsgrundlaget for beregning af pensionstillæg bort fra  

 ægtefællens indtægter op til 10.000 kr., hvis disse  

 indtægter hidrører fra personligt arbejde, delpension,  

 kontanthjælp, sygedagpenge, arbejdsløshedsdagpenge,  

 efterløn, delefterløn eller overgangsydelse.
Overstiger  

 ægtefællens indtægter, jf. 1. pkt., herefter 135.000 kr.,  

 ses der bort fra indtægter, der overstiger dette beløb op til en  

 indtægt på 170.000 kr.
--- 1.
2. I §29, stk. 1, 3. pkt., ændres 3. I § 29, stk. 2, 1. pkt., indsættes efter 4. I § 29, stk. 2, 2. pkt., indsættes efter § 31.
 Stk. 2. Pensionstillæg nedsættes med 30 pct. af  

 indtægtsgrundlaget, jf. § 29, dog med 15 pct., hvis pensionistens  

 ægtefælle også har ret til pensionstillæg.
 Stk. 3. Personligt tillæg efter § 17, stk. 1  

 og 2, nedsættes med 1 pct. for hver 300 kr. for enlige og 600 kr. for  

 gifte i indtægtsgrundlaget efter § 29.
--- 5.
6. I § 31, stk. 3, indsættes efter § 32.
 7.
» Stk. 2.
 § 33.
 Stk. 2. Pension tilkendt efter §§ 14, 16 og 18 udbetales med  

 virkning fra den 1. i måneden efter, at der er truffet afgørelse  

 om pension, dog senest med virkning fra den 1. i måneden efter, at der  

 er forløbet 3 måneder, fra behandlingen af  

 førtidspensionssagen er påbegyndt eller der er ansøgt om  

 pension efter §§ 16 og 18. Pensionen, jf. 1. pkt., udbetales tidligst  

 fra den 1. i måneden efter at betingelserne for tilkendelse af pension  

 efter §§ 14, 16 og 18 er opfyldt.
 8.
 § 41.
 Stk. 2.
 9.
--- § 47.
 Stk. 2.
 10.
 Stk. 3.
 Stk. 3 bliver herefter  

 stk. 2.
 § 49.
 1)	Grundbeløb efter §§ 12 og 13 udgør 44.328 kr.  

 årlig.
 2)	Fradragsbeløb i den opgjorte indtægt for  

 grundbeløb efter § 27, stk. 5, og § 28, stk. 5,  

 udgør 106.700 kr. for enlige, 127.700 kr. for gifte.
 3)	Pensionstillæg efter §§ 12 og 13 udgør for enlige,  

 jf. stk. 2, 2. pkt., 19.476 kr. årlig og for andre 19.476 kr.  

 årlig.
 4)	Fradragsbeløb i den opgjorte indtægt for  

 pensionstillæg efter § 29, stk. 3, udgør 41.600 kr.  

 for enlige, 83.300 kr. for gifte.
 5)	Fradragsbeløb i den opgjorte indtægt for personligt  

 tillæg efter § 29, stk. 4, udgør 10.900 kr. for enlige  

 og 21.900 kr. for gifte.
 6)	Invaliditetsbeløb efter § 13, nr. 1 og 2, udgør  

 21.576 kr. årlig, dog 18.360 kr., hvis pensionistens  

 ægtefælle modtager førtidspension efter § 14,  

 stk. 1 eller 2, eller invaliditetsydelse.
 7)	Invaliditetsydelse efter § 18 udgør 21.684 kr.  

 årlig, dog 17.616 kr. årlig, hvis pensionistens  

 ægtefælle modtager førtidspension efter § 14,  

 stk. 1 eller 2, eller invaliditetsydelse.
 8)	Erhvervsudygtighedsbeløb efter § 13, nr. 1, udgør  

 29.772 kr. årlig, dog 21.540 kr., hvis pensionistens  

 ægtefælle modtager førtidspension efter § 14,  

 stk. 1.
 9)	Førtidsbeløb efter § 13, nr. 3, udgør  

 11.256 kr. årlig.
 10)	Bistandstillæg efter § 16, stk. 1, udgør  

 22.524 kr. årlig.
 11)	Plejetillæg efter § 16, stk. 2, udgør 44.940  

 kr. årlig.
 12)	Minimumsbeløb for udbetalt pension efter § 31,  

 stk. 4, udgør 1/40 af grundbeløbet.
11. I § 49, stk. 1, nr. 4, indsættes efter 12. I § 49, stk. 1, nr. 5, indsættes efter Stk. 2.
 13.
» --- § 72 c.
 14.
 15.
» Stk. 2.
 Stk. 2 bliver herefter stk. 3.
§ 2 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret senest ved lov nr. 1109 af 29. december 1997, foretages  

 følgende ændringer:
 § 2.
1)	når den, der alene har forældremyndigheden, eller som  

 har del i forældremyndigheden over et barn, er enlig  

 forsørger, 2)	når begge eller kun den ene af indehaverne af  

 forældremyndigheden er enlig, og barnet opholder sig lige meget hos  

 begge, medmindre barnet er tilmeldt folkeregistret hos den, der ikke er  

 enlig, 3)	når den ene ægtefælle er indsat i institutioner  

 under Kriminalforsorgen ud over 3 måneder, og den anden  

 ægtefælle er enlig, 4)	når begge et barns forældre modtager folkepension eller  

 førtidspension efter lov om social pension, eller 5)	når folkepension eller førtidspension til én  

 eller begge af to pensionsberettigede forældre ikke udbetales, fordi  

 § 46 i lov om social pension finder anvendelse.
 1.
» § 22 a.
 2.
