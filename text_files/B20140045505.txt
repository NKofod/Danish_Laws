Bekendtgørelse om ændring af bekendtgørelse om arbejdsmiljøfaglige uddannelser § 1 I bekendtgørelse nr. 1088 af 28. november 2011 om arbejdsmiljøfaglige uddannelser, som ændret ved bekendtgørelse nr. 406 af 1. maj 2012, foretages følgende ændringer:
 1. § 19 affattes således:
 »§ 19. Personer, der har gennemført en uddannelse eller aflagt en prøve efter denne bekendtgørelse, kan dokumentere dette ved uddannelsesbevis eller certifikat eller andet generelt bevis for gennemført uddannelse, hvis den pågældende uddannelse var en del af erhvervsuddannelsen på det tidspunkt, hvor denne blev gennemført.
Stk. 2. Certifikater eller uddannelsesbeviser kan foreligge i elektronisk form.« 2. § 21, stk. 1, affattes således:
»Stk. 1. Uddannelserne i denne bekendtgørelse gennemføres efter lovgivningen om arbejdsmarkedsuddannelser og om erhvervsuddannelser.« 3. I § 21 indsættes som stk. 3 og 4:
 »Stk. 3. Arbejdstilsynet kan godkende skoler og andre lignende institutioner, der ikke er godkendt som nævnt i stk. 4, til at forestå undervisningen i arbejde med svejsning og termisk skæring i metal samt slibning i tilknytning hertil, som omfattes af § 14. Skoler eller andre institutioner godkendt af Arbejdstilsynet efter denne bestemmelse kan ikke gennnemføre undervisningen efter stk. 1.
Stk. 4. Institutioner, som allerede er godkendt efter lov om arbejdsmarkedsuddannelser mv. eller lov om erhvervsuddannelser, til uddannelser, som omfatter arbejde med svejsning og termisk skæring i metal samt slibning i tilknytning hertil, er uden yderligere godkendelser godkendt til undervisning i arbejde, som er omfattet af § 14.« 4. § 22 ophæves.
 5. § 23, stk. 1 og 3, ophæves.
 Stk. 2 bliver herefter til stk. 1.
 6. § 24 ophæves.
§ 2 Bekendtgørelsen træder i kraft den 15. maj 2014.
