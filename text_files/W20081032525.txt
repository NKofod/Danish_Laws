Klage over manglende diagnosticering af regnbuehindebetændelse Nævnet fandt grundlag for kritik af lægen, idet nævnet lagde vægt på, at pandehulebetændelse oftest udvikler sig efter en forkølelse.
Der kan være stærke smerter over pandehulen lige over øjenbrynene, og der er ofte samtidig snue med tæthed i næsen og næseflod.
Ved kraftig betændelse kan der være feber og sløjhed.
Rødme af øjet er derimod ikke almindeligt ved pandehulebetændelse.
 Nævnet lagde videre vægt på, at kombinationen af stærke smerter over øjenbrynene og rødme af øjet burde have ført til overvejelse af øjensygdomme som grøn stær eller regnbuehindebetændelse, og at patienten burde have været undersøgt nærmere, hvorfor det ikke var i overensstemmelse med normen for almindelig anerkendt faglig standard, at vagtlægen ikke visiterede patienten til nærmere undersøgelse i lægevagtens konsultation.
