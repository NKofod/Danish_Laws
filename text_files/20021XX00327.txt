Skriftlig fremsættelse (20. marts 2003) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
 Forslag til lov om  

 ændring af lov om kemiske stoffer og produkter. (Implementering af  

 Rotterdam-Konventionen m.v.).
(Lovforslag nr.
L 196).
 Dette lovforslag sigter først og fremmest mod, at Danmark  

 kan overholde forpligtelserne i Rotterdam-konventionen af 10. september 1998  

 om  

 forudgående informeret samtykke i forbindelse med international handel med  

 visse farlige kemikalier.
 Målet med Rotterdam-konvention er at styrke ansvarsdelingen  

 og samarbejdet mellem parterne i den internationale handel med visse farlige  

 kemikalier for derigennem at beskytte sundhed og miljø og bidrage til en  

 forsvarlig anvendelse af farlige kemikalier.
Danmark underskrev konventionen den 11. september 1998.  

 Konventionen blev samtidig underskrevet af Fællesskabet, og Danmark har  

 afventet EU´s implementering forud for den danske ratifikation af  

 konventionen.  

 Fællesskabet har for nyligt vedtaget forordning nr. 304 af 28. januar 2003 om  

 eksport og import af farlige kemikalier, der indfører konventionens regler på  

 fællesskabsniveau.
Forordningen omfatter imidlertid ikke eksport af  

 kemikalier,  

 der i de enkelte EU-medlemsstater er forbudte eller strengt regulerede efter  

 nationale regler, der ikke tillige følger af EU-retten.
Det foreslås derfor at indføre pligt til, at eksportøren  

 forud for eksport af kemiske stoffer og produkter, der er forbudte eller  

 underkastet strenge restriktioner i henhold til danske regler, skal indgive  

 en  

 eksportanmeldelse.
Miljøministeren foreslås samtidig bemyndiget til at  

 fastsætte nærmere regler om anmeldeordningen, herunder til at opføre de  

 omfattede kemiske stoffer og produkter på en liste.
Sammen med reglerne i forordningen vil dette sikre, at  

 Danmark overholder Rotterdam-konventionen.
Herefter kan regeringen ratificere  

 konventionen, hvilket Folketinget med dette lovforslag samtidig giver sit  

 samtykke til.
Ratifikationen forventes at ske, når lovforslaget er trådt i  

 kraft, og de nødvendige administrative bestemmelser er fastsat.
 Endvidere foreslås reglerne om hæftestraf i lov om kemiske  

 stoffer og produkter ophævet, da hæftestraffen som strafart generelt blev  

 afskaffet den 1. juni 2001, hvorfor særlovgivningen som konsekvens heraf skal  

 ændres.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige behandling.
