Landsskatteretskendelse af 15. august 2002 vedr.  

 Interesseforbundne selskaber - betalingskorrektion A ApS klager for indkomståret 2000 over, at de stedlige  

 skattemyndigheder har ansat fradrag for fikseret renteudgift på 95.727 kr. og  

 ansat samme beløb som skattepligtigt tilskud fra hovedaktionær.
Det fremgår af sagen, at selskabet blev stiftet den 1. april  

 2000 af B, selskabets hovedanpartshaver.
Kapitalen var nom. 125.000 kr., og  

 indskuddet skete til kurs 105. Selskabets aktivitet består af køb og salg af  

 værdipapirer.
Selskabet ejer endvidere 50 % af aktierne i selskabet C ApS,  

 der  

 driver formidlingsvirksomhed inden for IT.
Den resterende del af aktierne i C  

 ApS ejes af D ApS, et efter det oplyste i relation til såvel selskabet som B  

 udenforstående selskab.
Selskabet har købt en del aktier, der tidligere har været ejet  

 af B.
Købene har fundet sted ved, at B har solgt aktierne til en bank.  

 Herefter  

 har banken solgt aktierne til selskabet.
Selskabets midler til købet af  

 aktierne er kommet via en overførsel fra Bs private bankkonto til  

 selskabets  

 bankkonto.
Selskabet har endvidere foretaget udlån til C ApS.
Midlerne  

 hertil er ligeledes tilvejebragt af B.
Lånene er forrentet med diskontoen  

 plus  

 5 %.
 Skattemyndigheden har specificeret mellemregningskontoen for  

 2000 således:
Dato Tekst Anvendelse Beløb 6. april B Dækning af aktiekøb 481.060 kr.
7. april B Dækning af aktiekøb 928.469 kr.
17. april B Dækning af aktiekøb 4.500 kr.
9. maj Intern overførsel Dækning af aktiekøb 200.000 kr.
24. juli Ovført A ApS Videreudlån til  

    

  

 C  

    

 ApS 300.071 kr.
23. august B Udbetalt ÷  

    

  

 70.000 kr.
20. oktober Overført A  

 ApS Dækning af aktiekøb 187.000 kr.
9. november Overført A ApS Videreudlån til C ApS 40.000 kr.
22. november Overført til egenkapital ÷1.875.000 kr.
31. december Rentetilskrivning 1.343 kr.
31. december Saldo, jf. regnskab 197.443 kr.
 Med udgangspunkt i diskontoen plus 5 % har skattemyndigheden  

 herefter beregnet at selskabet burde have betalt 95.727 kr. i rente i  

 perioden  

 fra den 6. april 2002 til den 22. november 2002. Selskabets repræsentant har  

 ikke gjort indsigelser over for renteberegningen.
 Skattemyndigheden har i sin agterskrivelse dateret 2. oktober  

 2000 gjort selskabet opmærksom på, at ligningslovens § 2, stk. 4, hvorefter  

 der  

 er mulighed for at foretage sekundære justeringer, ikke finder anvendelse i  

 den  

 foreliggende situation, idet der er tale om indkomstforvridning.
 Selskabets repræsentant har i et brev dateret 11. oktober 2000  

 til skattemyndigheden anført følgende:
 Vedr. selvangivelsen for vor klient A ApS skal vi fremsende en  

 rettelse til indkomsten for 2000.
Renteudgifter skal ændres fra kr. 1.343 til kr. 97.070, således  

 at den skattepligtige indkomst ændres fra kr. 12.747 til kr. ÷82.980. Skattemyndigheden har endnu ikke varslet forhøjelse af Bs  

 indkomst med en renteindtægt på det i sagen omhandlede beløb, 95.727 kr.
 Selskabet har ikke betalt den beregnede renteudgift til B og  

 selskabet har endvidere ikke over for skattemyndigheden påtaget sig en  

 forpligtelse til at gøre dette.
 Skattemyndigheden har tilladt selskabet fradrag for  

 renteudgiften, 95.727 kr., men har samtidig forhøjet selskabets indkomst med  

 samme beløb, idet dette er anset for et skattepligtigt tilskud til selskabet.
Ved sin afgørelse har skattemyndigheden bl.a. henset til, at det  

 på baggrund af det fremlagte materiale må konstateres, at der ikke er sket  

 apportindskud af værdipapirer, men konvertering af gæld til anpartskapital.  

 De  

 kontante midler, der overføres fra B benævnes på selskabets bankkonto som  

 B  

 eller overført fra A ApS og i bogholderiet er bevægelserne ført  

 på  

 mellemregning med B med teksten indbetaling aktiekøb.
Dette  

 gælder også de  

 poster, der er videreudlånt til C ApS.
På Bs egen bankkonto er beløbene  

 på  

 henholdsvis 200.000 kr. og 300.071 kr. tekstet med  overført til A  

 ApS,  

 hvilket viser, at beløbene er anset for udlån til selskabet på  

 overførselstidspunkterne.
Det af selskabet uforrentede mellemværende med hovedaktionæren  

 er omfattet af ligningslovens § 2, hvorfor der skal ske forrentning heraf på  

 markedsmæssige vilkår.
Da en del af midlerne er videreudlånt til C ApS, anses  

 denne for at være udtryk for markedsrenten.
Renten, der herefter kan beregnes  

 til 95.727 kr., er fradragsberettiget efter statsskattelovens § 6 e.
Da selskabet ikke har betalt rente til hovedaktionæren, anses  

 selskabet imidlertid samtidig for at have modtaget et skattepligtigt tilskud  

 fra selskabets hovedaktionær på samme beløb.
Beløbet er skattepligtigt, jf.  

 statsskattelovens § 4 c.
Det er skattemyndighedens opfattelse, at den manglende  

 rentefiksering er indkomstforvridning, hvorfor reglerne i ligningslovens § 2,  

 stk. 4, ikke finder anvendelse.
Adgangen til sekundær justering er således  

 betinget af, at det aftalte vederlag er lavere/højere end  

 armslængdeprincippet.  

 Da der ikke er nogen aftale, er det ikke muligt at foretage sekundære  

 justeringer.
Og selv om der var en aftale, er betingelserne som fastsat i  

 ligningslovens § 2, stk. 4, ikke opfyldt, idet selskabet ikke har forpligtet  

 sig til betaling i overensstemmelse med de i ligningslovens § 2, stk. 1,  

 anvendte priser og vilkår.
 Myndigheden har endvidere med henvisning til en artikel i TfS  

 2001.888 anført, at der i det foreliggende er tale om en ensidig påtaget  

 forpligtelse og at selskabet ikke har påtaget sig betalingsforpligtelsen i  

 tide, jf. at selskabet ikke har fremsat krav herom inden udløbet af  

 klagefristen  

 til Landsskatteretten.
Selskabets repræsentant er enig med skattemyndigheden i, at der  

 skal beregnes rente af hovedaktionærens mellemværende med selskabet, og i at  

 renten kan opgøres til 95.727 kr., hvilket beløb er fradragsberettiget i  

 selskabet.
Repræsentanten har imidlertid nedlagt påstand om, at selskabets  

 indkomst nedsættes med det beløb, 95.727 kr., der er anset for et  

 skattepligtigt tilskud til selskabet.
Til støtte for påstanden har repræsentanten bl.a. gjort  

 gældende, at B i 2000 indskød penge i selskabet, og at det hele tiden havde  

 været meningen, at pengene skulle anvendes til en kapitaludvidelse.
Dette var  

 da også baggrunden for, at der ikke blev udarbejdet lånedokument og heller  

 ikke  

 beregnet rente.
Den første indbetaling til selskabet fandt sted den 6. april  

 2000 og kapitaludvidelsen skete den 22. november samme år.
Man kan derfor  

 konstatere, at der ikke har været tale om et konstant stort lån mellem  

 selskabet og dets hovedaktionær, og at der dermed ikke bevidst har været  

 påtænkt  

 en indkomstforvridning mellem de to parter.
Landsskatteretten anmodes derfor  

 om  

 at nedsætte selskabets indkomst med 95.727 kr., jf. ligningslovens § 2, stk.  

 4.  

 Skattemyndigheden har afvist dette med den begrundelse at der ikke er indgået  

 nogen aftale mellem hovedaktionæren og selskabet.
Repræsentanten mener ikke,  

 at  

 der er grundlag for at fortolke ligningslovens § 2, stk. 4, på denne måde.
 Landsskatteretten skal  

 udtale:
 Selskaber m.fl., der er interesseforbundne, jf. ligningslovens §  

 2, stk. 2, skal ved opgørelsen af deres skattepligtige indkomst anvende  

 priser  

 og vilkår for økonomiske transaktioner i overensstemmelse med, hvad der kunne  

 være opnået, hvis transaktionerne havde fundet sted mellem uafhængige parter,  

 jf. ligningslovens § 2, stk. 1. Bestemmelsen er en lovfæstelse af den praksis  

 vedrørende rentefiksering, som lå forud for Højesterets dom, som refereret i  

 TfS 1998.199.
Bestemmelsen medfører bl.a., at der ved lån mellem  

 interesseforbundne parter skal betales sædvanlig markedsrente.
I modsat fald  

 kan der fikseres en rente, som er fradragsberettiget hos låntager og  

 skattepligtig hos långiver.
En rentefordel, der ikke er forretningsmæssigt  

 begrundet anses endvidere for et skattepligtigt tilskud hos låntager.
Hjemlen  

 hertil er statsskattelovens §§ 4 og 6.
 Da der ikke har været aftalt eller beregnet rente af det  

 omhandlede lån, finder retten, at den påklagede ansættelse med rette er  

 foretaget med hjemmel i ligningslovens § 2.
Retten bemærker, at der efter ligningslovens § 2, stk. 4, er  

 mulighed for at undgå den sekundære justering ved at forpligte sig til  

 betaling  

 i overensstemmelse med de efter ligningslovens § 1, stk. 1, fastsatte priser  

 og  

 vilkår.
Retten finder, at et rentefrit lån er omfattet af adgangen til  

 korrektion efter denne bestemmelse.
Den skattepligtige skal påtage sig  

 betalingsforpligtelsen i tilknytning til gennemførelsen af korrektionen efter  

 ligningslovens § 2, stk. 1, jf. i det hele bl.a. bemærkningerne til L-432 af  

 26. juni 1998.
Skattemyndigheden er forpligtet til at vejlede om muligheden for  

 at foretage betalingskorrektion efter ligningslovens § 2, stk. 4, jf.
Told-  

 og  

 Skattestyrelsens notat om betalingskorrektion og omgørelse som refereret i  

 TfS  

 2000.740.  

    

  

 Det bemærkes, at den stedlige  

 skattemyndighed ikke ses at have givet en sådan vejledning.
 Med disse bemærkninger stadfæstes den foretagne ansættelse.
