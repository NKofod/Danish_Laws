Kendelse fra Pressenævnet i sag nr.  

 1/1992 Morgenavisen Jyllands-Postens erhvervstillæg for den  

 20. november 1991 indeholdt følgende annonce:
"Den Skæve Kro, Ebeltoft udbydes til salg.
Kroen  

 er beliggende i fredet bygning i Ebeltofts gl. bydel.
Skriftlig henvendelse  

 til sælgeren. 2506 poste restante, 8400 Ebeltoft." Den 25. november 1991 anmodede [K], der i henhold til  

 forpagtningskontrakt indgået med ejeren af ejendommen driver den i  

 ejendommen beliggende restauration "Den Skæve Kro" bladet om at  

 bringe sålydende berigtigelse:
 "Det meddeles herved, at restaurationen Den Skæve  

 Kro i Ebeltoft ikke er til salg.
[K]." Samtidig anmodede hun bladet om nærmere oplysning  

 om, hvem der havde indrykket annoncen.
 Ved skrivelse af 10. december 1991 afslog bladets  

 annoncedirektør at give yderligere oplysninger vedrørende  

 annoncen, men tog ikke stilling til berigtigelseskravet.
 Den 11. december 1991 anmodede [K] herefter  

 Berigtigelsesnævnet om at pålægge bladet at bringe den  

 ønskede berigtigelse.
 Det fremgår af sagen, at forpagtningsforholdet  

 ifølge forpagtningskontrakten var tidsbegrænset til den 31.  

 januar 1990. Ved dom afsagt den 8. januar 1991 af boligretten i Grenaa i en  

 af klageren mod ejendommens ejere anlagt sag blev den aftalte  

 tidsbegrænsning tilsidesat i medfør af lejelovens § 80, stk. 3.  

 Dommen er under anke til Vestre Landsret.
Klageren har til støtte for sit berigtigelseskrav  

 anført, at hun efter annoncens indrykning i bladet har fået  

 henvendelser fra flere kunder, der ønskede sikkerhed for, at bestilte  

 arrangementer kunne forventes gennemført som aftalt.
Klageren har  

 endvidere gjort gældende, at bladets ansvarshavende chefredaktør  

 skal anses som forfatter af annoncen, jf. presseloven af 1938, § 6, stk.  

 6.
Bladets ansvarshavende chefredaktør har ved  

 skrivelse af 20. december 1991 til Berigtigelsesnævnet afvist klagerens  

 berigtigelseskrav.
Som begrundelse herfor har redaktøren  

 anført, at berigtigelseskravet må opfattes således, at  

 ejerne af ejendommen ikke er berettigede til at annonce kroen til salg.  

 Kravet er således i realiteten et partsindlæg i den verserende  

 retssag og vil i givet fald kunne give trediemand (ejerne) krav på  

 berigtigelse, jf. presselovens 1938, § 9, stk. 1, sidste pkt.
 Efter ikrafttrædelsen af 1. januar 1992 af lov nr.  

 348 af 6. juni 1991 om medieansvar er sagen overgået til behandling i  

 det i loven nævnte Pressenævn, der har overtaget de  

 Berigtigelsesnævnet hidtil påhvilende opgaver.
 I sagens behandling har følgende  

 nævnsmedlemmer deltaget: Axel Kierkegaard, Hans Dam, Kate Bluhme og Ole  

 Malmqvist.
 Pressenævnet udtaler:
 Da Boligretten i Grenaa har fastslået, at klagerens  

 forpagtning løber videre, og da annoncen kan forstås på  

 den måde, at det netop er restauranten, der udbydes til salg, finder  

 nævnet, at Morgenavisen Jyllands-Posten bør offentliggøre  

 et genmæle.
 For at klargøre forholdet bør genmælet  

 formuleres således:
 "Det meddeles herved, at restaurant Den Skæve  

 Kro, beliggende i fredet ejendom i Ebeltoft, ikke er til salg.
