 Finansministeriet og Akademikernes Centralorganisation har indgået  

 vedlagte aftale af 16. maj 1995 om ansættelsesvilkår for akademiske  

 praktikanter i staten.
 Parterne har sammen udarbejdet en vejledning om akademiske praktikanter,  

 som udsendes i tilknytning til aftalen.
 Aftalen træder i kraft 1. august 1995 og udløber automatisk den 31. juli  

 1997. Ansættelse af akademiske praktikanter kan således finde sted til 1.  

 august 1996.
Finansministeriet Den 16. maj 1995 P.M.V.
 E.B.
Anne Mette Kristensen AFTALE OM ANSÆTTELSESVILKÅR FOR AKADEMISKE PRAKTIKANTER I STATEN § 1.  Målgruppen Aftalen retter sig mod ledige nyuddannede akademikere, der højst har været  

 dimitteret i 2 år og samtidig har været ledige minimum 1 år efter  

 dimittenddato.
§ 2.  Dækningsområde Aftalen omfatter akademiske praktikanter i staten.
Disse omtales herefter  

 som praktikanter.
§ 3.  Uddannelsesforpligtelse Det er en forudsætning, at der knyttes en uddannelsesforpligtelse til  

 praktikantansættelsen.
§ 4.  Arbejdstid Lønnen forudsætter fuldtidsbeskæftigelse svarende til gennemsnitlig 37  

 timer ugentlig.
Gennemsnitlig 20% af arbejdstiden afsættes til  

 uddannelsesformål.
 § 5.  Løn mv.
 Praktikanter er månedslønnede, og lønnen udgør 80% af den  

 overenskomstmæssige indgangsløn (trin 1, 3 eller 4 varierende efter  

 uddannelsesmæssig baggrund).
 I praktikperioden optjenes lønanciennitet.
 Der ydes pension af praktikantlønnen efter bestemmelserne i § 6 i  

 AC-overenskomsten.
§ 6.  Varighed Praktikantperioden er 1 år og udløber uden særlig varsel efter 1 år.
§ 7.  Opsigelse og afsked Den første måned af praktikken anses for en prøvetid, hvor opsigelse fra  

 arbejdsgiverens side kan ske med 14 dages varsel.
Herefter kan opsigelse fra  

 arbejdsgivers side ske med 1 måneds varsel i de første 6 måneder efter  

 ansættelsen og herefter med 3 måneders varsel.
 Opsigelse fra praktikantens side skal ske med 1 måneds varsel.
§ 8.  Ansættelsesvilkår i øvrigt Praktikanten er omfattet af bestemmelserne i AC-overenskomstens § 14 om  

 ferie, § 15 om sygdom og § 16 om graviditet, barsel og adoption.
 Praktikanten kan ikke pålægges merarbejde.
 Praktikantstillinger besættes efter stillingsopslag.
§ 9.  Ikrafttræden og opsigelse Aftalen træder i kraft 1. august 1995 og udløber uden opsigelse 31. juli  

 1997.
 København, den 16. maj 1995.
Akademikernes Finansministeriet Centralorganisation P.M.V.
 E.B.
