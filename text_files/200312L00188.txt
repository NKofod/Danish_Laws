Fremsat den 23. marts 2004 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om kunstig befrugtning i forbindelse  

 med lægelig behandling, diagnostik og forskning m.v.
( Konkret anvendelse af præimplantationsdiagnostik ) § 1 I lov nr. 460 af 10. juni 1997 om kunstig befrugtning i  

 forbindelse med lægelig behandling, diagnostik og forskning m.v., som ændret  

 ved lov nr. 427 af 10. juni 2003 og § 13 i lov nr. 69 af 4. februar  

 2004,  

 foretages følgende ændring:
 1.  

  

 I  

  

 § 7  

  

 indsættes efter stk. 2, som nye  

 stykker:
 »Stk. 3.  

  

 Sundhedsstyrelsen kan dog efter udredning og sundhedsfaglig vurdering i  

 konkrete tilfælde meddele tilladelse til anvendelse af  

 præimplantationsdiagnostik ved kunstig befrugtning, hvor tungtvejende hensyn  

 til  

 behandling af et barn med livstruende sygdom i denne familie taler herfor.
Stk. 4.  

  

 Indenrigs-  

 og sundhedsministeren fastsætter nærmere regler om tilladelser efter  

 stk. 3.« § 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget Efter regeringens fremsættelse den 17. marts 2004 af  

 lovforslag ( L 187 ) om ændring af lov om kunstig befrugtning i forbindelse  

 med  

 lægelig behandling, diagnostik og forskning m.v. (Fastsættelse af  

 behandlingstilbud i det offentlige sygehusvæsen, vurdering af  

 forældreegnethed,  

 konkret anvendelse af præimplantationsdiagnostik og opbevaringstid for  

 nedfrosne æg ), om forskellige ændringer af loven, har flere partier ønsket,  

 at  

 den særligt hastende del af lovforslaget om adgang til  

 præimplantationsdiagnostik ( § 7, stk..3 og 4 ) bliver gjort til  

 genstand  

 for en særskilt behandling i Folketinget.
Dette er bl.a. begrundet med, at  

 der  

 herved bliver givet Folketinget længere tid til forberedelse og behandling af  

 de øvrige spørgsmål, der er indeholdt i L 187, herunder oversendelse af  

 høringssvar fra de mange parter, der er hørt over lovforslaget.
 Dette lovforslag indeholder derfor alene forslag til, at  

 Sundhedsstyrelsen bemyndiges til at godkende anvendelse af ægsortering med  

 vævsselektion i konkrete tilfælde, hvor tungtvejende hensyn til et barn med  

 en  

 livstruende sygdom taler herfor og forudsat, at alle andre  

 behandlingsmuligheder er udtømte.
 Lovens vedtagelse har hastende karakter, jf nedenfor.
 Loven foreslås på grund af den hastende karakter at træde i  

 kraft dagen efter lovens bekendtgørelse i Lovtidende.
2.Baggrunden for lovforslaget Regeringen finder, at der bør gives adgang til den  

 pågældende behandlingsmulighed og har aktuelt kendskab til ét livstruende  

 sygt  

 barn, hvis helbredelsesmuligheder er afhængig af, at der kan skaffes en  

 donor.  

 Dette har ikke været muligt hverken i familien eller gennem det  

 internationale  

 vævsregister.
Med den gældende lovgivning er der ikke hjemmel til at  

 iværksætte  

 ægsortering med vævsselektion, medmindre der er tale om en arvelig sygdom,  

 som  

 tilfældet var i to andre offentligt omtalte sager.
Det er vigtigt, at der snarest muligt iværksættes  

 behandling med ægsortering for at bidrage til barnets overlevelse.
Dette kan  

 ske, såfremt nærværende lovforslag vedtages.
3. Godkendelsesordning for visse behandlinger med  

 præimplantationsdiagnostik Præimplantationsdiagnostik må efter § 7, stk. 1,  

 i lov om kunstig befrugtning foretages  uanset om kvinden har behov for  

 fertilitetsbehandling eller ej - hvis der er en kendt og væsentlig forøget  

 risiko for, at barnet får en alvorlig arvelig lidelse.
Hvis kvinden er i  

 fertilitetsbehandling, kan der efter lovens § 7, stk. 2, i  

 forbindelse med denne foretages en undersøgelse, hvor denne kan påvise eller  

 udelukke en væsentlig kromosomabnormitet.
 Behandling med præimplantationsdiagnostik er ikke godkendt  

 af indenrigs- og sundhedsministeren som rutinebehandling i Danmark efter den  

 særlige godkendelsesprocedure i § 21 i lov om kunstig befrugtning m.v.  

 Behandlingsformen anvendes derfor kun inden for rammerne af videnskabsetisk  

 godkendte protokoller.
 Der foreslås ikke foretaget ændringer i hovedbestemmelsen  

 om præimplantationsdiagnostik eller i godkendelsesordningen generelt.
Rækkevidden af mulighederne for anvendelse af  

 præimplantationsdiagnostik i enkelttilfælde har imidlertid været diskuteret i  

 forbindelse med konkrete sager.
Fælles for disse sager har været, at en  

 familie  

 har et barn med en livstruende sygdom, som kan helbredes ved  

 stamcelletransplantation, men hvor der i meget sjældne tilfælde hverken er en  

 vævsforligelig søskendedonor eller en vævsforligelig ubeslægtet donor på  

 verdensplan, og hvor al anden behandling er udsigtsløs.
Familien kan da  

 eventuelt som den sidste udvej beslutte at sætte et nyt barn i verden i håb  

 om,  

 at det kommende barn har den samme vævstype, som det syge barn.
Ved naturlig  

 befrugtning er sandsynligheden herfor dog kun én til fire (25 %), hvorimod  

 man  

 ved at anvende kunstig befrugtning kombineret med præimplantationsdiagnostik  

 (ægsortering for vævstype) kan opnå næsten fuld sikkerhed for  

 vævsforligelighed.
 Denne anvendelsesmulighed af præimplantationsdiagnostik var  

 ikke forudset ved lovens vedtagelse.
 I forbindelse med en sag, som blev kendt i offentligheden i  

 2002, førte en samlet vurdering af de behandlingsmæssige, de  

 lovgivningsmæssige  

 og de etiske hensyn i den konkrete sag til accept af en ægsortering med  

 tilknyttet vævsforligelighedsundersøgelse på betingelse af, at blandt andet  

 følgende vilkår var opfyldt:
  

 	  

    

 at formålet er at  

 hjælpe et barn af én af forældrene eller dem begge,   

 	  

    

 at det pågældende  

 barn led af livstruende sygdom,   

 	  

    

 at alle andre  

 behandlingsmuligheder var undersøgt, og at der ikke findes ligeværdige  

 alternativer til søskendedonation af stamceller,   

 	  

    

 at behandling af det  

 syge barn med stamceller fra navlesnor eller knoglemarv fra en rask bror  

 eller  

 søster ud fra sundhedsfaglige erfaringer kunne forventes at kunne føre til en  

 afgørende forbedring i barnets helbredstilstand og/eller  

 overlevelsesmuligheder,   

 	  

    

 at det raske barn  

 ikke i forbindelse med donation udsattes for indgreb, der i sig selv er  

 uacceptable, for eksempel fordi det er velfærdstruende, i alvorlig grad  

 smertefuldt eller på anden måde krænkende,   

 	  

    

 at forældrene havde  

 modtaget en grundig information og rådgivning som forudsætning for  

 behandlingen, hvorunder der også redegøres for belastningerne for kvinden og  

 graden af sandsynlighed for at opnå et vævsforligeligt og sygdomsfrit barn,  

 og   

 	  

    

 at der ikke skete  

 genetisk modifikation af det eller de æg, der udvælges.
 I den konkrete situation, som var den første af sin art  

 herhjemme, samt ved afgørelse af yderligere en tilsvarende sag i januar 2004,  

 blev der endvidere stillet krav om, at betingelsen om arvelighed skulle være  

 opfyldt, jf. § 7, stk.1. Da hensynet til at redde et sygt barns liv  

 vejer  

 lige tungt i en familie, hvad enten der er tale om en arvelig sygdom eller  

 ej,  

 og dette hensyn altid under sådanne omstændigheder må antages at være  

 bestemmende for, at behandlingen ønskes, finder regeringen ikke, at man i  

 disse  

 ekstreme situationer kan lade accept eller afvisning være betinget alene af,  

 om  

 tilstanden i denne familie er arvelig.
Sundhedsstyrelsen har ført drøftelser med repræsentanter  

 for de faglige specialer og ekspertområder, som er direkte eller indirekte  

 involveret i behandlingen af børn med livstruende sygdomme, som kan helbredes  

 ved stamcelletransplantation, og hvor en beslægtet eller ubeslægtet donor  

 undtagelsesvis ikke kan findes.
Det fremgår af drøftelserne, at sådanne  

 tilfælde er meget sjældne, men dog ikke helt enestående.
På landsplan er der  

 aktuelt kendskab til 5 børn, hvor en sådan problemstilling foreligger eller  

 vurderes at være under udvikling (heraf 2-3 hvor betingelsen om arvelig  

 sygdom  

 er opfyldt). Det er ligeledes vurderingen i det faglige system, at der  

 fremover  

 kan forventes årligt at opstå et tilsvarende antal situationer, hvor man i et  

 højspecialiseret behandlingsregi, under respekt for lovgivningens  

 bestemmelser  

 om faglig omhu og samvittighedsfuldhed, efter sædvanlig opfattelse vil kunne  

 anse sig som forpligtet til at afklare og drøfte muligheden for  

 præimplantationsdiagnostik  

 med vævstypeselektion med forældrene til et barn med livstruende sygdom, hvor  

 disse ønsker dette, og hvor alle andre muligheder må anses for udtømte.
Ud fra et samfundsmæssigt synspunkt bør der lægges vægt på  

 ikke at rokke ved befolkningens generelle tillid til, at man i det danske  

 sygehusvæsen gør alt, hvad der er lovligt muligt og fagligt forsvarligt for  

 at  

 redde et livstruende sygt barn i samråd med dets forældre.
Sundhedsstyrelsen  

 har på baggrund af foretagne sonderinger vurderet, at der inden for de  

 ovennævnte faglige specialer og ekspertområder i dag er væsentlig enighed om,  

 at der bør være en mulighed for i det danske sundhedsvæsen at kunne tilbyde  

 ægsortering for vævstype i visse sjældne tilfælde, hvor et barn har en  

 livstruende  

 sygdom, og hvor alle tilnærmelsesvis ligeværdige behandlingsalternativer har  

 været forsøgt.
Der vil som forudsætning for iværksættelse kræves en  

 dybtgående  

 vurdering i den enkelte familie.
Efter den selvbestemmelsesretlige dimension vil det i disse  

 typer sager være op til kvinden/parret at tage endelig stilling til  

 spørgsmålet  

 om familieforøgelse.
Det forudsættes herved, at kvinden/parret er  

 velinformeret  

 om alle væsentlige aspekter på baggrund af en dybtgående vurdering af den  

 enkelte familie.
Den omsorgsmæssige dimension indeholder i denne sammenhæng  

 to aspekter, nemlig hensynet til det allerede fødte, syge barn og til det  

 kommende barn.
I relation til sidstnævnte kan oplyses, at stamcellerne ved  

 fødslen ikke tages fra barnet, men efter at fødsel og afnavling er sket tages  

 fra moderkagen med vedhængende navlesnor, som ellers bortskaffes.  

 Belastningen  

 vurderes dermed alt andet lige som mindre end eller svarende til sædvanlig  

 søskendedonation af stamceller, hvor donorbarnet oftest vil være bevidst om  

 behandlingens  

 betydning for dets syge bror eller søster, og stamcellerne udtages med en nål  

 (knoglemarv) eller filtreres fra blodet.
Der er fra nogle sider udtrykt bekymring for, om et sådant  

 barn i mere permanent forstand kunne blive organdonor eksempelvis af en nyre.  

 Der har i Rigshospitalets mangeårige erfaringer med søskendedonation ikke  

 været  

 eksempler herpå eller været konstateret et sådant behov i disse familier,  

 ligesom det for øvrigt er forbudt efter lovgivningen og ville være i strid  

 med  

 konventionen om bioetik.
Der ses således ikke at være noget reelt grundlag  

 for  

 denne bekymring.
 Af betydning for vurdering af hensynet til det kommende  

 barn er endvidere, at den europæiske Bioetikkonvention anerkender donation af  

 regenererbart væv (for eksempel knoglemarv) mellem søskende.
Det er endelig af betydning for vurdering af dette hensyn,  

 at den med ægsortering forbundne undersøgelse af det befrugtede æg ikke  

 antages  

 at skade det kommende barn i dets udvikling efter fødslen, hvilket støttes af  

 en årrækkes erfaringer.
Dette taler for, at behandlingen bør kunne tilbydes  

 på  

 tilstrækkeligt tungtvejende indikation.
 En afvejning af samtlige hensyn fører efter regeringens  

 opfattelse til, at Sundhedsstyrelsen bør få mulighed for at godkende  

 anvendelse  

 af præimplantationsdiagnostik i tilfælde, hvor tungtvejende hensyn til et  

 barn  

 med livstruende sygdom tilsiger dette, og hvor alle andre  

 behandlingsmuligheder  

 er udtømt, og uanset om der er tale om en arvelig sygdom eller ej.
 Ved familie forstås i denne forbindelse kernefamilien, dvs.  

 barnet, dets søskende og dets forældre.
Godkendelse skal hvile på en sundhedsfaglig udredning af de  

 konkrete forhold på grundlag af den højeste indenlandske sagkundskab.
Det  

 bemærkes, at disse i særlige tilfælde, hvor godkendelsen gives på grund af en  

 behandlingsmæssig mulighed til et barn, vil begrænsningen om det offentliges  

 behandling til at få mere end ét barn, selvsagt ikke finde anvendelse.
 Indenrigs- og sundhedsministeren fastsætter nærmere  

 bestemmelser om dette spørgsmål byggende på ovennævnte hensyn.
I forbindelse med afgørelsen i den konkrete sag fra 2002  

 udtalte Det Etiske Råd sig om sagen og angav, at såfremt der måtte blive  

 truffet en positiv afgørelse i sagen ud fra en afvejning af alle hensyn,  

 burde  

 der fastsættes en række betingelser herfor.
De betingelser var de samme krav,  

 som senere blev stillet af ministeriet, jf. ovenfor, inklusive kravet om, at  

 der skulle være en indikation for præimplantationsdiagnostik af hensyn til  

 det  

 kommende barn (risiko for alvorlig arvelig sygdom).
 Efterfølgende har medlemmerne af Det Etiske Råd i en  

 redegørelse (Etiske problemer vedrørende kunstig befrugtning  3. del)  

 fra  

 september 2003 udtalt sig om spørgsmålet. 9 medlemmer kunne ikke acceptere  

 afgørelsen i den tidligere sag, medens 8 medlemmer kunne acceptere  

 afgørelsen.
 Såfremt det udelukkende drejer sig om vævsforligelighed  

 (ikke samtidigt hensyn til arvelig sygdom) vil 10 medlemmer af Rådet ikke  

 kunne  

 gå ind for denne behandling, medens 7 medlemmer vil acceptere  

 præimplantationsdiagnostik under de samme betingelser, som blev fastsat i den  

 konkrete sag.
 4. Hørte myndigheder m.v.
 Der henvises til de myndigheder m.v. , der ifølge L 187 er  

 givet lejlighed til at udtale sig over dette lovforslag.
 5. Økonomiske og administrative konsekvenser for  

 det offentlige m.v.
 Forslaget medfører ingen økonomiske eller administrative  

 konsekvenser for  

  

 staten  

                                                                         .
 For amterne, herunder  

 Hovedstadens Sygehusfællesskab og Bornholms Kommune  

  

 vil  

 behandlingsmuligheden være af yderst begrænset størrelsesorden, ligesom  

 udgifterne hertil vil blive modsvaret af de behandlingsudgifter, der allerede  

 er forbundet med de pågældende børn ( blodtransfusion m.v. ).
 Samlet set medfører lovforslaget således ikke merudgifter  

 for sygehusvæsenet eller amtskommunerne i øvrigt.
 For det  

  

 private  

 erhvervsliv  

  

 vurderes det, at de private fertilitetsklinikker ikke vil blive  

 involveret i disse behandlingsmuligheder.
 Lovforslaget har ingen  

  

 miljømæssige  

  

 konsekvenser og indeholder ingen  

  

 EU-retlige  

  

 aspekter.
 Vurdering af lovforslagets konsekvenser:
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Godkendelse af præimplantationsdiagnostik.
 Det kan være af afgørende betydning for et alvorligt sygt  

 barns helbredstilstand eller overlevelsesmuligheder, at blive behandlet med  

 stamceller fra en rask søster eller bror (søskendedonation). Sådanne  

 behandlinger finder i sjældne tilfælde sted i Danmark og i andre lande,  

 hvilket  

 er i overensstemmelse med principperne i den europæiske Bioetikkonvention,  

 jf.  

 konventionens artikel 12.
I nogle tilfælde har det syge barn ikke raske søskende,  

 eller barnets søskende har ikke en forligelig vævstype.
Familien kan da ønske  

 at sætte et nyt barn i verden i håb om, at det både er rask og har en  

 forligelig vævstype.
Det er i nogle tilfælde muligt at opnå sikkerhed herfor  

 ved at anvende præimplantationsdiagnostik (ægsortering). I forbindelse med en  

 reagensglasbefrugtning foretages her et valg mellem de befrugtede æg i to  

 trin:  

 I første trin udvælges de æg, som er fri for den genfejl, der forårsager  

 sygdommen.
I næste trin udvælges, blandt de raske befrugtede æg, det eller de  

 befrugtede raske æg, som har forligelig vævstype.
De sidstnævnte æg anvendes.  

 Fra de seneste år kendes eksempler fra udlandet (England, USA), hvor denne  

 fremgangsmåde er anvendt.
 Fremskridtene inden for ægsorteringsteknikken og den  

 herhjemme i de seneste år opbyggede tekniske ekspertise på området har  

 medført,  

 at muligheden af en sådan fremgangsmåde med stigende vægt og fagligt  

 rationale  

 indgår som et element i den sundhedsfaglige overvejelse, hvis alle andre  

 muligheder for at redde barnets liv bedømmes som udtømte.
 Efter § 7, stk. 4, fastsætter ministeren nærmere  

 regler om tilladelser efter stk. 3. Fastsættelsen heraf er ikke en  

 forudsætning for, at Sundhedsstyrelsen kan give tilladelse til iværksættelse  

 af  

 behandling efter bestemmelsen.
Til § 2 Det foreslås, at loven træder i kraft dagen efter dennes  

 bekendtgørelse i Lovtidende.
Hermed gives der mulighed for hurtigst muligt at  

 iværksætte behandling efter den nye bestemmelse.
Til § 3 Loven om kunstig befrugtning gælder ikke for Færøerne eller  

 Grønland.
 For Færøernes vedkommende kan loven  helt eller delvist   

 sættes i kraft ved kongelig anordning med de afvigelser, som de særlige  

 færøske  

 forhold tilsiger.
 For Grønlands vedkommende er kompetencen til at fastsætte  

 regler på sundhedsområdet overgået til hjemmestyrets myndigheder.
Bilag Lovforslaget sammenholdt med gældende lov.
Gældende formulering Lovforslaget § 1 I lov nr. 460 af 10. juni 1997 om kunstig befrugtning  

 i forbindelse med lægelig behandling, diagnostik og forskning m.v., som  

 ændret ved lov nr. 427 af 10. juni 2003 og § 13 i lov nr. 69 af 4.  

 februar 2004, foretages følgende ændring:
 § 7.  

  

 Genetisk  

 undersøgelse af et befrugtet æg må kun foretages i de tilfælde, hvor der er  

 en kendt og væsentlig øget risiko for, at barnet får en alvorlig arvelig  

 sygdom.
 Stk. 2.  

  

 Endvidere  

 kan genetisk undersøgelse foretages i forbindelse med kunstig befrugtning  

 uden for kvindens krop på grund af ufrugtbarhed, hvor en sådan undersøgelse  

 kan påvise eller udelukke en væsentlig kromosomabnormitet.
 1.  

  

 I  

  

 § 7  

  

 indsættes efter stk. 2,  

 som nye stykker:
 »Stk. 3  

  

 . Sundhedsstyrelsen kan dog efter udredning og  

 sundhedsfaglig vurdering i konkrete tilfælde meddele tilladelse til  

 anvendelse af præimplantationsdiagnostik ved kunstig befrugtning, hvor  

 tungtvejende hensyn til behandling af et barn med livstruende sygdom i denne  

 familie taler herfor.
