 En elev tillagt erstatning på 22.800 kr. for afbrydelse af  

 uddannelsen.
I nævnet til behandling af tvistigheder mellem efg-elever og  

 praktikvirksomheder er der den 3. oktober 1989 i sag nr. 8/1989: Efg-elev A  

 mod fa.
B ApS under konkurs (jern & metal - automekaniker) afsagt  

 følgende KENDELSE: Mellem klageren, efg-elev A, adr., x-by, født den 17. april  

 1968, og B ApS, adr., y-by, blev i efteråret 1985 oprettet en  

 uddannelsesaftale, hvorefter klageren skulle uddannes inden for jern &  

 metal - automekaniker med uddannelsesperiode fra den 1. oktober 1985 til den  

 30. september 1988. Den 7. marts 1988 blev indklagede erklæret konkurs, og  

 samme dag fratrådte klageren.
 Under denne sag, der er indbragt for nævnet ved klageskrift af 5. april  

 1989, har klageren ved sin faglige organisation Dansk Metalarbejderforbund  

 påstået indklagede tilpligtet at betale løn i tiden 1. marts 1988 til den 10.  

 juni 1988 med i alt 22.800 kr. samt 12,5% feriegodtgørelse af det i 1987 og  

 1988 optjente beløb.
 Indklagede har ikke afgivet svarskrift og har ikke givet møde for nævnet.
 Ved Dansk Metalarbejderforbunds mellemkomst er klageren blevet optaget på  

 Teknisk Skole efter indklagedes konkurs, hvorefter han pr. 10. juni 1988 har  

 fået svendebrev med godkendt forkortet uddannelsestid.
 Der er oplyst, at klagerens skattepligtige indkomst hos indklagede i 1987  

 var 71.040 kr. og i 1988 34.960 kr. (incl. løn for tiden 1. marts 1988 til  

 10. juni 1988).
 Tvistighedsnævnet skal udtale:
 I overensstemmelse med nævnets, ved tidligere kendelser, fastlagte praksis  

 findes indklagede at være erstatningsansvarlig som følge af  

 uddannelsesforholdets afbrydelse på grund af virksomhedens økonomiske  

 forhold.
 Nævnet finder ikke at kunne kritisere den af klageren foretagne opgørelse  

 af erstatningskravet, 22.800 kr.
 Herudover bør der betales feriegodtgørelse for 1987 og 1988 med 121/2% af  

 i alt 106.00 kr. eller med 13.250 kr.
 THI BESTEMMES:
 Indklagede, B ApS under konkurs, betaler inden 14 dage 36.050 kr. til  

 klageren, efg-elev A.
 Hver part bærer sine omkostninger.
