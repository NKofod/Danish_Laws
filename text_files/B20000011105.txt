Bekendtgørelse om gebyr og tilskud til  

 nyttiggørelse af dæk I medfør af § 53, § 53a, § 56 stk. 3, § 67, § 80, § 88, § 92 og §  

 110 i lov om miljøbeskyttelse, jf. lovbekendtgørelse nr. 698 af  

 22 september 1998 som senest ændret ved lov nr. 373 af 2. juni 1999 ,  

 fastsættes følgende:
Kapitel 1 Det gebyrpligtige område m.v.
 § 1. Den, der erhvervsmæssigt fremstiller  

 eller fra udlandet modtager dæk, herunder massive gummiringe,  

 fremstillet til anvendelse på motordrevne køretøjer,  

 påhængskøretøjer til motordrevne  

 køretøjer samt vogntog, skal betale et gebyr til  

 Miljøstyrelsen.
 Stk. 2. Den, der erhvervsmæssigt udleverer brugte  

 dæk, herunder massive gummiringe, til fortsat anvendelse på de i  

 stk.1, nævnte køretøjer m.v. skal betale et gebyr til  

 Miljøstyrelsen.
 § 2. Det i § 1 nævnte gebyr  

 udgør:
 1)	8.00 kr. pr. stk. for nye og brugte dæk, fremstillet til  

 anvendelse på motorcykler og personbiler og for nye og brugte dæk  

 fremstillet til anvendelse på andre motordrevne køretøjer  

 med dimensioner mindre end eller lig med 7.00-15 eller 255-15.
2)	4.00 kr. pr. stk. for regummierede dæk med dimensioner som  

 angivet i nr. 1, 3)	20.00 kr. pr. stk. for nye og brugte dæk fremstillet til  

 anvendelse på motordrevne køretøjer, undtagen motorcykler  

 og personbiler, og med dimensioner større end 7.00-15 eller 255-15 og  

 fælgdiameter mindre end 19,5, 4)	10.00 kr. pr. stk. for regummierede dæk med dimensioner som  

 angivet i nr. 3, 5)	60.00 kr. pr. stk. for nye og brugte dæk fremstillet til  

 anvendelse på motordrevne køretøjer, undtagen motorcykler  

 og personbiler, og med fælgdiameter større end eller lig med  

 19,5 og mindre end 24, 6)	30.00 kr. pr. stk. for regummierede dæk med dimensioner som  

 angivet i nr. 5 og 7)	180 kr. pr. stk. for nye, brugte og regummierede dæk  

 fremstillet til anvendelse på motordrevne køretøjer, og  

 med fælgdiameter større end eller lig med 24.
 Stk. 2. Fritaget for gebyr er:
1)	dæk, incl. reservedæk, monteret på  

 køretøjer, der modtages fra udlandet, 2)	dæk, incl. reservedæk, der anvendes til montering ved  

 fremstilling af nye køretøjer, 3)	dæk, der er fremstillet til anvendelse på  

 ikke-registreringspligtige knallerter og Stk. 3. Ved personbiler forstås i denne  

 bekendtgørelse: Biler, der er indrettet til at benyttes til befordring  

 af højst ni personer, føreren medregnet.1) § 3. Virksomheder, der skal betale gebyr af de i §  

 1 nævnte dæk, skal anmelde sig til registrering hos told- og  

 skattemyndighederne.
 Stk. 2. Virksomheder, der alene udleverer de i § 1, stk.  

 2, nævnte brugte dæk i et antal på under 400 pr.  

 kalenderår, skal ikke registreres eller betale gebyr.
 Stk. 3. Til de registrerede virksomheder udsteder de  

 statslige told- og skattemyndigheder et bevis for registreringen.
 § 4. Registrerede virksomheder er berettiget til,  

 uden at gebyret er berigtiget, fra udlandet eller fra anden registreret  

 virksomhed, at modtage dæk, der er gebyrpligtige efter § 1.
 § 5. Gebyrperioden er kvartalet.
 Stk. 2. Registrerede virksomheder skal opgøre det  

 gebyrpligtige antal af henholdsvis nye, brugte og regummierede dæk  

 fordelt på hver enkelt gebyrkategori jf. § 2, stk. 1, nr. 1-7 for en  

 gebyrperiode som summen af antallet af gebyrpligtige dæk, der i  

 perioden er udleveret fra virksomheden.
 Stk. 3. Registrerede virksomheder, der udtager  

 gebyrpligtige dæk til montering (udskiftning) på motordrevne  

 køretøjer, påhængskøretøjer samt  

 vogntog jf. § 1, skal medregne forbruget til udleveringen efter stk. 2. Til  

 forbruget medregnes også dæk, der monteres på  

 køretøjer, som benyttes i den registrerede virksomhed.
§ 6. I det gebyrpligtige antal dæk, opgjort  

 efter § 5, stk. 2, fradrages 1)	antallet af dæk, der er udleveret til en anden registreret  

 virksomhed, 2)	antallet af nye eller regummierede dæk, der er leveret til  

 udlandet, og 3)	antallet af dæk, der i den registrerede virksomhed er udtaget  

 til montering ved fremstilling af nye køretøjer jf. § 2, stk.  

 2, nr. 2.
 Stk. 2. Registrerede virksomheder kan endvidere af de  

 statslige told- og skattemyndigheder meddeles bevilling til at fradrage  

 brugte dæk leveret til en fortsat anvendelse i udlandet.
 § 7. Virksomheder, der ikke er omfattet af  

 registreringspligten, jf. § 3, stk. 2, og som til udlandet leverer nye eller  

 regummierede gebyrpligtige dæk, kan meddeles bevilling af de statslige  

 told- og skattemyndigheder til godtgørelse af gebyret.
 Stk. 2. Virksomheder, der fremstiller nye  

 køretøjer, hvortil der er anvendt gebyrberigtigede dæk,  

 kan endvidere meddeles bevilling til godtgørelse af det erlagte  

 gebyr.
 § 8. Registrerede virksomheder skal føre et  

 regnskab over modtagelse, fremstilling samt udlevering af gebyrpligtige  

 dæk, der kan danne grundlag for opgørelse af det i hver  

 gebyrperiode opkrævede gebyr og for kontrollen med gebyrets rigtige  

 erlæggelse.
 Stk. 2. De statslige told- og skattemyndigheder  

 fastsætter nærmere regler for de registrerede virksomheders  

 regnskabsførelse.
 Stk. 3. Registrerede virksomheder skal opbevare  

 regnskabsmateriale i 5 år efter regnskabsårets udløb.
 § 9. Registrerede virksomheder skal, efter  

 udløbet af hver gebyrperiode og senest ved udgangen af den  

 følgende måned til de statslige told- og skattemyndigheder,  

 angive antallet af dæk, hvoraf virksomheden skal betale gebyr, jf. §§ 5  

 og 6. Angivelsen skal ske på en særlig blanket og underskrives af  

 virksomhedens ansvarlige ledelse.
 § 10. Gebyret for en gebyrperiode skal indbetales  

 til de statslige told- og skattemyndigheder senest samtidig med  

 angivelsesfristens udløb, jf. § 9. Udgør gebyret under 50 kr.  

 kan indbetaling af beløbet undlades.
Stk. 2. Betales gebyret ikke rettidigt, skal der betales  

 rente herfor.
Forrentningen sker fra forfaldsdagen for gebyret, jf. stk. 1.  

 Gebyret forrentes med 1,3% i månedlig rente for hver påbegyndt  

 måned fra den 1. i den måned, i hvilken gebyret skal betales, dog  

 mindst 50 kr.
 § 11. De statslige told- og skattemyndigheder kan  

 pålægge en virksomhed, der ikke betaler gebyret rettidigt, at  

 afgive angivelse for en kortere periode end kvartalet.
 Stk. 2. De statslige told- og skattemyndigheder kan  

 endvidere pålægge en virksomhed, der ikke betaler gebyret  

 rettidigt, en kortere betalingsfrist end den i § 10 angivne og kræve,  

 at der stilles fuld sikkerhed for gebyrets betaling.
 § 12. Såfremt det konstateres, at en  

 virksomhed har afgivet urigtige angivelser efter § 9, således at  

 virksomheden har betalt for lidt i gebyr, afkræves det skyldige  

 beløb til betaling senest 14 dage efter påkrav.
 Stk. 2. Kan størrelsen af det gebyrbeløb,  

 der påhviler virksomheden, ikke opgøres på grundlag af  

 virksomhedens regnskaber m.v. kan de statslige told- og skattemyndigheder  

 foretage skønsmæssig ansættelse af gebyrtilsvaret.
Stk. 3. Betales gebyret ikke rettidigt, skal der betales  

 rente herfor.
Forrentningen sker fra forfaldsdagen for gebyret, jf. stk. 1.  

 Gebyret forrentes med 1,3% i månedlig rente for hver påbegyndt  

 måned fra den 1. i den måned, i hvilken gebyret skal betales, dog  

 mindst 50 kr.
 § 13. Der skal betales et særskilt gebyr  

 på kr. 65 for erindringsskrivelser vedrørende betaling af  

 gebyr.
 § 14. De statslige told- og skattemyndigheder har,  

 hvis det skønnes nødvendigt, til enhver tid mod behørig  

 legitimation, uden retskendelse, adgang til at foretage eftersyn i den  

 registreringspligtige virksomhed og til at efterse virksomhedens  

 forretningsbøger og øvrige regnskabsmateriale samt  

 korrespondance m.v.
 Stk. 2. Den, der er ansvarlig for en registreringspligtig  

 virksomhed samt de personer, der er beskæftiget i virksomheden, skal  

 yde de statslige told- og skattemyndigheder fornøden vejledning og  

 hjælp ved foretagelse af de i stk. 1 nævnte eftersyn.
 Stk. 3. Det i stk. 1 nævnte materiale skal på  

 de statslige told- og skattemyndigheders anmodning udleveres eller indsendes  

 til de statslige told- og skattemyndigheder.
 § 15. For betaling af gebyr efter denne  

 bekendtgørelse hæfter den, der som ejer, forpagter eller  

 lignende driver virksomheden for egen regning.
Kapitel 2 Tilskud til indsamling af dæk § 16. Der kan ydes tilskud til en  

 miljømæssig, forsvarlig indsamling af dæk omfattet af § 1,  

 jf. § 2.
 Stk. 2. Tilskud kan ydes til virksomheder:
1)	der foretager indsamlinger af dæk og leverer dæk til  

 virksomheder, der oparbejder dæk til gummipulver, 2)	der foretager indsamlinger af dæk omfattet af § 2, stk. 1, nr.  

 3-7 og leverer disse til virksomheder, der oparbejder (neddeler) og/eller  

 leverer dæk til nyttiggørelse ved forbrænding med  

 energiudnyttelse, 3)	der foretager indsamling af dæk på Bornholm og leverer  

 disse til forbrænding med energiudnyttelse på  

 affaldsforbrændingsanlæg på Bornholm.
 Stk. 3. Ved virksomheder, der foretager indsamling af  

 dæk, forstås i denne bekendtgørelse:
1)	virksomheder, der foretager regelmæssige indsamlinger  

 (henteordninger), af dæk omfattet af § 2, stk. 1, nr. 1 og 2, herunder  

 afhenter større mængder, d.v.s. mindst 50 dæk pr.  

 afhentning fra virksomheder i indsamlingsområdet (kommuner hvor  

 virksomheder foretager indsamling), eller 2)	virksomheder, der foretager regelmæssige indsamlinger  

 (henteordninger) af dæk omfattet af § 2, stk. 1, nr. 1-7, herunder  

 afhenter større mængder, d.v.s. mindst 1.000 kg. pr. afhentning  

 fra virksomheder i indsamlingsområdet, eller 3)	virksomheder, der alene modtager eller tilbagetager dæk  

 (bringeordninger).
 § 17. Det er en betingelse, for at der kan ydes  

 tilskud, at der ikke er afkrævet særskilt vederlag for  

 håndteringen fra ejeren, lejeren eller brugeren af  

 motorkøretøjet, til dækning af udgifter ved  

 håndteringen af dækkene.
 Stk. 2. Det er endvidere en betingelse, for at der kan  

 ydes tilskud, at indsamlingsvirksomheden er registreret hos  

 Miljøstyrelsen og har leveret de indsamlede dæk til en  

 virksomhed, der er anerkendt af Miljøstyrelsen efter stk. 4 - 6.
 Stk. 3. Anmodning om registrering, jf. stk. 2, skal  

 indeholde følgende oplysninger:
 1)	Virksomhedens navn, adresse og SE-nummer.
 2)	En opgørelse over virksomhedens lagerbeholdning af kasserede  

 dæk omfattet af § 2 nr. 3-7, opgjort på datoen for anmodningens  

 fremsendelse, samt oplysning om, hvordan disse agtes nyttiggjort.
 3)	En fortegnelse over de kommuner, hvor virksomheden foretager  

 indsamling af kasserede dæk.
 Stk. 4. Virksomheder kan anerkendes af  

 Miljøstyrelsen som modtagere og oparbejdere af dæk, hvis det kan  

 dokumenteres, at virksomheden har miljøgodkendelse til at foretage  

 oparbejdning af dæk, og virksomheden er i drift, samt at der fra  

 virksomheden foreligger en erklæring om, at de modtagne dæk  

 oparbejdes til gummipulver, jf. bilag 1.
 Stk. 5. Virksomheder kan anerkendes af  

 Miljøstyrelsen som modtagere og oparbejdere (neddeling) af dæk  

 omfattet af § 2, stk. 1, nr. 3 - 7, hvis det kan dokumenteres, at  

 virksomheden har miljøgodkendelse til at modtage dæk henholdsvis  

 foretage neddeling af disse, og virksomheden er i drift, samt at der fra  

 virksomheden fremlægges dokumentation for, at de modtagne dæk  

 afsættes til virksomheder, der nyttiggør affald i form af  

 dæk ved forbrænding med energiudnyttelse, jf. bilag 2.
 Stk. 6. Virksomheder, der driver  

 affaldsforbrændingsanlæg på Bornholm kan anerkendes af  

 Miljøstyrelsen som modtage- og nyttiggørelsesvirksomhed for  

 dæk indsamlet på Bornholm, hvis det kan dokumenteres, at  

 affaldsforbrændingsanlægget har miljøgodkendelse til at  

 forbrænde affald, at affaldsforbrændingsanlægget er i  

 drift, samt at der fra affaldsforbrændingsanlægget foreligger en  

 erklæring om, at de modtagne dæk forbrændes med  

 energiudnyttelse.
 Stk. 7. Der ydes ikke tilskud til erhvervsmæssig  

 indsamling af dæk, der modtages fra udlandet, medmindre det kan  

 godtgøres, at disse er gebyrberigtigede, jf. § 1 og § 2.
 § 18. Ansøgning om udbetaling af tilskud  

 skal sendes til Miljøstyrelsen eller en af miljø- og  

 energiministeren godkendt administrator, der træffer afgørelse  

 om udbetaling af tilskud.
Stk. 2. Ansøgning om udbetaling af tilskud til  

 indsamling af dæk skal indeholde oplysninger om 1)	indsamlingsvirksomhedens og den i henhold til § 17, stk. 4   6,  

 anerkendte virksomheds navn, adresse, samt indsamlingsvirksomhedens  

 SE-nummer, 2)	en opgørelse, bilagt dokumentation i form af  

 indvejningssedler eller lignende, over mængden af dæk, angivet i  

 kilo, og type, jf. § 2, der er leveret til en virksomhed anerkendt af  

 Miljøstyrelsen i henhold til § 17, stk. 4 - 6, jf. dog stk. 3 og 3)	oprindelsen (indsamlingsområde) af de indsamlede dæk  

 .
Stk. 3. I stedet for den i stk. 2, nr. 2 nævnte  

 opgørelse kan vedlægges en opgørelse fra en virksomhed  

 anerkendt af Miljøstyrelsen i henhold til § 17, stk. 4   6, om den fra  

 indsamlingsvirksomheden modtagne mængde af dæk, typen og  

 oprindelsen af disse samt tidspunktet for leveringen af disse til  

 virksomheden.
Opgørelsen skal være underskrevet af den  

 ansvarlige ledelse hos virksomheden og være påtegnet af en  

 statsautoriseret eller registreret revisor, der skal bekræfte  

 rigtigheden af de afgivne oplysninger.
Stk. 4. Ansøgningen skal underskrives af den  

 ansvarlige ledelse hos ansøgeren.
Ansøgningen skal være  

 påtegnet af en statsautoriseret eller registreret revisor, der skal  

 bekræfte rigtigheden af de afgivne oplysninger.
Er ansøgningen  

 vedlagt en opgørelse fra en af Miljøstyrelsen anerkendt  

 virksomhed, jf. stk. 3, skal påtegning i stedet ske ved virksomhedens  

 eller forbrændingsanlæggets revisor.
 Stk. 5. Ansøgninger, der ikke indeholder de i  

 denne bestemmelse omhandlede oplysninger eller dokumentation, eller som  

 modtages senere end de i § 20 nævnte frister, afvises.  

 Ansøgninger, der vedrører dæk indsamlet inden de i § 26,  

 stk. 2, nævnte frister, afvises ligeledes.
 § 19. Tilskuddet udgør:
 1)	1,20 kr. med tillæg af beløb der svares i moms, pr. kg.  

 dæk omfattet af § 2, stk. 1, nr. 1 - 2, leveret til produktion af  

 gummipulver jf. § 16, stk. 2, nr. 1 eller til forbrænding med  

 energiudnyttelse på Bornholm, jf. § 16, stk. 2, nr. 3.
 2)	1,20 kr. med tillæg af beløb der svares i moms, pr. kg.  

 dæk omfattet af § 2, stk. 1, nr. 3 - 6, leveret til produktion af  

 gummipulver, jf. § 16, stk. 2, nr. 1, eller til forbrænding med  

 energiudnyttelse, jf. § 16, stk. 2, nr. 2 og 3.
 3)	1,60 kr. med tillæg af beløb der svares i moms, pr. kg.  

 dæk omfattet af § 2, stk. 1, nr. 7, leveret til produktion af  

 gummipulver, jf. § 16, stk. 2, nr. 1, eller til forbrænding med  

 energiudnyttelse, jf. § 16, stk. 2, nr. 2 og 3.
 § 20. Tilskud ydes månedligt.
 Stk. 2. Ansøgning om udbetaling af tilskud skal  

 være Miljøstyrelsen eller den jf. § 18, stk. 1, godkendte  

 administrator i hænde senest 4 uger efter udløbet af den  

 måned, hvor levering til en af de i § 17, stk. 4   6, nævnte  

 anerkendte virksomheder har fundet sted, jf. dog § 26, stk. 2.
§ 21. Tilskud, der er givet uden at betingelserne  

 i §§ 16 og 17 var opfyldt, skal betales tilbage.
Beløbet skal betales  

 senest 14 dage efter, at Miljøstyrelsen skriftligt har fremsat  

 påkrav herom.
Beløbet skal indbetales til  

 Miljøstyrelsen.
 Stk. 2. Betales beløbet ikke rettidigt, jf. stk.  

 1, skal der betales 1,3 % i månedlig rente for hver påbegyndt  

 måned i perioden fra det tidspunkt, beløbet skulle have  

 været betalt til tidspunktet for indbetalingen til  

 Miljøstyrelsen, dog mindst 50 kr.
 Stk. 3. For betaling efter stk. 1 og stk. 2 hæfter  

 den, der som ejer, forpagter eller lignende driver virksomheden for egen  

 regning.
 § 22. Miljøstyrelsen kan bestemme, at § 21  

 ikke finder anvendelse, når det forhold, der udløser  

 tilbagebetalingspligten, har underordnet betydning.
Kapitel 3 Administrative bestemmelser § 23. Administrationen og kontrollen i henhold til  

 kapitel 1, herunder opkrævning af gebyr, udøves af de statslige  

 told- og skattemyndigheder.
 Stk. 2. Administrationen i henhold til kapitel 2  

 udøves af Miljøstyrelsen eller en af miljø- og  

 energiministeren godkendt administrator.
 Stk. 3. Alle tilfælde, hvor den af miljø- og  

 energiministeren godkendte administrator ikke finder betingelserne for  

 registrering eller udbetaling af tilskud opfyldt, eller hvor der opstår  

 tvivlsspørgsmål, forelægges snarest Miljøstyrelsen,  

 der træffer den endelige administrative afgørelse.
Stk. 4. Told- og skattemyndighedernes afgørelser  

 kan inden 3 måneder fra modtagelsen af afgørelsen påklages  

 til Landsskatteretten.
Reglerne i skattestyrelseslovens kapitler 3 og 3 A  

 finder anvendelse ved sådanne klager.
 § 24. De statslige told- og skattemyndigheder har  

 udpantningsret for gebyrer efter denne bekendtgørelse med  

 påløbende renter og omkostninger samt det i § 13 nævnte  

 gebyr.
Kapitel 4 Straffe- og ikrafttrædelsesbestemmelser § 25. Medmindre højere straf er forskyldt  

 efter den øvrige lovgivning, straffes med bøde den,  

 der 1)	undlader at foretage anmeldelse efter § 3, stk. 1, eller føre  

 regnskab efter § 8, stk. 1, 2)	overtræder regler fastsat i medfør af § 8, stk. 2, 3)	undlader at efterkomme et påbud, der er meddelt efter §  

 11, 4)	afgiver urigtige eller vildledende oplysninger eller undlader at  

 afgive oplysninger til brug for kontrollen med gebyret, eller 5)	afgiver urigtige eller vildledende oplysninger i forbindelse med  

 ansøgning om tilskud efter bekendtgørelsen.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er opnået eller tilsigtet en økonomisk  

 fordel for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens femte  

 kapitel.
 § 26. Bekendtgørelsen træder i kraft  

 den 1. april 2000.
 Stk. 2. Tilskud, jf. § 16, stk. 2, nr. 1 og 3, og § 19,  

 nr. 1 kan ydes for dæk, der er indsamlet efter den 1. juli 1995.
 Stk. 3. Tilskud, jf. § 16 stk. 2, nr. 2 og 3 og § 19, nr. 2 og 3  

 kan ydes for dæk, der er indsamlet efter den 1. april 2000.
 Stk. 4. Ved bekendtgørelsens ikrafttræden  

 ophæves:
 1)	Bekendtgørelse nr. 799 af 4. september 1996 om gebyr og  

 tilskud til bortskaffelse af dæk.
 2)	Bekendtgørelse nr. 686 af 21. september 1998 om ændring  

 af bekendtgørelse om gebyr og tilskud til bortskaffelse af  

 dæk.
Miljø- og Energiministeriet, den 5. februar  

 2000 Svend Auken /Helge Andreasen Bilag 1 Virksomheder (gummipulverfabrikker) kan anerkendes som modtagere af  

 dæk, såfremt der overfor Miljøstyrelsen fremlægges  

 dokumentation for, at dækkene på virksomheden kan neddeles til  

 gummipulver (mindst 75% til kornstørrelse under 1 mm), og at samtlige  

 dæk, der modtages fra indsamlingsvirksomheder som opnår tilskud  

 til indsamlingen, neddeles og afsættes som gummipulver eller granulat  

 med en kornstørrelse på max. 5 mm.
Bilag 2 Virksomheder kan anerkendes som modtagere og oparbejdere (neddelere) af  

 dæk omfattet af § 2, stk.1, nr. 3 - 7, såfremt der overfor  

 Miljøstyrelsen fremlægges dokumentation for, at dækkene  

 direkte eller efter neddeling afsættes til en af Miljøstyrelsen  

 anerkendt virksomhed, der nyttiggør dækkenes indhold af  

 organiske materialer ved forbrænding og nyttiggør  

 stålindholdet ved udsortering og afhændelse til genanvendelse,  

 eller ved at stålindholdet indgår som en nødvendig  

 råvare i produktionsprocessen.
 1)   Den anvendte  

 definition er fastlagt i Færdselsstyrelsens detailforskrifter for  

 køretøjer 1999.
