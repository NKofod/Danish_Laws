Bekendtgørelse om revisionens  

 gennemførelse i  

 Arbejdsmarkedets Tillægspension, Arbejdsmarkedets  

 Erhvervssygdomssikring og Lønmodtagernes Dyrtidsfond I medfør af § 25 d, stk. 4, i lov om Arbejdsmarkedets  

 Tillægspension, jf. lovbekendtgørelse nr. 689 af 20. august  

 2002, § 57 G, stk. 3, i lov om sikring mod følger af  

 arbejdsskade, jf. lovbekendtgørelse nr. 943 af 16. oktober 2000 samt  

 § 6 b, stk.3, og § 9 b, stk. 1, i lov om Lønmodtagernes  

 Dyrtidsfond, jf. lovbekendtgørelse nr. 910 af 12. oktober 2001,  

 fastsættes:
Anvendelsesområde § 1. Denne bekendtgørelse finder anvendelse  

 på Arbejdsmarkedets Tillægspension (herefter ATP) med de herunder  

 hørende særskilte årsregnskaber for ATP-ordningen og  

 SP-ordningen (inklusive den tidligere DMP-ordning og den supplerende  

 arbejdsmarkedspension), Arbejdsmarkedets Erhvervssygdomssikring (herefter  

 AES) og Lønmodtagernes Dyrtidsfond (herefter LD) samt disses  

 datterselskaber.
De eksterne revisorers forpligtelser § 2. De eksterne revisorer skal revidere  

 årsregnskabet i overensstemmelse med god revisionsskik og kontrollere,  

 om årsregnskabet er aflagt i overensstemmelse med lovgivningens og  

 andre forskrifters krav til regnskabsaflæggelsen.
 Stk. 2. De eksterne revisorer skal herunder kontrollere,  

 om:
1)	årsregnskabet er rigtigt opstillet på grundlag af  

 bogføringen og opgjort under omhyggelig hensyntagen til  

 bestående værdier, rettigheder og forpligtelser, 2)	årsberetningen indeholder de krævede oplysninger,  

 herunder oplysninger om den økonomiske udvikling i virksomheden, og at  

 årsberetningen ikke er i strid med årsregnskabet, og 3)	årsregnskabet giver et retvisende billede af aktiver og  

 passiver, den økonomiske stilling samt resultatet.
 § 3. De eksterne revisorer skal kontrollere,  

 om:
1)	den administrative og regnskabsmæssige praksis på  

 væsentlige områder, herunder forretningsgange og interne  

 kontrolprocedurer, er tilrettelagt og fungerer på betryggende vis, 2)	den samlede system-, data- og driftssikkerhed er betryggende, 3)	der føres kontrol med den daglige bogførings  

 pålidelighed, herunder om bogføringen er tilrettelagt på  

 en sådan måde, at den til enhver tid kan danne grundlag for de  

 indberetninger, der skal foretages til Finanstilsynet, 4)	der føres kontrol med henholdsvis ATP's, AES's og LD's  

 beholdninger af værdipapirer og lignende samt i ATP med  

 opgørelsen af de pensionsmæssige hensættelser i  

 ATP-ordningen og medlemskontiene i SP-ordningen, i AES med opgørelsen  

 af hensættelserne og i LD med opgørelsen af  

 lønmodtagerkontiene, og 5)	om henholdsvis ATP, AES og LD overholder bestemmelserne i  

 lovgivningen vedrørende henholdsvis ATP, AES og LD.
 Stk. 2. De eksterne revisorer skal kontrollere, om  

 forretningsgange og bogføring er tilrettelagt på en sådan  

 måde, at det på ethvert tidspunkt kan konstateres, om de i  

 § 4, stk. 3, nævnte bestemmelser er overholdt.
§ 4. Til brug for bestyrelsen skal de eksterne  

 revisorer føre en revisionsprotokol.
Der skal i protokollen  

 redegøres for den i årets løb udførte revision,  

 som kan danne grundlag for revisionsmæssige delkonklusioner.  

 Protokollen skal fremlægges på ethvert bestyrelsesmøde, og  

 enhver protokoltilførsel skal underskrives af den samlede  

 bestyrelse.
Stk. 2. I protokollatet vedrørende årsregnskabet  

 skal der redegøres for den udførte revision samt konklusionen  

 herpå.
I et særskilt afsnit i protokollatet vedrørende  

 årsregnskabet skal revisorerne opsummere samtlige bemærkninger,  

 som revisionen har givet anledning til at fremføre over for  

 bestyrelsen.
Opsummeringen skal indeholde en status vedrørende de  

 bemærkninger, der er fremført vedrørende det  

 pågældende regnskabsår samt en status vedrørende de  

 bemærkninger, som fremgik som åbentstående i protokollatet  

 vedrørende det foregående årsregnskab.
 Stk. 3. Der skal i protokollatet vedrørende  

 årsregnskabet oplyses, om:
1)	væsentlige forretningsgange og interne kontrolprocedurer  

 fungerer betryggende, 2)	den samlede system-, data- og driftssikkerhed fungerer  

 betryggende, 3)	forretningsgange til sikring af at de af bestyrelsen og direktionen  

 udstukne retningslinier for risikopåtagelse følges, 4)	værdiansættelse af aktiver, passiver og eventuelle  

 poster uden for balancen er foretaget i overensstemmelse med lovgivningens  

 bestemmelser samt god regnskabsskik, 5)	om ATP, AES henholdsvis LD opfylder lovgivningens  

 investeringsregler, 6)	årsregnskabet giver et retvisende billede af aktiver og  

 passiver, den økonomiske stilling samt resultatet, og for LD:
 7)	om administrationen af puljeinvesteringer fungerer  

 betryggende.
 Stk. 4. Revisionsprotokollatet vedrørende  

 årsregnskabet skal endvidere indeholde følgende oplysninger om  

 transaktioner mellem henholdsvis ATP, AES og LD og disses  

 datterselskaber:
1)	en nærmere beskrivelse af de i årets løb  

 foretagne transaktioner, og 2)	en nærmere beskrivelse af grundlaget for  

 prisfastsættelsen.
 Stk. 5. Stk. 4 gælder tilsvarende for transaktioner  

 mellem 2 af følgende ordninger under administration af ATP:  

 ATP-ordningen, SP-ordningen og AES-ordningen.
Revisionspåtegning § 5. De eksterne revisorers påtegning  

 på årsregnskabet samt årsregnskabet for datterselskaber  

 skal afgives efter retningslinierne i kapitel 2 i Erhvervs- og  

 Selskabsstyrelsens bekendtgørelse om statsautoriserede og registrerede  

 revisorers erklæringer m.v.
Ikrafttrædelsesbestemmelser § 6. Bekendtgørelsen træder i kraft  

 den 1. januar 2003 og finder herunder anvendelse på udarbejdelsen af  

 årsregnskabet for 2003.
 Stk. 2. Bekendtgørelse nr. 743 af 8. august 2000 om  

 revisionens gennemførelse i Arbejdsmarkedets tillægspension,  

 Arbejdsmarkedets Erhvervssygdomssikring og Lønmodtagernes Dyrtidsfond  

 ophæves.
