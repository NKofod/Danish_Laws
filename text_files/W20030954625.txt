Kendelse fra Pressenævnet i sag nr. 59/2003 Fair Finans A/S har ved advokat Bjarke Vejby klaget til  

 Pressenævnet over Danmarks Radios afslag på genmæle i anledning af en  

 udsendelse i Danmarks Radio den 4. juni 2003. Fair Finans A/S har endvidere  

 klaget over, at Danmarks Radio har tilsidesat god presseskik ved at  

 genudsende  

 udsendelsen på DR 1 den 7. og 10. juni 2003 og på DR 2 den 8. juni 2003.
I udsendelsen, der havde titlen Rockernes Pengemænd, søgte  

 indklagede at afdække det danske rockermiljøs forbindelser til en række  

 forretningsfolk, der blandt andet skulle have finansieret en del ejendomskøb  

 for personer med tilknytning til rockermiljøet.
I udsendelsen hed det blandt  

 andet:
 Speak  

  

 : Men rockerne  

 ankommer fortsat i dyre biler og store limousiner.
I dette program undersøger  

 vi, hvor pengene kommer fra.
Vi opdager, at en kreds af respekterede og rige  

 forretningsfolk i Danmark finansierer rockerne.
 Speak  

  

 : Det er  

 forretningsfolk, der tjener gode penge på deres forbindelser til rockerne.
Speak  

  

 : Vi har fulgt  

 de økonomiske spor i rockermiljøet.
I dette program dokumenterer vi, at en  

 kreds af pænere og mere respektable forretningsfolk i Danmark hjælper  

 rockerne.  

 De finansierer deres borge, deres private villaer, Mercedeser, BMW´er  

 og  

 Harley-Davidson-motorcykler.
Og ofte tager forretningsfolkene sig godt betalt  

 for deres hjælp.
Speak  

  

 : Hells Angels  

 holder til her på Bryggervej 15. Vi beslutter at undersøge, hvem der har  

 finansieret ejendommen.
Derfor tager vi ind til Tinglysningskontoret i Århus.  

 Her bliver alle ejendomshandler registreret, og lånedokumenter bliver  

 arkiveret.
Vi søger på rockernes adresse Bryggervej 15 i Risskov.
I et  

 arkivskab finder vi en mappe om ejendommen.
Alle lånedokumenterne er  

 underskrevet af 14 personer.
Alle er fuldgyldige medlemmer af Hells Angels.  

  Jimmy  

  Nissen er HAs præsident i Århus.
Det er ham, der har inviteret  

 til fest her på rockerborgen.
Umiddelbart er der tale om flere forskellige  

 firmaer, som har lånt pengene til rockerne.
Men det viser sig, at firmaerne  

 har  

 en bemærkelsesværdig sammenhæng.
De hører nemlig hjemme på den samme adresse,  

 Søndergade 2 i Århus.
Her finder vi firmaet Fair Finans.
Det viser sig, at  

 Fair  

 Finans står bag finansieringen.
Firmaerne på adressen har lånt rockerne 1.8  

 millioner kroner.
Det kunne være en tilfældighed, men her på Fuglesangs Allé  

 lå  

 den tidligere rockerborg i Århus.
Vi undersøger finansieringen.
Et  

 interessant  

 selskab dukker op.
Selskabet hører igen under Fair Finans på Søndergade 2.  

 Fair  

 Finans står altså ikke blot bag finansieringen af den nye rockerborg på  

 Bryggervej.
Firmaet lånte også penge til den gamle rockerborg på Fuglesangs  

 Allé.
Fair Finans bliver drevet af en respektabel forretningsmand,  

[K].
Han bor selv i det pæne kvarter Risskov helt ud til Århus-bugten.
Vi  

 ringer til ham på firmaadressen.
 [K]  

  

 : Det er [K].
Speak  

  

 : [K] afviser i  

 telefonen, at han skulle have forbindelser til Hells Angels.
Men da vi leder  

 videre finder vi flere forhold, der forbinder Fair Finans med rockerne.
Speak  

  

 : I telefonen  

 spørger vi [K] om et tv-interview, men [K] vil ikke stille op.
Han ønsker  

 ikke,  

 at hans handler kommer frem i offentligheden.
Speak  

  

 : I Århus styrer  

 rockerne ifølge politiet en stor del af narkohandlen.
Bygningen her mener  

 politiet har været et af de helt store udsalgssteder af hash.
Hells  

 Angels-præsidenten  

  Jimmy  

  Nissen har tidligere drevet  

 forretning i ejendommen  

  

 (henover speaken  

 vises et billede af ejendommen i sin helhed, et nærbillede af husnummeret 41  

 samt teksten Grønnegade skrevet på en computer).  

  

 Da vi undersøger, hvem  

 der har pant i ejendommen, finder vi igen en række selskaber på adressen  

 Søndergade 2 og forretningsmanden [K] står endnu engang bag.
DR-Dok. opsøger  

[K] på firmaadressen. [K] er ikke tilstede.
Vi ville gerne spørge ham,  

 hvorfor  

 han finansierer den nuværende og den tidligere rockerborg, en HAers  

 privatvilla og en ejendom, der er kendt som hashklub.
Vi efterlader vores  

 telefonnummer, men [K] ringer aldrig tilbage.
 Ved brev af 5. juni 2003 rettede klagers advokat henvendelse til  

 Danmarks Radio, idet han gjorde gældende, at der ved omtalen af tre tilfælde  

 af  

 finansiering af fast ejendom, hvor klagers virksomhed blev kædet sammen med  

 rockermiljøet, var bragt forkerte oplysninger.
Advokaten anførte videre, at  

 omtalen var egnet til at skade klagers omdømme og forretningsgrundlag,  

 navnlig  

 fordi udsendelsen gav seerne det indtryk, at klagers virksomhed havde til  

 formål at finansiere et bestemt kriminelt miljø. Klager tog samtidig  

 forbehold  

 for at rejse en medieansvarssag, herunder at fremsætte erstatningskrav over  

 for  

 Danmarks Radio, såfremt udsendelsen enten måtte give anledning til direkte  

 økonomiske  

 tab, eller såfremt Danmarks Radio i genudsendelser eller via f.eks. streaming  

 af udsendelsen på internettet måtte genfremsætte beskyldningerne.
Ved brev af 10. juni 2003 rettede klagers advokat på ny  

 henvendelse til Danmarks Radio, idet han var blevet bekendt med, at Danmarks  

 Radio havde genudsendt udsendelsen tre gange efter hans henvendelse den 5.  

 juni  

 2003. Advokaten anmodede samtidig om genmæle i forhold til oplysningen om, at  

 der skulle bestå en sammenhæng mellem belåningen af adressen Grønnegade 41 og  

 nogle medlemmer af Hells Angels.
Advokaten tog samtidig forbehold for over  

 for  

 Pressenævnet at gøre gældende, at Danmarks Radio havde handlet i strid med  

 god  

 presseskik ved at fremsætte en række beskyldninger i tre genudsendelser, idet  

 de  som følge af advokatens henvendelse af 5. juni 2003  var  

 fremsat mod  

 bedre vidende.
 Ved brev af 16. juni 2003 besvarede Danmarks Radio advokatens  

 henvendelser af 5. og 10. juni 2003 og afviste i den forbindelse at bringe et  

 genmæle.
 Klageren har indledningsvis anført, at han er enig i, at det har  

 offentlighedens interesse at afdække det omhandlede miljøs økonomi, og at  

 finansieringsvirksomhed i forhold til dette miljø  uanset om en sådan  

 finansieringsvirksomhed er fuldt ud lovlig  kan rejse moralske og  

 etiske problemstillinger,  

 således som Danmarks Radio har gjort gældende i deres brev af 16. juni 2003.
Klageren har i den forbindelse oplyst, at han i de sidste 10 år  

 har erhvervet ca. 100.000 pantebreve med pant i fast ejendom.  

 Pantebrevshandlerne formidles typisk af ejendomsmæglere eller  

 pengeinstitutter.  

 En stor del af pantebrevene er erhvervet af klageren ved køb af samlede  

 pantebrevsporteføljer fra diverse pengeinstitutter.
Med en portefølje på ca.  

 100.000 pantebreve er det ud fra en ren statistisk betragtning udelukket, at  

 der ikke hos klager vil optræde debitorer, som enten er kriminelle i den  

 forstand, at de er eller vil blive domfældt for lovovertrædelser før eller  

 efter, at et pantebrev er erhvervet af klager, eller derved at en  

 pantebrevsdebitor sælger den pantsatte ejendom til en sådan kriminel person.  

 Det er ligeledes udelukket, at der ikke hos klager vil optræde debitorer, som  

 er medlem af eller har tilknytning til rockergrupper, eller andre personer  

 fra  

 kriminelle eller mindre agtede miljøer.
Helt afgørende for, om en udsendelse  

 af  

 den pågældende karakter har nogen nyhedsværdi, er derfor, om det i  

 udsendelsen  

 kan påvises, at ydelsesleverancer er målrettet et bestemt kriminelt miljø.  

 Det  

 er klagers påstand, at Danmarks Radio  netop for at  

 etablere den nødvendige  

 nyhedsværdi  har manipuleret faktum i forhold til klagers virksomhed,  

 herunder  

 også som en direkte følge af de tre genudsendelser, således at klager nu i  

 offentlighedens øjne i en årrække er stemplet som rockerbagmand,  

 såvel af  

 Danmarks Radio som den trykte presse, der i artikler baserer sig på citater  

 fra  

 udsendelsen og de tre genudsendelser.
Klageren har nærmere anført, at han ønsker genmæle i forhold til  

 oplysningen om, at en person med forbindelse til rockermiljøet  

 (rockerpræsident  

  Jimmy  

  Nissen) tidligere har drevet virksomhed i ejendommen  

 Grønnegade 41, hvor klager har tinglyst pant.
Den pågældende person har  

 aldrig  

 drevet virksomhed i ejendommen, men har for ca. 10 år siden drevet virksomhed  

 i  

 en naboejendom, hvilket klager blev bekendt med efter udsendelsen, men før  

 genudsendelserne blev påbegyndt.
Det burde være indlysende, at det for klager  

 er helt afgørende, at den forkerte oplysning berigtiges.
Det bør også af  

 nævnet  

 kunne lægges til grund, at der under de anførte omstændigheder, og hvor  

 dokumentarudsendelsens titel er Rockernes Pengemænd, består en  

 betydelig  

 skadevirkning for klager.
Der er ikke tale om en bagatelagtig oplysning, som  

 hævdet af indklagede, men om en oplysning, som er fremsat med det formål at  

 påvise, at klager systematisk finansierer ejendomme, hvor medlemmer af et  

 kriminelt miljø er ejere, hvorfor oplysningen i særdeleshed er egnet til at  

 skade klager.
Ingen af de seere, som klager har talt med efter udsendelsen,  

 har  

 været i tvivl om indklagedes budskab; alle har spurgt klageren om hans  

 forretningsforbindelse med den omtalte rockerpræsident.
Oplysningen er i  

 øvrigt  

 fremsat mod bedrevidende.
Dels kunne indklagede i tingbogen have konstateret  

 den manglende sammenhæng, dels vidste indklagede med sikkerhed, at  

 oplysningen  

 var forkert, da man blev oplyst herom af klager, og man modtog en fax herom  

 fra  

 klagers advokat før de tre genudsendelser.
Klageren har i den forbindelse anført, at såfremt indklagedes  

 vinkling ved omtalen af Grønnegade 41 måtte være, at omtalen vedrører en  

 ejendom, som benyttes som hashklub, ville det have været relevant at tilføje,  

 at ejendommen netop blev erhvervet af to håndværkere med det formål at  

 ombygge  

 ejendommen med videresalg for øje og ikke fortsætte den benyttelse, som  

 omtales  

 af indklagede.
At indklagede over for Pressenævnet søger at hævde, at omtalen  

 af Grønnegade 41 i virkeligheden ikke drejede sig om klagers finansiering af  

 en  

 bestemt fast ejendom til medlemmerne af rockermiljøet, men at det drejer sig  

 om  

 hashhandel i eller i nærheden af den ejendom, som klager har pant i, holder  

 ikke for en nærmere prøvelse.
Enhver kan se, at udsendelsen drejede sig om  

 udlån til rockere, og at indklagede har forsøgt at forbinde klagers person  

 med  

 en kæde af tilfælde, hvori rockere skulle indgå.
Klageren har videre anført, at indklagede har tilsidesat god  

 presseskik ved  trods klagerens oplysninger og klagers advarsel til  

 indklagede  

 i brev af 5. juni 2003  at have genudsendt udsendelsen hele tre gange.  

 Indklagede vidste før de tre genudsendelser, at udsagnet om, at klageren  

 havde  

 lånt penge ud til at finansiere rockernes køb af Fuglesangs Allé var forkert.  

 Klager har ikke lånt penge ud til finansiering af denne ejendom.  

 Indklagede  

 vidste før udsendelsen, hvad også fremgår af den tingbog, som indklagede har  

 gennemset, at pantebrevet var erhvervet af klager, før ejendommen blev  

 erhvervet af nogle personer med tilknytning til rockermiljøet, og at klager  

 derfor alene fik personer med tilknytning til rockermiljøet som debitorer ved  

 en gældsovertagelse.
Det må også antages, at indklagede på tidspunktet for  

 genudsendelserne vidste, at udsagnet om, at rockerpræsident  

  Jimmy  

  Nissen tidligere havde drevet virksomhed i ejendommen  

 Grønnegade 41, hvor klager har tinglyst pant, var forkert.
Ydermere har  

 indklagede ikke ved supplerende kommentarer, som kunne have været fremsat af  

 indklagede forud eller efter udsendelsen, gjort noget for at korrigere  

 faktum.
 Klageren har endelig oplyst, at han de facto har udtalt sig om  

 forholdene til indklagede forud for den første udsendelse, men at klageren  

 ikke  

 har ønsket at medvirke i tv-udsendelsen, hvilket ikke kan komme ham til  

 skade.
 Indklagede har indledningsvis anført, at Rockernes Pengemænd  

 er et afslørende dokumentarprogram, som via interviews og offentlige  

 oplysninger, herunder fra tingbøgerne, blandt andet belyser, hvordan en række  

 bygninger med rockeraktivitet eller rockerrelateret aktivitet er finansieret.
Indklagede har oplyst, at klager har finansieret matriklen  

 Grønnegade 41, hvilket ikke bestrides af klager.
Politiet mener, at bygningen  

 har været et af de store udsalgssteder af hash.
Det bestrides heller ikke.  

 Oplysningen stammer fra politiet.
Det er faktuelt forkert, når det i  

 udsendelsen oplyses, at  

  Jimmy  

  Nissen tidligere har drevet  

 motorcykelforretning i ejendommen.
Det skete fra adressen Grønnegade 43.  

 Oplysningen er imidlertid af supplerende karakter og bagatelagtig i forhold  

 til  

 sagens substans, nemlig at klager har finansieret en række ejendomme med  

 tilknytning til HA, herunder ejendommen i Grønnegade 41.
Det er indklagedes opfattelse, at det afgørende er, at  

 ejendommen i Grønnegade er HA-relateret.
Politiet har oplyst,  

  

 at  

  

 forbindelsen kan findes i kraft af den hashhandel, der har fundet sted,  

  

 at  

  

 hashhandlen er kontrolleret af HA,  

  

 at  

  

 der er observeret HA-medlemmer ved  

 flere lejligheder,  

  

 at  

  

 de to håndværkere er HA-relateret,  

  

 og at  

  

 politiet efter de to håndværkeres køb af ejendommen har registreret 17 sager  

 om  

 overtrædelse af lov om euforiserende stoffer på ejendommen, ligesom der er  

 givet flere påbud om at stoppe hashhandlen på adressen.
Indklagede er således  

 ikke enig i, at det er oplysningen om HA-præsidentens tidligere forretning  

   

 hvad enten den blev drevet fra nr. 41 eller 43  der primært sammenkæder  

 klager  

 med HA-præsidenten, hvorfor denne oplysning i sig selv ikke er egnet til at  

 skade klager.
Uanset ejendomsforholdene i Grønnegade har klager  

 fuldfinansieret rockerborgen på Bryggervej, hvor  

  Jimmy  

  Nissen  

 er præsident.
Det må formodes, at det primært er dette forhold, der har givet  

 anledning til de af klager refererede avisartikler.
Det er endvidere indklagedes opfattelse, at oplysningen ikke i  

 sig selv indebærer en risiko for, at klager kan lide økonomisk eller anden  

 skade af betydning.
Konteksten og de øvrige faktiske oplysninger gør, at  

 denne  

 konkrete oplysning som nævnt er bagatelagtig.
Også på denne baggrund har  

 klager  

 ikke krav på genmæle.
Indklagede har videre anført, at man ikke har tilsidesat god  

 presseskik ved i uændret form at genudsende udsendelsen, idet indklagede ikke  

 har viderebragt oplysninger, som berettiger til et genmæle.
Med hensyn til  

 ejendommen på Fuglesangs Allé er det faktuelt korrekt, at klager havde pant i  

 denne.
Pantebrevene er i dag aflyst, hvorfor det af tingbogen kun fremgår,  

 hvornår pantet er aflyst samt pantets størrelse.
Selve pantebrevet er ikke  

 længere et offentligt tilgængeligt dokument.
Klager afviste i øvrigt at  

 kommentere denne finansiering i udsendelsen.
Det er indklagedes opfattelse, at det faktuelle naturligvis skal  

 være korrekt, uanset om klager vælger at medvirke eller ej, men omvendt at  

 det  

 faktum, at klager vælger ikke at medvirke, ikke skal være en hindring for, at  

 programmet bliver til og udsendes.
De vurderinger og holdninger, klager måtte  

 have til programmet, repræsenteres naturligvis ikke, når klager vælger ikke  

 at  

 medvirke.
I sagens behandling har følgende nævnsmedlemmer deltaget: Lene  

 Pagter Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
Pressenævnet lægger efter sagens oplysninger til grund, at Hells  

 Angels-præsidenten  

  Jimmy  

  Nissen for år tilbage drev forretning  

 fra Grønnegade nr. 43 og ikke nr. 41 som oplyst af Danmarks Radio.
Nævnet  

 lægger endvidere til grund, at klager har pant i ejendommen Grønnegade nr.  

 41.  

 Med hensyn til finansieringen af det tidligere rockerklubhus på Fuglesangs  

 Allé  

 lægger nævnet til grund, at klager som følge af en gældsovertagelse fik  

 personer med tilknytning til rockermiljøet som nye debitorer.
Oplysningen om  

  Jimmy  

  Nissen er bragt i forbindelse  

 med en omtale af, at rockerne i Århus ifølge politiet styrer en stor del af  

 narkohandlen.
I den forbindelse omtales adressen Grønnegade nr. 41, som  

 ifølge  

 politiet har været et af de helt store udsalgssteder af hash i Århus.
Nævnet  

 finder, at den fejlagtige oplysning om  

  Jimmy  

  Nissen i denne sammenhæng ikke  

 er af en sådan karakter, at offentliggørelse heraf har medført skade af  

 betydning for klager.
Der er derfor ikke grundlag for genmæle.
Nævnet finder, at de bragte oplysninger om finansieringen af det  

 tidligere rockerklubhus på Fuglesangs Allé, og om at  

  Jimmy  

  Nissen  

 havde drevet forretning fra Grønnegade nr. 41, er forkerte.
Danmarks Radio  

 burde i forbindelse med genudsendelserne have berigtiget disse oplysninger,  

 idet klagers advokat allerede dagen efter udsendelsen den 4. juni 2003 gjorde  

 opmærksom på disse forhold.
Nævnet finder dog ikke, at oplysningen om  

  Jimmy  

  Nissen er af en sådan karakter, at Danmarks Radio har  

 handlet i strid med god presseskik ved at genudsende udsendelsen i den  

 foreliggende  

 form.
 To medlemmer   

  

 Lene  

 Pagter Kristensen (formand) og Kirsten Dyregaard  

  

  udtaler:
Vi finder, at oplysningen om finansieringen af det tidligere  

 rockerklubhus på Fuglesangs Allé  i sammenhæng med udsendelsens øvrige  

 oplysninger om klagers udlånsvirksomhed  er med til at give seeren det  

 indtryk, at klager systematisk yder lån til personer med tilknytning til  

 rockermiljøet.
Vi finder derfor, at oplysningen fra klagers advokat til  

 Danmarks Radio om, at man alene som følge af en gældsovertagelse fik personer  

 med tilknytning til rockermiljøet som nye debitorer, er af en sådan karakter,  

 at Danmarks Radio burde have bragt oplysningen i forbindelse med de  

 efterfølgende genudsendelser.
Vi finder i den  

 forbindelse anledning til at bemærke, at klagers advokat allerede dagen efter  

 udsendelsen den 4. juni 2003 gjorde Danmarks Radio opmærksom på dette  

 forhold,  

 og at det for klager var meget magtpåliggende, at udsendelsen ikke blev  

 genudsendt med denne forkerte oplysning.
Vi finder, at Danmarks Radio ved at  

 genudsende udsendelsen uden at bringe den korrekte oplysning om  

 finansieringen  

 af ejendommen på Fuglesangs Allé har handlet i strid med god presseskik, og  

 vi  

 finder derfor, at nævnet må udtale sin kritik af Danmarks Radio.
To medlemmer   

  

 Bo  

 Maltesen og Kaare R.
Skou  

  

  udtaler:
 Vi finder ikke, at oplysningen fra klagers advokat til Danmarks  

 Radio om finansieringen af det tidligere rockerklubhus på Fuglesangs Allé er  

 af  

 en så væsentlig karakter, at Danmarks Radio har handlet i strid med god  

 presseskik ved at genudsende udsendelsen i den foreliggende form.
 Da der er stemmelighed, er formandens stemme afgørende, og  

 Pressenævnet udtaler derfor kritik af Danmarks Radio.
 I medfør af medieansvarslovens § 49 pålægges det herefter den  

 ansvarshavende redaktør af Danmarks Radio at offentliggøre følgende:
   

  

 Kendelsen fra Pressenævnet:
Den 4. juni 2003 bragte  

 Danmarks Radio en udsendelse med titlen Rockernes Pengemænd.  

 Formålet med  

 udsendelsen var at afdække det danske rockermiljøs forbindelser til det  

 etablerede erhvervsliv.
I udsendelsen blev det omtalt, at Fair Finans A/S  

 skulle have lånt Hells Angels penge i forbindelse med købet af en ejendom på  

 Fuglesangs Allé i Århus Fair Finans A/S ved [K]  

 har klaget til Pressenævnet, idet man finder, at god presseskik er  

 tilsidesat.  

 Klager har anført, at Danmarks Radio har genudsendt udsendelsen tre gange, på  

 trods af at klagers advokat dagen efter den første udsendelse den 4. juni  

 2003  

 gjorde Danmarks Radio opmærksom på, at oplysningen om finansieringen af  

 ejendommen på Fuglesangs Allé ikke var korrekt.
 Pressenævnet udtaler:
 To medlemmer   

  

 Lene Pagter Kristensen (formand) og Kirsten  

 Dyregaard  

  

  udtaler:
Vi finder, at oplysningen  

 om finansieringen af det tidligere rockerklubhus på Fuglesangs Allé  i  

 sammenhæng med udsendelsens øvrige oplysninger om klagers udlånsvirksomhed  

  er  

 med til at give seeren det indtryk, at klager systematisk yder lån til  

 personer  

 med tilknytning til rockermiljøet.
Vi finder derfor, at oplysningen fra  

 klagers  

 advokat til Danmarks Radio om, at man alene som følge af en gældsovertagelse  

 fik personer med tilknytning til rockermiljøet som nye debitorer, er af en  

 sådan karakter, at Danmarks Radio burde have bragt oplysningen i forbindelse  

 med de efterfølgende genudsendelser.
Vi finder i den forbindelse anledning til at  

 bemærke, at klagers advokat allerede dagen efter udsendelsen den 4. juni 2003  

 gjorde Danmarks Radio opmærksom på dette forhold, og at det for klager var  

 meget magtpåliggende, at udsendelsen ikke blev genudsendt med denne forkerte  

 oplysning.
Vi finder, at Danmarks Radio ved at genudsende udsendelsen uden at  

 bringe den korrekte oplysning om finansieringen af ejendommen på Fuglesangs  

 Allé har handlet i strid med god presseskik, og vi finder derfor, at nævnet  

 må  

 udtale sin kritik af Danmarks Radio.
To medlemmer   

  

 Bo Maltesen og Kaare R.
Skou  

  

  udtaler:
 Vi finder ikke, at  

 oplysningen fra klagers advokat til Danmarks Radio om finansieringen af det  

 tidligere rockerklubhus på Fuglesangs Allé er af en så væsentlig karakter, at  

 Danmarks Radio har handlet i strid med god presseskik ved at genudsende  

 udsendelsen i den foreliggende form.
 Da der er stemmelighed, er  

 formandens stemme afgørende, og Pressenævnet udtaler derfor kritik af  

 Danmarks  

 Radio.
 København, den 1. oktober 2003.
