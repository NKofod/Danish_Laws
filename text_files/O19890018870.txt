Resumé Sundhedsvæsenets Patientklagenævn traf afgørelse i sager om klage  

 over tandlæge A's behandling af patienter, uden at A forinden havde fået  

 lejlighed til at gøre sig bekendt med og udtale sig om indholdet af  

 Sundhedsstyrelsens udtalelser i sagerne.
Efter lov om sundhedsvæsenets centralstyrelse træffer  

 patientklagenævnet afgørelse vedrørende klagerne efter at have indhentet en  

 udtalelse fra Sundhedsstyrelsen.
Ifølge nævnets forretningsorden skal  

 styrelsens udtalelser indeholde en faglig og juridisk/administrativ vurdering  

 af sagen, herunder en redegørelse for de faktiske forhold, der er tillagt  

 betydning ved Sundhedsstyrelsens vurdering af sagen, samt forslag til  

 eventuel sanktion.
 Ombudsmanden udtalte, at både udtalelsens faktuelle oplysninger  

 og styrelsens lægelige/juridiske bedømmelse heraf vedrørte sagens faktiske  

 omstændigheder, hvorfor hele styrelsens indstilling til nævnet var omfattet  

 af  

 partshøringspligten i forvaltningslovens § 19, stk. 1.
Ombudsmanden fandt yderligere, at styrelsen besad en selvstændig  

 funktion ved sagsbehandlingen af sagerne og afgav udtalelserne på grundlag af  

 et særligt sagkyndigt ansvar.
Styrelsens funktion kunne således ikke betegnes  

 som udøvelse af sekretariatsopgaver for nævnet, jf. forvaltningslovens § 19,  

 stk. 2, nr. 4, jf. § 14, stk. 1, nr. 2.
 Ombudsmanden konkluderede herefter, at der var partshøringspligt  

 med hensyn til Sundhedsstyrelsens udtalelser.(J. nr. 1989-88-43).
 Partshøring vedrørende Sundhedsstyrelsens udtalelser til  

 brug for patientklagenævnet.
 A klagede over, at Sundhedsvæsenets  

 Patientklagenævn havde udtalt kritik i forbindelse med hans behandling af tre  

 patienter, uden at han forinden havde fået lejlighed til at gøre sig bekendt  

 med og udtale sig om indholdet af Sundhedsstyrelsens udtalelser i de tre  

 sager.
Det fremgik af de  

 foreliggende oplysninger, at forældrene til tre børn, B, C og D indgav klage  

 til Sundhedsstyrelsen over den behandling, som børnene havde modtaget i en  

 kommunal tandpleje.
Klagerne blev for B's og C's vedkommende indgivet i  

 november 1986 og for D's vedkommende i februar 1987. Styrelsen indledte  

 undersøgelse af alle tre sager.
Da ingen af sagerne var afsluttet den 1.  

 januar  

 1988, overgik kompetencen til at bedømme sagerne til Sundhedsvæsenets  

 Patientklagenævn.
Sundhedsstyrelsen afgav udtalelser til nævnet i skrivelser  

 af 30. juni 1988. Af skrivelserne fremgik, at styrelsen havde indhentet  

 journalmateriale, røntgenbilleder, modeller og lignende fra en  

 tandplejeklinik  

 samt desuden modtaget erklæringer fra A.
Yderligere havde styrelsen indhentet  

 udtalelser fra privatpraktiserende tandlæger, hos hvem børnene var blevet  

 behandlet.
Styrelsens udtalelser, som i alle tre sager konkluderede, at A  

 ikke  

 havde udvist den i tandlægelovens § 12 omhandlede omhu og  

 samvittighedsfuldhed  

 ved behandlingen af patienterne, bestod hovedsageligt i en redegørelse for  

 styrelsens tandlægefaglige og juridiske bedømmelse af det indhentede  

 materiale.
Sundhedsvæsenets  

 Patientklagenævn traf afgørelse i skrivelser af 21. september 1988 til  

 henholdsvis A og klagerne og tiltrådte i alle tre sager Sundhedsstyrelsens  

 indstilling.
I sagen vedrørende B fandt nævnet dog, at A's adfærd var udtryk  

 for grov forsømmelse eller skødesløshed, jf. tandlægelovens § 19. Nævnet  

 overgav sagerne til Politimesteren i x-by til vurdering af, om der var  

 grundlag for at rejse tiltale mod A.
Statsadvokaten for .....  

 meddelte i brev af 13. oktober 1988, at han ikke fandt grundlag for at  

 indlede  

 efterforskning, da forholdene måtte anses for forældede.
Dette gav nævnet A  

 besked om i et brev af 5. december 1988.
 A gjorde over for mig  

 gældende, at patientklagenævnet burde have sendt ham kopier af styrelsens  

 udtalelser af 30. juni 1988 og givet ham lejlighed til at udtale sig herom,  

 inden  

 nævnet traf en afgørelse den 21. september 1988.
 Patientklagenævnet anførte i  

 en redegørelse af 15. februar 1989 til Sundhedsministeriet følgende om dette  

 synspunkt:
"Når patientklagenævnet  

 modtager en patientklage, som efter centralstyrelsesloven skal undergives  

 nærmere behandling, sendes sagen indledningsvis til Sundhedsstyrelsen med  

 anmodning om en udtalelse.
I de foreliggende tilfælde, er klagerne indgivet  

 til Sundhedsstyrelsen før nævnets oprettelse, hvorfor denne indledende fase  

 ikke har fundet sted.
Sundhedsstyrelsen  

 videresender klagen til embedslægeinstitutionerne/stadslægeembedet, som  

 indhenter de fornødne udtalelser og journalmateriale m.v.
Praktisk sker det  

 ved, at den/de indklagede sundhedspersoner, samt øvrige sundhedspersoner som  

 formodes at kunne bidrage til sagens oplysning, modtager kopi af  

 klageskrivelsen,  

 sammen med en anmodning om at fremkomme med en udtalelse i sagen.
Når udtalelserne foreligger  

 returneres sagen til Sundhedsstyrelsen, vedlagt embedslægeinstitutionens  

 eventuelle kommentarer.
I de aktuelle sager, har den indklagede (A) i alle 3  

 tilfælde modtaget kopi af klageskrivelserne, med opfordring til at fremkomme  

 med en udtalelse - en opfordring, som i alle tilfælde er fulgt.
Sundhedsstyrelsen vurderer  

 herefter sagen.
I overensstemmelse med nævnets forretningsorden § 7, stk. 2,  

 som bygger på Forvaltningslovens § 19, tager Sundhedsstyrelsen stilling  

 til, om der i sagen er fremkommet sådanne nye og væsentlige oplysninger, at  

 sagen påny skal forelægges sagens parter til udtalelse.
Sundhedsstyrelsen  

 afgør desuden, om der skal indhentes udtalelser fra de til styrelsen knyttede  

 særligt sagkyndige eller fra retslægerådet.
I de aktuelle sager er indhentet  

 udtalelser fra andre sundhedspersoner end den indklagede, men  

 Sundhedsstyrelsen  

 har vurderet, at disse ikke rummer sådanne væsentlige, nye oplysninger, at de  

 har skullet tilsendes (A) til kontradiktion.
Nævnet har i ingen af sagerne  

 fundet anledning til at tilsidesætte styrelsens vurdering heraf.  

 Patientklagenævnet orienteres ikke om eventuelle udtalelser fra  

 Sundhedsstyrelsens særligt sagkyndige, idet styrelsen anser disse for internt  

 arbejdsmateriale.
Når sagen er færdigbehandlet  

 i Sundhedsstyrelsen, modtager nævnet fra styrelsen (i overensstemmelse med  

 forretningsordenens § 7, stk. 3.) sagens akter og en udtalelse.
Efter  

 forretningsordenen skal udtalelsen "indeholde en faglig og  

 juridisk/administrativ vurdering af sagen herunder en redegørelse for de  

 faktiske forhold, der er tillagt betydning ved Sundhedsstyrelsens vurdering  

 af sagen samt et forslag til hvilken sanktion, der efter Sundhedsstyrelsens  

 opfattelse eventuelt bør komme på tale." Det er denne udtalelse, der  

 efter nævnets opfattelse i medfør af Forvaltningslovens § 14, stk. 1, nr. 2,  

 er undtaget fra retten til aktindsigt, indtil nævnet har truffet sin  

 afgørelse.
Begrundelsen herfor er, at Sundhedsstyrelsen udfører  

 sekretariatsfunktioner for nævnet.
Argumentationen i udvalgets  

 bilag 1 er, at en indklaget skal kende Sundhedsstyrelsens juridiske og  

 faglige  

 overvejelser, inden afgørelsen træffes.
At en indklaget skal modtage  

 aktindsigt i Sundhedsstyrelsens udtalelse følger ikke af Forvaltningslovens §  

 19. Det er nemlig nævnets opfattelse, at styrelsens udtalelse alene rummer en  

 faglig og juridisk/administrativ vurdering i kraft af, at styrelsen udfører  

 sekretariatsfunktioner for nævnet.
Aktindsigt og adgangen til at udtale sig  

 som part i en sag gives, som foran nævnt, af Sundhedsstyrelsen, inden  

 indstillingen  

 til patientklagenævnet udarbejdes.
Nævnet skal bemærke, at  

 Forvaltningslovens § 19 vedrører en sags "faktiske omstændigheder".  

 Det er nævnets opfattelse, at Sundhedsstyrelsens udtalelse til nævnet alene  

 rummer en faglig og juridisk/administrativ vurdering, og at den derfor ikke  

 er omfattet af Forvaltningslovens § 19." Sundhedsministeriet rejste i  

 foråret 1989 det generelle spørgsmål om partshøring vedrørende  

 Sundhedsstyrelsens  

 udtalelser til patientklagenævnet og indhentede i forbindelse hermed en  

 udtalelse af 15. juni 1989 fra Justitsministeriets lovafdeling.  

 Justitsministeriet  

 udtalte bl.a. følgende:
"1. Efter  

 forvaltningslovens § 19 er der pligt for en myndighed til at foretage  

 partshøring med hensyn til sagens faktiske omstændigheder.
Begrebet  

 "faktiske omstændigheder" skal forstås på samme måde, som begrebet  

 anvendes vedrørende ekstraherings- og notatpligten i forvaltningslovens § 12,  

 stk. 2, og § 14, stk. 2, og offentlighedslovens § 6 og § 11. I modsætning til  

 offentlighedsloven af 1970, hvor begrebet "faktiske oplysninger"  

 blev anvendt, anvendes nu det bredere udtryk "oplysninger vedrørende en  

 sags faktiske omstændigheder". Ændringen betyder, at notat-,  

 ekstraherings-  

 og partshøringspligtens udstrækning ikke i første række er afhængig af, om en  

 oplysning efter sit indhold må karakteriseres som faktisk eller ej, men i  

 højere  

 grad beror på, hvilken funktion oplysningen har i myndighedens  

 sagsbehandling.  

 Afgørende for, om en oplysning skal undergives partshøring, er herefter, om  

 oplysningen er af en sådan karakter, at den bidrager til at supplere sagens  

 bevismæssige grundlag eller i øvrigt tilvejebringes for at skabe klarhed med  

 hensyn til sagens faktiske omstændigheder.
Høringspligten vil derfor også  

 kunne omfatte oplysninger, der indeholder en subjektivt præget stillingtagen  

 til et forhold, for så vidt vurderingen er af betydning for den  

 administrative  

 bevisoptagelse.
Som eksempel kan nævnes udtalelser fra sagkyndige, der har  

 afgivet en vurdering af et forhold, som skal indgå i grundlaget for  

 myndighedens afgørelse, jf.
Kommenteret Offentlighedslov, s. 94.
2. Efter § 19 i lov nr. 397  

 af 10. juni 1987 om sundhedsvæsenets centralstyrelse m.v. skal  

 patientklagenævnet  

 indhente en udtalelse fra Sundhedsstyrelsen, før nævnet træffer afgørelse i  

 en  

 sag.
I lovforslagets bemærkninger til bestemmelsen anføres blandt andet  

 følgende, jf.
Folketingstidende 1986/87, tillæg A, sp. 1179:
"Det præciseres i § 20,  

 at nævnets behandling skal ske på grundlag af en undersøgelse og vurdering af  

 sagen fra sundhedsstyrelsen, herunder af, hvilken sanktion der efter  

 styrelsens  

 opfattelse eventuelt bør komme på tale.
Hermed sikres dels en sundhedsfaglig  

 bedømmelse af sagerne, dels en hensigtsmæssig ressourceudnyttelse, idet  

 nævnssekretariatet bl.a. ikke forudsættes at anvende særlige ressourcer på  

 sagernes  

 faglige undersøgelse.
Sundhedsstyrelsens udtalelse er ikke bindende for  

 nævnet,  

 men forudsættes at fremgå af nævnets endelige afgørelse til klager m.fl.
Hvis  

 nævnet ønsker at træffe en beslutning, der væsentligt afviger fra  

 indstillingen, vil de faglige aspekter heraf kunne belyses ved en supplerende  

 undersøgelse, typisk i form af en fornyet høring af sundhedsstyrelsen.
 Endvidere præciseres det, at  

 sundhedsstyrelsen ved sin oplysning af sagen som hidtil har adgang til at  

 forelægge særlige spørgsmål for retslægerådet.
Sundhedsstyrelsen vil i  

 øvrigt ved sin undersøgelse af sagerne være forpligtet til at følge  

 almindelige forvaltningsretlige regler, således som disse bl.a. har fundet  

 udtryk i forvaltningsloven, lov nr. 571 af 19. december 1985 (ikrafttræden 1.  

 januar 1987)." Der er efter  

 Justitsministeriets opfattelse ikke i lovteksten eller i bemærkningerne  

 tilstrækkelig klar støtte for at antage, at Sundhedsstyrelsen alene har en  

 sekretariatsmæssig funktion i forhold til patientklagenævnet af den  

 karakter, der sigtes til i forvaltningslovens § 14, nr. 2.
 3. På den baggrund er  

 Justitsministeriet enig med Sundhedsministeriet i, at der er tillagt  

 Sundhedsstyrelsen en selvstændig kompetence, og at Sundhedsstyrelsens opgaver  

 i forbindelse med behandlingen af en konkret klagesag ikke kan betragtes som  

 sekretariatsopgaver i forvaltningslovens forstand.
 En part, der begærer  

 aktindsigt i Sundhedsstyrelsens udtalelse til nævnet, vil derfor i  

 almindelighed have krav herpå, ligesom parten uopfordret normalt har ret at  

 få  

 udtalelsen med tilhørende indstilling forelagt, såfremt denne indeholder  

 oplysninger, som er af væsentlig betydning for sagens afgørelse, jf.  

 forvaltningslovens  

 § 19, stk. 1.
 Justitsministeriet er også  

 enig med Sundhedsministeriet i, at partshøringspligten omfatter hele  

 Sundhedsstyrelsens  

 udtalelse, herunder styrelsens vurdering af sagen og forslaget til sanktion.
Partshøringspligten påhviler  

 efter forvaltningslovens § 19, stk. 1, Patientklagenævnet, der efter  

 centralstyrelsesloven  

 har kompetencen til at træffe afgørelse i klagesagen.
Forvaltningslovens §  

 19, stk. 1, udelukker imidlertid ikke, at der etableres en ordning, hvorefter  

 Sundhedsstyrelsen iværksætter den fornødne partshøring på nævnets vegne,  

 inden  

 udtalelsen afgives til Patientklagenævnet." Under henvisning til denne  

 udtalelse fra Justitsministeriet bad Sundhedsministeriet i et brev af 29.  

 juni 1989 Sundhedsstyrelsen om fremtidigt at sørge for, at styrelsens  

 udtalelser bliver sendt til partshøring.
 I en skrivelse til A udtalte  

 jeg følgende:
 "Spørgsmålet om Sundhedsvæsenets  

 Patientklagenævns pligt til at forelægge Sundhedsstyrelsens udtalelser af 30.  

 juni 1988 for Dem må bedømmes på grundlag af forvaltningslovens § 19, stk. 1  

 og stk. 2, nr. 4. Bestemmelserne har følgende indhold:
"§ 19. Kan en part i en  

 sag ikke antages at være bekendt med, at myndigheden er i besiddelse af  

 bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis ....
4) parten ikke  

 har ret til aktindsigt efter reglerne i kapitel 4 med hensyn til de  

 pågældende oplysninger, ..." Pligten til partshøring er i  

 § 19, stk. 1, afgrænset til at omfatte "bestemte oplysninger vedrørende  

 sagens faktiske omstændigheder." Patientklagenævnet har henvist til, at  

 styrelsens udtalelser hovedsageligt bestod i vurderende bemærkninger om det  

 indhentede faktiske materiale og derfor ikke var omfattet af høringspligten.
 § 19's formulering går igen i  

 flere af forvaltningslovens bestemmelser og er også benyttet i den samtidig  

 med forvaltningsloven vedtagne offentlighedslov, bl.a. § 6. I  

 forarbejdsbemærkningerne  

 til denne bestemmelse (Folketingstidende 1985/86, tillæg A, sp. 217) er  

 udtrykkets  

 rækkevidde blevet præciseret på følgende måde:
"Efter den gældende lov  

 omfatter notatpligten "faktiske oplysninger". Efter forslaget  

 omfatter notatpligten "oplysninger vedrørende en sags faktiske  

 omstændigheder". Ændringen betyder, at notatpligtens udstrækning ikke i  

 første række er afhængig af, om en oplysning efter sit indhold må  

 karakteriseres som faktisk eller ej, men i højere grad beror på, hvilken  

 funktion oplysningen har i myndighedens sagsbehandling.
Afgørende for, om en  

 oplysning skal noteres ned, er, om oplysningen er af en sådan karakter, at  

 den bidrager til at supplere sagens bevismæssige grundlag eller i øvrigt  

 tilvejebringes for at skabe klarhed med hensyn til sagens faktiske  

 omstændigheder.  

 Notatpligten vil således også kunne omfatte oplysninger, der indeholder en  

 subjektivt præget stillingtagen til et forhold, for så vidt vurderingen er af  

 betydning for den administrative bevisoptagelse.
Tilkendegivelse af  

 standpunkter, argumenter eller vurderinger med hensyn til en sags afgørelse  

 vil derimod ikke, lige så lidt som efter den gældende lov, være omfattet af  

 notatpligten.  

 Det samme gælder oplysninger, der isoleret set gengiver objektive  

 kendsgerninger  

 som f.eks. oplysninger om indholdet af gældende ret." Det er min opfattelse - idet  

 jeg også henviser til Justitsministeriets bemærkninger herom i den ovenfor  

 citerede udtalelse af 15. juni 1989 - at Sundhedsstyrelsens udtalelse i dens  

 helhed (både de faktuelle oplysninger og styrelsens lægelige/juridiske  

 bedømmelse  

 heraf) vedrører "sagens faktiske omstændigheder". Styrelsens  

 indstilling  

 til nævnet må således anses for omfattet af forvaltningslovens § 19, stk. 1.
 Det følger af § 19, stk. 2,  

 nr. 4, at pligten til partshøring begrænses i samme udstrækning, som partens  

 adgang til aktindsigt efter kapitel 4 i forvaltningsloven er begrænset.  

 Lovens § 14, stk. 1, nr. 2, undtager følgende dokumenter fra partsaktindsigt:
"Dokumenter der  

 udveksles i forbindelse med, at en myndighed udfører sekretariatsopgaver for  

 en anden myndighed." Bestemmelsen er enslydende  

 med offentlighedslovens § 10, nr. 4. I forarbejdsbemærkningerne til denne  

 bestemmelse  

 (Folketingstidende 1985/86, tillæg A., sp. 224) er anført følgende:
"Reglen i nr. 4 tager  

 sigte på tilfælde, hvor én forvaltningsmyndighed udfører  

 sekretariatsopgaver for en anden forvaltningsmyndighed.
Som eksempel herpå  

 kan nævnes den kommunale skatteforvaltnings forberedelse af sager for  

 ligningskommissionen.
Undtagelsesadgangen vil også kunne finde anvendelse i  

 tilfælde, hvor en myndighed i forbindelse med en bestemt sags behandling  

 udøver sekretariatsmæssige funktioner i forhold til en anden myndighed, uden  

 at betingelserne for at anse organerne for én og samme myndighed af den grund  

 er opfyldt, f.eks. hvor et direktorat eller en anden styrelse til brug for  

 vedkommende  

 minister udarbejder et udkast til besvarelse af et folketingsspørgsmål eller  

 en ansøgning til finansudvalget." Reglerne om Sundhedsvæsenets  

 Patientklagenævns og Sundhedsstyrelsens behandling af klager over  

 sundhedspersonale  

 er fastsat i lov nr. 397 af 10. juni 1987 om sundhedsvæsenets centralstyrelse  

 m.v. og i bekendtgørelse nr. 257 af 19. april 1988 om forretningsordenen for  

 Sundhedsvæsenets Patientklagenævn.
Ifølge lovens §§ 13, 15 og 19  

 træffer patientklagenævnet afgørelse vedrørende klagerne, efter at have  

 indhentet en udtalelse fra Sundhedsstyrelsen.
Denne udtalelse skal ifølge  

 forretningsordenens § 7, stk. 3, indeholde en faglig og  

 juridisk/administrativ  

 vurdering af sagen, herunder en redegørelse for de faktiske forhold, der er  

 tillagt betydning ved Sundhedsstyrelsens vurdering af sagen, samt et forslag  

 til, hvilken sanktion der efter styrelsens opfattelse eventuelt bør komme på  

 tale, jf. herved også Folketingstidende 1986/87, tillæg A, 1. samling, sp.  

 1179, samt det, Justitsministeriet har anført i udtalelsen af 15. juni 1989.  

 Styrelsen er således blevet tillagt en selvstændig funktion ved behandlingen  

 af sagerne og forudsættes at afgive udtalelserne på grundlag af et særligt  

 sagkyndigt ansvar.
På denne baggrund er jeg enig med Justitsministeriet og  

 Sundhedsministeriet i, at styrelsens funktion ikke kan betegnes som udøvelse  

 af sekretariatsopgaver for nævnet, i den forstand udtrykket er blevet  

 anvendt i forvaltningslovens § 14, nr. 4.
I den forbindelse skal jeg  

 også henvise til, at Sundhedsministeriet ifølge forretningsordenens § 5  

 udpeger  

 en sekretær for nævnet.
Det særlige nævnssekretariat er ved  

 forretningsordenen tillagt en række typiske sekretariatsopgaver såsom  

 mødeforberedelse samt tilrettelæggelse af sagsoplysningen på nævnets vegne.
 Det må herefter antages, at  

 der var partshøringspligt med hensyn til Sundhedsstyrelsens udtalelser af 30.  

 juni 1989, og at der for så vidt blev begået en fejl ved, at nævnet traf  

 afgørelse i de tre sager uden forinden at have forelagt Dem udtalelserne.
