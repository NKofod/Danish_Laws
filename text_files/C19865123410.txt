1. I en cirkulærskrivelse af 9. december 1983  

 vedrørende overgang til SCR-kontoplanen redegjorde justitsministeriet for  

 domstolenes overgang til SCR-systemet.
Principperne i cirkulærskrivelsen af  

 9. december 1983 og i justitsministeriets cirkulære om underretternes kasse-  

 og regnskabsvæsen med senere ændringer gælder fortsat med de fornødne  

 lempelser.
 2. Justitsministeriet har udstedt en række  

 cirkulærskrivelser af samme dato som denne cirkulærskrivelse, der regulerer  

 nyordningerne ved ibrugtagning af de nye kasseterminaler.
 3. Ibrugtagningen vil praktisk foregå således:
 3.1. Embedets kasserer og afløser (afløsere) følger det af  

 justitsministeriet afholdte kursus.
 3.2. I den følgende uge vil medlemmerne fra justitsministeriets  

 projektgruppe sammen med embedets kasserer foretage installation m.v. ved  

 embedet.
3.3. Oprettelse af konti, sagstyper og overførsel af beholdninger vil  

 blive foretaget med medlemmer fra projektgruppen efter drøftelser ved  

 embedet.
Det kan også være nødvendigt at drøfte omhandlede spørgsmål med  

 andre personalegrupper.
 Overførsel vil ske efter følgende princip:
 Oprettelse af konti m.v.
 Overførsel af forrige måneds regnskab.
 Periodeskift.
 Overførsel af aktuelle måneds bevægelser.
 Overførsel af aktuelle dags bevægelse.
 Oprettelse af sagstyper.
Skrivelse til justitsministeriet og rigsrevisionen udfærdiges og  

 underskrives af dommer/kasserer og medlem af projektgrupen.
Kontering af  

 konti efter kontoplanens side 27, 29a, 29b og 30a.
 4. Under henvisning til justitsministeriets cirkulære  

 af 17. januar 1986 om kontoplanen for året 1986 pkt. 6 vil man fra  

 projektgruppen være behjælpelig med overførsel/oprettelse af disse konti.
 5. Bilagsnummerering under justitsministeriets konto  

 vil terminalen tildele automatisk, og ved ibrugtagning af kasseterminalen  

 startes (igen) med nr. 1/86.
6. For konti under diverse/skifte vil der skulle  

 foretages afstempling på bilag ved kreditering og debitering.
Bilag under  

 diverse/skifte med afstempling bør opbevares særskilt for hver underkonto.
 7. Bilag under justitsministeriets konti skal i  

 fremtiden attesteres således:
»Efterregnet«.
Opmærksomheden henledes på, at terminalen i sit  

 bilagsprint efterregner eventuelle sammentællinger og momsudregninger, og  

 indeholder fakturaer alene disse elementer, vil bilagsprintet være  

 attestation for efterregningen.
8. For så vidt angår stempelmærker skal ikke-anvendte  

 hele stempel-mærkeruller til det gamle kasseapparat tilbagesendes til  

 amtsskatteinspektoratet.
Den sædvanlige bestillingsseddel anvendes hertil.  

 Den fra det gamle kasseapparat udtagne stempelmærkerulle skal derimod  

 indsendes til rigsrevisionen sammen med regnskabet for den aktuelle måned.
 P.M.V.
M.
Christiansen.
