Bekendtgørelse om hjælp til  

 anskaffelse af hjælpemidler og forbrugsgoder efter serviceloven I medfør af § 112, stk. 6, og § 113, stk. 6, i  

 lov nr. 573 af 24. juni 2005 om social service fastsættes:
Hjælpemidler § 1.  

  

 I  

 henhold til lovens § 112, stk. 1, skal  

 kommunalbestyrelsen yde støtte til hjælpemidler til personer med varigt  

 nedsat fysisk eller psykisk funktionsevne, når hjælpemidlet 1)  

 	  

 i væsentlig grad kan  

 afhjælpe de varige følger af den nedsatte funktionsevne, 2)  

 	  

 i væsentlig grad kan  

 lette den daglige tilværelse i hjemme eller 3)  

 	  

 er nødvendigt for, at  

 den pågældende kan udøve et erhverv.
 § 2.  

  

 Der  

 kan normalt ikke ydes støtte til hjælpemidler, som ansøgeren selv har  

 anskaffet, inden bevilling er givet.
 § 3.  

  

 Hjælp ydes til anskaffelse af det bedst egnede og billigste hjælpemiddel.  

 Hjælpen kan ydes som udlån, kontantydelse eller udleveres som naturalhjælp.
 § 4.  

  

 Hjælp til reparation og udskiftning af bevilgede hjælpemidler samt  

 reservehjælpemidler ydes efter behov.
 Stk. 2.  

  

 Der ydes ikke  

 hjælp til udgifter, som følger af brug af hjælpemidlet, f.eks. til drift,  

 rengøring eller vedligeholdelse, jf. dog stk. 3-5.
 Stk. 3.  

  

 Der ydes hjælp  

 til batterier til brug for hjælpemidler bevilliget efter servicelovens  

 § 112, som ikke kan købes i almindelig handel, eller som ikke kan eller  

 bør udskiftes af ansøgeren.
 Stk. 4.  

  

 Hjælp til  

 høreapparater omfatter tillige vedligeholdelse og batterier.
Stk. 5.  

  

 Der ydes hjælp  

 til udskiftning af dæk og slanger til kørestole, hvis der er behov for mere  

 end  

 en årlig udskiftning.
Ansøgeren betaler selv udgifterne til den første årlige  

 udskiftning.
Stk. 6.  

  

 Ansøgere, der  

 har valgt at benytte muligheden for frit valg af en privat, godkendt  

 høreapparatleverandør, jf. § 112, stk. 4, i lov om social service, kan  

 tidligst bevilges et nyt høreapparat efter 4 år regnet fra tidspunktet for  

 ibrugtagning.
Tidsfristen gælder separat for hvert høreapparat.
Stk. 7.  

  

 Der kan dog ydes  

 tilskud til nyt høreapparat før 4 års-periodens udløb, 1)  

 	  

 når der er indtruffet  

 en markant helbredsbetinget forværring af hørelsen, eller 2)  

 	  

 når legemlige  

 forandringer eller slitage efter kort tid umuliggør anvendelse af  

 høreapparatet, eller 3)  

 	  

 når høreapparatet er  

 gået tabt ved tyveri, brand eller lignende.
§ 5.  

  

 Kommunalbestyrelsen kan beslutte, at et hjælpemiddel skal leveres af bestemte  

 leverandører.
Når kommunalbestyrelsen indgår leverandøraftaler skal  

 repræsentanter for brugerne inddrages ved udarbejdelse af  

 kravspecifikationerne.
Stk. 2.  

  

 For særligt  

 personlige hjælpemidler kan ansøgeren, hvis pågældende ønsker at benytte en  

 anden leverandør end den, kommunalbestyrelsen har valgt, vælge selv at  

 indkøbe  

 hjælpemidlet og få udgifterne hertil refunderet, dog højst svarende til den  

 pris, kommunen kunne have erhvervet hjælpemidlet til hos sin leverandør.
Har  

 kommunalbestyrelsen ikke indgået leverandøraftale, kan ansøgeren vælge  

 leverandør, og støtten ydes efter regning til det bevilgede hjælpemiddel.
Stk. 3.  

  

 Ved indkøb af  

 særligt personlige hjælpemidler skal fakturaen fra den leverandør, som  

 ansøgeren vælger, sendes og afregnes direkte med kommunen.
Ansøger hæfter  

 selv  

 for egenandelen, der betales direkte til leverandøren.
Det skal fremgå af  

 fakturaen, om ansøgers evt. egenandel er fratrukket.
 Stk. 4.  

  

 Særligt  

 personlige hjælpemidler, jf. stk. 2, omfatter kørestole, som forudsætter  

 individuel  

 tilpasning og nødvendigvis må benyttes i hovedparten af dagens timer, jf.  

 § 14, stk. 1, ortopædisk fodtøj, arm- og benproteser, støttekorsetter og  

 bandager m.v., parykker, brystproteser, stomihjælpemidler samt kropsbårne  

 synshjælpemidler.
Stk. 5.  

  

 For  

 høreapparater, hvortil der ydes tilskud efter § 112, stk. 5, i lov om  

 social service, kan ansøgere over 18 år vælge at benytte en privat, godkendt  

 høreapparatleverandør.
Vælger ansøger selv at indkøbe høreapparatet, kan  

 ansøger få refunderet 5.528 kr. (2006 priser) pr. høreapparat inkl. moms, jf.  

 § 15, stk. 1. Tilskuddet kan højst udgøre de faktiske udgifter.
 § 6.  

  

 Hjælpemidler, der er til fælles brug for personer i et botilbud efter  

 servicelovens kap. 20 eller i en daginstitution, en klub eller en  

 døgninstitution efter servicelovens kap. 7, 8 og 11, eller som i øvrigt er  

 basisinventar i det pågældende botilbud eller den pågældende daginstitution,  

 klub eller døgninstitution, stilles til rådighed af botilbuddet,  

 daginstitutionen, klubben eller døgninstitutionen.
 Stk. 2.  

  

 Hjælpemidler,  

 som er personlige, idet de alene anvendes af den pågældende og f.eks.  

 medtages  

 under ophold uden for botilbuddet eller dag- eller døgninstitutionen, er ikke  

 basisinventar.
Særlige bestemmelser om støtte til visse hjælpemidler § 7.  

  

 Der  

 kan ydes støtte til injektions- og testmaterialer (f.eks. sprøjter, kanyler,  

 insulinpen, fingerprikker (lancetter), teststrimler og  

 blodsukkermåleapparatur)  

 til insulinkrævende diabetikere, og til diabetikere som  

 kombinationsbehandling  

 med insulin og tabletter.
 Stk. 2.  

  

 Hjælpen til  

 blodsukkermåleapparatur ydes med halvdelen af den samlede udgift.
 Stk. 3.  

  

 Til  

 tabletbehandlede diabetikere, hvor lægen anser jævnlig blodsukkermåling for  

 påkrævet, gives op til 150 stk. teststrimler og fingerprikker (lancetter)  

 årligt.
 § 8.  

  

 Der  

 kan ydes støtte til hudpræparater til at skjule stærkt skæmmende modermærker  

 og  

 ardannelser på hoved og hals samt hjælp til hudbeskyttende cremer til  

 anvendelse på hoved og hals efter hudtransplantationer eller forbrændinger.
 § 9.  

  

 Der  

 kan ydes støtte til ortopædisk fodtøj til personer med varige og svære  

 foddeformiteter, jf. indikationer i bilag 1, hvis generne af foddeformiteten  

 kan afhjælpes.
 Stk. 2.  

  

 Til dækning af  

 udgifter ved anskaffelse af ortopædisk fodtøj afholder ansøgeren selv et  

 beløb,  

 der udgør 683 kr. (2006 priser) pr. par for personer over 18 år og 367 kr.  

 (2006 priser) pr. par for børn og unge under 18 år.
 Stk. 3.  

  

 Der kan i  

 forbindelse med bevilling af ortopædisk fodtøj gives tilsagn om forsåling  

 eller  

 udbedring af fodtøjet.
 § 10.  

  

 Der kan ydes støtte til ortopædiske fodindlæg eller tilretning af almindeligt  

 fodtøj til personer med en foddeformitet, jf. indikationerne i bilag 1, hvis  

 generne af foddeformiteten kan afhjælpes, og personen uden brug af indlæg  

 ville  

 være henvist til at benytte ortopædisk fodtøj.
§ 11.  

  

 Der  

 kan ydes støtte til særlige beklædningsgenstande.
Hjælpen ydes til dækning af  

 merudgifterne.
 § 12.  

  

 Der kan ydes støtte til stomihjælpemidler til personer, som har fået  

 foretaget  

 en af følgende operationer: Colostomi (kunstig udføring af tyktarmen),  

 ileostomi (kunstig udføring af tyndtarmen) eller urostomi (kunstig udføring  

 af  

 urinveje).
 § 13.  

  

 Der kan ydes støtte til briller og kontaktlinser, hvis følgerne af en  

 medicinsk-optisk defineret, varig øjenlidelse kan afhjælpes, jf.  

 indikationerne  

 i bilag 2.
 Stk. 2.  

  

 Der kan ikke  

 ydes støtte, når behovet for briller eller kontaktlinser alene skyldes en  

 optisk synsfejl.
Stk. 3.  

  

 Hvis problemet  

 ikke kan løses lokalt, kan briller og kontaktlinser, jf. stk. 1, samt andre  

 optiske synshjælpemidler og optikunderstøttende synshjælpemidler til personer  

 med en medicinsk-optisk defineret, varig øjenlidelse eller et varigt  

 synshandicap udleveres af Kennedy Instituttet  Statens Øjenklinik (KISØ) efter henvisning  

 fra speciallæger i øjensygdomme, øjenafdelinger samt kommunale konsulenter  

 eller synscentraler.
Kennedy Instituttet  Statens Øjenklinik (KISØ)  

 giver  

 efterfølgende kommunen meddelelse om udlevering.
 Stk. 4.  

  

 Socialministeriet  

 fastsætter betalingen for synshjælpemidler, der udleveres af Kennedy  

 Instituttet  Statens Øjenklinik (KISØ), jf. stk. 3.
 § 14.  

  

 Kørestole,  

 som forudsætter individuel tilpasning og nødvendigvis må benyttes i  

 hovedparten  

 af døgnets timer, betragtes som et særligt personligt hjælpemiddel.
 Stk. 2.  

  

 Kørestole,  

 hvortil der er ydet støtte efter reglerne om særligt personlige hjælpemidler  

 i  

 § 112, stk. 3 i lov om social service, betragtes som udlån og skal  

 tilbageleveres til kommunen, når ansøger ikke har brug for den mere.  

 Ansøgeren  

 opnår dermed ikke ejendomsret til kørestolen.
 Stk. 3.  

  

 Ansøgers  

 eventuelle egenbetaling ved frit leverandørvalg, jf. § 5, stk. 2 og 4,  

 skal ved tilbagelevering af kørestolen til kommunen inden 4 år, udbetales til  

 ansøger efter fradrag af 2500 kr. og nedskrivning med 1/48 for hver måned,  

 der  

 er gået, fra den dag kvittering forelå.
 Stk. 4.  

  

 Kan kommunen  

 levere en brugt kørestolsmodel, der opfylder ansøgerens behov, og vælger  

 ansøgeren at benytte sig af muligheden for frit leverandørvalg, jf. § 5,  

 stk. 2 og 4, kan kommunens støtte maksimalt udgøre, hvad der svarer til den  

 brugte kørestols nypris fratrukket 15 %. Hvis kørestolen er udgået af  

 produktion, fastsættes en nypris svarende til en kørestolsmodel af  

 tilsvarende  

 art og standard fratrukket 15 %.
§ 15.  

  

 Efter § 112, stk. 5, i lov om social service, yder kommunen et tilskud  

 på  

 indtil kr. 5.528 (2006 priser) pr. høreapparat inkl. moms til personer, der  

 er  

 fyldt 18 år, og som ønsker at benytte muligheden for frit valg af en privat,  

 godkendt høreapparatleverandør, jf. § 5, stk. 5. Det er en betingelse,  

 at  

 den pågældende er henvist til høreapparatbehandling af en speciallæge i øre-,  

 næse- og halssygdomme.
Tilskuddet kan ikke udgøre mere end de faktiske  

 udgifter, herunder udgifter til høreprøve, høreapparat, tilpasning, service  

 og  

 garanti.
Tilskuddet er inkl. moms.
 Stk. 2.  

  

 Høreapparater,  

 hvortil der er ydet støtte efter § 112, stk. 4, i lov om social service,  

 er ansøgerens ejendom.
Forbrugsgoder § 16.  

  

 I  

 henhold til lovens § 113, stk. 1, skal kommunalbestyrelsen yde hjælp til  

 køb af forbrugsgoder, når betingelserne i § 112, stk. 1, er opfyldt.
Der  

 kan dog ikke ydes hjælp til forbrugsgoder, der normalt indgår i sædvanligt  

 indbo.
 Stk. 2.  

  

 Forbrugsgoder  

 omfatter produkter, som er fremstillet og forhandles bredt med henblik på  

 sædvanligt forbrug hos befolkningen i almindelighed.
 § 17.  

  

 Der kan normalt ikke ydes støtte til forbrugsgoder, som ansøgeren selv har  

 anskaffet, inden bevilling er givet.
§ 18.  

  

 Hjælp til anskaffelse af almindeligt fodtøj ydes til personer, som på grund  

 af  

 en størrelsesforskel på fødderne på mindst 2 hele skonumre er nødt til at  

 anskaffe to par sko.
Hjælpen ydes med halvdelen af den samlede udgift, dog  

 højst med et beløb på 1.100 kr. (2006 priser).
 Stk. 2.  

  

 Ved  

 førstegangsanskaffelse ydes hjælp til to par sko (dvs. at der skal købes 4  

 par  

 sko). Herefter kan der ydes hjælp til et par hver 15. måned, medmindre der  

 foreligger ganske særlige forhold, som nødvendiggør hyppigere udskiftning.
 Stk. 3.  

  

 Der ydes ikke  

 hjælp til reparation af almindeligt fodtøj, der er anskaffet med støtte efter  

 denne bestemmelse, medmindre der er tale om nødvendig tilretning på grund af  

 en  

 deformitet, jf. § 10.
 § 19.  

  

 Hjælp til anskaffelse af øvrige forbrugsgoder ydes, når betingelserne i  

 § 1 er opfyldt, med et beløb svarende til 50 pct. af prisen på et  

 almindeligt standardprodukt af den pågældende art.
Stk. 2.  

  

 Der kan ud over  

 støtte efter stk. 1 ydes hjælp til betaling af forskellen mellem prisen på et  

 almindeligt standardprodukt og prisen på det bedste egnede og billigste  

 produkt.
Hjælpen ydes, hvis der foreligger ganske særlige forhold ved den  

 nedsatte funktionsevne, som nødvendiggør anskaffelse af et forbrugsgode, der 1)  

 	  

 er dyrere end et  

 almindeligt standardprodukt, eller 2)  

 	  

 nødvendiggør særlig  

 indretning.
Stk. 3.  

  

 Hvis  

 forbrugsgodet på grund af den nedsatte funktionsevne udelukkende fungerer som  

 et hjælpemiddel, således at ansøgeren ikke kan benytte produktet efter sit  

 formål som forbrugsgode, omfatter hjælpen den fulde anskaffelsespris på det  

 bedst egnede og billigste produkt.
Hjælpen kan ydes som udlån.
Stk. 4.  

  

 Computere med  

 standardsoftware, der understøtter hjælpemidler til blinde og svagsynede,  

 dækkes med den fulde anskaffelsespris til det bedst egnede og billigste  

 produkt.
Hjælpen kan ydes som udlån.
 Stk. 5.  

  

 Der ydes kun  

 hjælp efter denne bestemmelse, når udgiften i den enkelte ydelsessituation  

 overstiger 500 kr.
 Stk. 6.  

  

 Der ydes ikke  

 hjælp efter denne bestemmelse til forbrugsgoder, der normalt indgår i  

 sædvanligt indbo, fx almindelige stole, borde, senge, telefoner,  

 Tv-apparater,  

 videomaskiner, båndoptagere m.v., som normalt findes i ethvert hjem, der  

 måtte  

 ønske det.
 § 20.  

  

 Der ydes ikke hjælp til udskiftning og reparation af forbrugsgoder, der er  

 anskaffet med hjælp efter § 17, stk. 1.
 § 21.  

  

 Til forbrugsgoder, der er anskaffet med hjælp efter § 17, stk. 2, ydes  

 der  

 hjælp til udskiftning og reparation efter behov.
 Stk. 2.  

  

 Hjælp til  

 udskiftning, jf. § 17, stk. 2, ydes ved betaling af forskellen mellem  

 prisen på et almindeligt standardprodukt og prisen på det bedst egnede og  

 billigste produkt.
 Stk. 3.  

  

 Hjælp til  

 reparation af forbrugsgoder, der er anskaffet med hjælp efter § 17, stk.  

 2, nr. 1, ydes med halvdelen af udgiften.
 Stk. 4.  

  

 Hjælp til  

 reparation af forbrugsgoder, der er anskaffet med hjælp efter § 17, stk.  

 2, nr. 2, omfatter alene reparationsudgifter vedrørende den særlige  

 indretning.
 § 22.  

  

 Til forbrugsgoder, der er anskaffet efter § 17, stk. 3 og stk. 4, ydes  

 der  

 hjælp til udskiftning og reparation efter behov.
Befordringsgodtgørelse § 23.  

  

 Kommunen yder befordringsgodtgørelse i forbindelse med ansøgning og ydelse af  

 hjælpemidler og forbrugsgoder, når den samlede udgift med det billigste,  

 forsvarlige befordringsmiddel overstiger 60 kr., dog 25 kr. for personer der  

 modtager sociale pensioner.
 Stk. 2.  

  

 Der kan ydes  

 time- og dagpenge og hoteldispositionsbeløb efter laveste sats i  

 Finansministeriets til enhver tid gældende cirkulære om time- og dagpenge  

 m.v.,  

 når der er tale om en rejse, der nødvendiggør overnatning uden for hjemmet.
 Stk. 3.  

  

 Der kan ydes  

 befordringsgodtgørelse efter stk. 1 og 2 til rejseledsager, når ledsagelse er  

 absolut påkrævet på grund af ansøgerens helbredstilstand eller alder.
Stk. 4.  

  

 For personer,  

 der vælger at benytte adgangen til frit leverandørvalg, jf. § 5, stk. 2  

 og  

 stk. 5, er kommunen højst forpligtet til at yde befordringsgodtgørelse  

 svarende  

 til afstanden til det sted, hvor udleveringen af hjælpemidlet efter kommunens  

 sædvanlige praksis ville have fundet sted.
Befordringsudgifter herudover  

 betales af ansøgeren.
Regulering § 24.  

  

 De  

 beløb, der er nævnt i § 5, stk. 5, § 9, stk. 2, § 15, stk. 1  

 og  

 § 16, stk. 1, reguleres en gang årligt, den 1. januar, med  

 satsreguleringsprocenten, jf. lov om en satsreguleringsprocent.
Reguleringen  

 sker første gang den 1. januar 2007. Beløbene afrundes til nærmeste  

 kronebeløb,  

 der er deleligt med 10.
Ikrafttrædelsesbestemmelser § 25.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 19 af 11. januar 2005 om ydelse af hjælpemidler og forbrugsgoder efter  

 serviceloven bortfalder.
Socialministeriet, den 15. juni 2006 Eva Kjer Hansen /Karin Munk Petersen Bilag 1 Indikationer for hjælp til ortopædiske sko  

 efter § 9 og ortopædiske fodindlæg efter § 10 1)  

 	  

 Leddegigt med svært  

 forfodsfald og tådeformiteter (indlæg eventuelt suppleret med gængesål).
 2)  

 	  

 Sårdannelser med  

 risiko for sår i fodsålen med føleforstyrrelser som følge af sukkersyge,  

 kroniske nervelidelser eller ved svær kompromittering af blodomløbet  

 (kredsløbsinsufficiens).
 3)  

 	  

 Svært forfodsfald ved  

 samtidigt dårligt blodomløb, fx klostillede tæer, hammertæer, deforme  

 ledhoveder på mellemfodsknoglerne.
 4)  

 	  

 Stiv fodrod -  

 medfødte sammenvoksninger (coalitio), svære fejlstillinger efter brud på  

 fodrodsknogler, kroniske ledbetændelser eller leddegigt.
 5)  

 	  

 Aflastning af varigt  

 smertende ar i fodsålen.
 6)  

 	  

 Andre foddeformiteter  

 af tilsvarende sværhedsgrad efter særlig begrundelse, fx svært fikseret  

 platfod, svær slaphed af ledbånd og ledkapsler ved medfødt knogleskørhed  

 (osteogenesis imperfecta). Der kan således ikke ydes hjælp til indlæg ved  

 almindelig platfod eller blød platfod hos børn.
Bilag 2 Indikationer for hjælp til briller og  

 kontaktlinser, jf. § 13, stk. 1 1)  

 	  

 Uregelmæssig  

 hornhinde (irregulær astigmatisme) ved fx keratokonus, hornhindear m.v.
 2)  

 	  

 Defekter i  

 regnbuehinden, fx aniridi, kolobom, albinisme, samt følger efter fx skader  

 eller operation.
 3)  

 	  

 Løs øjenlinse  

 (ektopi), følger efter operation i barnealderen for grå stær (afaki).
 4)  

 	  

 Smertende  

 øjenlidelser, fx blærer på hornhinden (keratitis bullosa) eller kronisk  

 hornhindesår.
 5)  

 	  

 Stærkt skæmmende  

 øjenlidelser.
 6)  

 	  

 Sygdomsbetinget  

 dobbeltsyn uden mulighed for operativ korrektion.
 7)  

 	  

 Sygdomsbetinget  

 lysoverfølsomhed (fotofobi) ved fx retinitis pigmentosa, akromatopsi,  

 øjenkomplikationer ved diabetes, makula degeneration.
 8)  

 	  

 Ekstreme optiske  

 synsfejl karakteriseret ved, at etableringen af forbedret synsfunktion kun  

 kan  

 opnås med specialfremstillede brilleglas eller kontaktlinser.
 9)  

 	  

 Børn og unge  

 registreret i synsregistret ved Kennedy Instituttet - Statens Øjenklinik  

 (KISØ).
 10)  

 	  

 Afaki kombineret med  

 synsfeltsdefekter efter indstilling fra Kennedy Instituttet  Statens  

 øjenklinik (KISØ).
11)  

 	  

 Myopi større end eller  

 lig med -7 kombineret med kikkertsynsfelt på 10 grader eller derunder 12)  

 	  

 Ptosebriller  

 (specialstel) 13)  

 	  

 Hypermetrop > + 7 i  

 højst brydende plan til børn indtil 10 år 14)  

 	  

 Andre medicinsk-optisk  

 definerede, varige øjenlidelser af tilsvarende sværhedsgrad efter indstilling  

 fra Kennedy Instituttet - Statens Øjenklinik (KISØ).
