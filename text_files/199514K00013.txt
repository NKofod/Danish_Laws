Nr BTL 13 Betænkning over Forslag til lov om brug af helbredsoplysninger m.v. på  

 arbejdsmarkedet   

 Nr L 13 1995-96, 1. samling Afgivet af Arbejdsmarkedsudvalget Afgivet: 19960327 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
Nogle af disse spørgsmål og arbejdsministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
A.P.
Møller, Centralsygehuset i Esbjerg, Dansk Arbejdsgiverforening på vegne af, Sammenslutningen af Landbrugets Arbejdsgiverforeninger, Finanssektorens Arbejdsgiverforening, Amtsrådsforeningen i Danmark, Kommunernes Landsforening samt Frederiksberg og Københavns Kommune, Den Almindelige Danske Lægeforening, Den Kristelige Fagbevægelse og Vejen Kommune.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med det stillede  

 ændringsforslag.
 Flertallet finder det naturligt, at de faglige organisationer og  

 arbejdsgiverne følger lovens virkning på deres medlemmer og specielt  

 virkningen af lovens § 2, stk. 2.
 Flertallet forudsætter derfor, at der umiddelbart efter lovens  

 ikrafttræden tilrettelægges et følgeprojekt, der følger lovens udvikling og,  

 når loven har virket i nogen tid, tager kontakt med bl.a. arbejdsmarkedets  

 parter om et samarbejde vedrørende opfølgning af loven.
 Flertallet forudsætter endvidere, at der i samarbejde mellem  

 Arbejdsministeriet og arbejdsmarkedets parter udarbejdes  

 informationsmateriale, der informerer lønmodtagere og arbejdsgivere om  

 rettigheder og pligter i forbindelse med helbredsoplysninger.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling, men mindretallet vil stemme for det  

 stillede ændringsforslag.
Et flertal inden for mindretallet (Venstres og Det Konservative  

 Folkepartis medlemmer af udvalget) finder, at lovforslaget er en væsentlig  

 forringelse af arbejdsgivernes muligheder for at stille spørgsmål i  

 forbindelse med og under ansættelse i en virksomhed.
Det pålægger  

 arbejdsgiveren en række byrder, herunder bevisbyrden for, at et spørgsmål om  

 sygdom er væsentligt for ansættelsesforholdet, jf. § 2, stk. 1. Det er derfor  

 vigtigt at understrege, at lønmodtagerne også har en pligt, jf. lovforslagets  

 § 6, til af sig selv at oplyse om sygdomme med videre, der kan have betydning  

 for udførelsen af det pågældende arbejde, med mulighed for sanktioner fra  

 arbejdsgivernes side.
Venstre og Det Konservative Folkeparti ønsker også at gøre opmærksom på en  

 eventuel konflikt i forbindelse med anden lovgivning i forbindelse med  

 bestræbelserne på at forebygge social udstødning af nedslidte eller på anden  

 måde særligt udsatte medarbejdere.
Lovgivning om skånejob må være at betragte  

 som en speciallovgivning, lex specialis, der tilsidesætter de mere  

 overordnede kriterier i arbejdsministerens lovforslag.
Endvidere ønsker flertallet inden for mindretallet at pointere, at man bør  

 tolke undtagelserne i lovforslaget ganske udvidende, da der er tale om en  

 meget restriktiv hovedregel, nemlig forbud mod indhentelse af enhver  

 helbredsoplysning.
Der er flere reale hensyn, der taler herfor.  

 Arbejdsgiverne har efter anden lovgivning et objektivt ansvar for ulykker og  

 erhvervssygdomme.
Lovforslaget forringer derfor umiddelbart arbejdsgivernes  

 muligheder for at forebygge, ligesom lovforslaget modarbejder et forebyggende  

 arbejdsskadesystem.
 Tilsvarende har arbejdsgiverne pligt til at sørge for ansattes sikkerhed i  

 henhold til arbejdsmiljøloven, et meget vidtgående ansvar for arbejdspladsens  

 sikkerhed og sundhed, der som et sædvanligt kriterium for ansvarspådragelse  

 nødvendigvis må forudsætte en vis adgang til helbredsoplysninger.
 Der må derfor ved fortolkningen af lovforslaget tages højde herfor,  

 herunder at arbejdsministeren i besvarelse af spørgsmål 20 af 22. januar 1996  

 fritager forholdsregler efter artikel 14 og 15 i direktiv 89/391/EØF som  

 gennemført i arbejdsmiljølovgivningen fra at være omfattet af lovforslaget.
 Samlet må lovforslagets § 1, stk. 2, 2. pkt., tolkes udvidende, således at  

 anden særlig lovgivning eller bestemmelser fastsat med hjemmel heri eller  

 ifølge krav, som følger forudsætningsvis af anden lovgivning, kan hjemle en  

 lovlig indhentning af helbredsoplysninger.
 Mindretallet ønsker også at fastholde, at arbejdsministeren har  

 understreget, at enhver form for færdighedsprøve, dvs. undersøgelser, som har  

 til formål at konstatere, om den pågældende ansøger kan udføre jobbet, på  

 ingen måde falder ind under lovforslagets tilsigtede anvendelsesområde.
 I lyset af en række mindre præcise svar fra ministeren om ganske  

 betydelige fortolkningsproblemer i specielle sager henstiller mindretallet,  

 at loven ikke tolkes imod arbejdsgiverne, da det ifølge lovens bemærkninger  

 ikke tilsigtes at svække arbejdsgivernes vilkår i nævneværdig grad, endskønt  

 lovforslaget indebærer en betydelig besværliggørelse af driften af  

 virksomhed.
Det er endvidere mindretallets forhåbning, at man med lovforslagets  

 vedtagelse ikke tilsidesætter det ofte intime forhold mellem arbejdsgiver og  

 lønmodtager, som kan indebære en fortrolig konversation om forskellige  

 personlige forhold.
Der bør således ikke indfortolkes restriktioner på, hvad  

 man kan sige, jf. grundlovens § 77 og tilsvarende bestemmelser om  

 ytringsfrihed i den europæiske menneskerettighedskonvention.
Ved fortolkningen af loven må der lægges vægt på motiverne til loven,  

 hvoraf det fremgår, at det særlig var ønsket om at forbyde indhentning af  

 fremtidige oplysninger om en persons arvemasse, der var bestemmende for  

 lovforslaget.
Dette kan mindretallet tilslutte sig, idet mindretallet ønsker  

 at anvende lovforslaget til at modvirke, at arbejdstagerne i  

 fremtidssamfundet bliver sorteret efter arvelige egenskaber.
 ÆndringsforslagAf arbejdsministeren, tiltrådt af udvalget:
 Til § 17 1) Datoen »1. januar« ændres til: »1.  

 juli«.
Bemærkninger Til nr. 1 Da lovforslaget ikke er færdigbehandlet, er det nødvendigt at  

 ændre ikrafttrædelsesdatoen til den 1. juli 1996.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP)  

 Dansk Folkeparti havde ikke medlemmer i udvalget.
Bilag Nogle af udvalgets spørgsmål til arbejdsministeren og dennes svar herpå Spørgsmål nr. 6:
»Er det rigtigt forstået, at arbejdsgiverne ikke efter nogen af  

 lovens bestemmelser kan indhente oplysninger fra andre end arbejdstageren  

 selv?» Svar:
 Det følger af § 11, stk. 1, i lovforslaget, at læger, klinikker m.v. ikke  

 må videregive helbredsoplysninger omfattet af denne lov til andre end den  

 person, som oplysningerne angår.
Nogle af de risici, der er nævnt i § 4, stk. 1, kan dog være så  

 indgribende, f.eks. hensyn til det ydre miljø, at det skal være muligt for en  

 læge, som har viden herom at gå videre med en oplysning, hvis det står klart  

 for lægen, at den undersøgte person ikke selv gør det, jf. herved  

 lønmodtagerens oplysningspligt efter § 7. § 11, stk. 2, giver hjemmel hertil,  

 i det omfang det er nødvendigt at videregive oplysningerne.
Det betyder, at  

 kun de nødvendige, relevante oplysninger må videregives.
 Det skal understreges, at det er lægen og ikke arbejdsgiveren, der  

 vurderer, om en videregivelse eventuelt er påkrævet.
 Det afgørende er, at hensynet til den enkelte lønmodtager i visse  

 situationer må vige for overordnede samfundsinteresser.
 Spørgsmål nr. 7:
»Er det rigtigt forstået, at alle oplysninger, der udbedes, skal være  

 specifikke, så der f.eks. aldrig kan være tale om at indhente journaler, der  

 ifølge sagens natur kan indeholde mere generelle oplysninger?» Svar:
Ja, det følger af § 2, stk. 3, at arbejdsgiveren skal angive over for  

 lønmodtageren, hvilke sygdomme eller symptomer der ønskes oplysninger om.
Der  

 er endvidere et specielt forbud i § 11, stk. 3, for arbejdsgiveren mod at  

 bede om eller modtage fuldmagt til indhentning af helbredsoplysninger.  

 Arbejdsgiveren kan således kun anmode om specifikke, relevante  

 helbredsoplysninger, og denne kan kun indhente oplysningerne fra  

 lønmodtageren selv.
En arbejdsgiver kan altså ikke længere i noget tilfælde  

 selv rekvirere en journal, heller ikke efter fuldmagt.
 Spørgsmål nr. 9:
»Vil ministeren være indstillet på at give Arbejdsmarkedsudvalget en  

 årlig opgørelse over de helbredsoplysninger, som arbejdsgiverne har indhentet  

 efter bestemmelserne i lovforslaget?» Svar:
Det er ikke muligt at udarbejde en samlet opgørelse over alle de  

 helbredsoplysninger, som arbejdsgiverne indhenter i medfør af bestemmelserne  

 i dette lovforslag, idet disse oplysninger bliver indhentet rundt omkring hos  

 landets læger og hospitaler.
I alle de sager, hvor der ikke er problemer  

 forbundet med indhentelse af helbredsoplysninger, vil Arbejdsministeriet og  

 det sagkyndige råd ikke blive involveret.
Det vil kun ske, når der indhentes  

 helbredsoplysninger i medfør af §§ 3-5.
 Jeg kan derimod foreslå, at der udarbejdes en årlig redegørelse for  

 arbejdet i det sagkyndige råd samt en opgørelse over de dispensationer, der  

 gives årligt i medfør af §§ 3-5.
 Spørgsmål nr. 10:
»Udvalget anmoder om ministerens kommentar til henvendelsen af 18.  

 januar 1996 fra Vejen Kommune, jf. bilag 14.« Svar:
Henvendelsen fra Vejen Kommune vedrørende Projekt Arbejdsfastholdelse  

 giver mig anledning til to kommentarer vedrørende dels adgangen til at  

 indhente oplysninger om risikoen for at udvikle eller pådrage sig sygdomme,  

 dels spørgsmålet om tavshedspligt for de personer, der foretager en  

 undersøgelse.
Der henvises tillige til besvarelserne af spm. 4 og 31 og 32 og  

 34 og 35.
Efter min opfattelse er det i særlig grad irrelevant for arbejdsgiveren at  

 vide, hvilke sygdomme lønmodtageren muligvis, muligvis ikke, vil udvikle i  

 fremtiden.
Det skyldes navnlig, at arbejdsgivere ikke kun skal kunne ansætte  

 medarbejdere, der særlig kan klare et belastet arbejdsmiljø, i stedet for at  

 forbedre arbejdsmiljøet.
F.eks. bør man indrette arbejdsmiljøet på en sådan  

 måde, at ryglidelser ikke opstår, frem for kun at træffe forholdsregler for  

 lønmodtagere, der i forvejen har en dårlig ryg.
Der findes på den anden side arbejdspladser, hvor der er særlige risici  

 forbundet med arbejdet, og hvor man med fordel kan undersøge, om  

 lønmodtageren er disponeret for at udvikle sygdomme.
Det gælder f.eks.  

 medicinalvirksomheder, hvor man arbejder med en række allergifremkaldende  

 stoffer.
På en større dansk medicinalvirksomhed tilbyder man i dag kommende  

 lønmodtagere en helbredsundersøgelse, der belyser risikoen for at udvikle  

 allergi.
Der er imidlertid tale om et tilbud, og lønmodtageren kan afslå  

 dette tilbud.
Hvis tilbudet accepteres, bliver oplysningerne lønmodtagerens  

 ejendom, og oplysningerne videregives ikke til arbejdsgiveren.
Lovforslaget  

 giver i § 3 mulighed for, at arbejdsgiveren kan tilbyde sådanne  

 undersøgelser, hvis forholdene i arbejdsmiljøet gør det rimeligt.
Mht. spørgsmålet om tavshedspligt vil jeg gøre opmærksom på, at  

 helbredsoplysninger i almindelighed betragtes som personlige oplysninger.
Der  

 findes særlige regler om opbevaring af disse oplysninger, herunder  

 videregivelse af sådanne opbevarede oplysninger, i § 3, stk. 2, i lov om  

 private registre og i § 9, stk. 2, i lov om offentlige myndigheders registre.  

 Efter forvaltningslovens § 29 og straffelovens § 152 og §§ 152 c - 152 f har  

 den, der virker i den offentlige forvaltning tavshedspligt med hensyn til  

 sådanne oplysninger.
Oplysningerne kan dog videregives med den pågældendes  

 samtykke.
 Da en ansøger til en stilling ligesom lønmodtageren i almindelighed er den  

 svage part i kontraktforholdet, foreslås det i § 11, at helbredsoplysninger  

 ikke skal kunne videregives direkte til arbejdsgiveren, heller ikke mod  

 fuldmagt, dog med den undtagelse, at videregivelse kan ske, når det er  

 nødvendigt af hensyn til forbrugeres eller andres sikkerhed og sundhed, det  

 ydre miljø eller andre samfundsinteresser.
