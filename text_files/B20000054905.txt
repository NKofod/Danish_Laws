 Bekendtgørelse om tilsynet med de  

 anerkendte arbejdsløshedskassers økonomi og  

 regnskabsvæsen mv.
 I medfør af §§ 79, stk. 2, 86, stk. 6, 88,  

 stk. 2 og 4, samt efter bemyndigelse fra arbejdsministeren i  

 medfør af § 88, stk. 3, i lov om  

 arbejdsløshedsforsikring m.v., jf. lovbekendtgørelse nr. 592 af  

 14. juli 1999, som senest ændret ved lov nr. 334 af 17. maj 2000,  

 fastsættes efter forhandling med Landsarbejdsrådet:
Kapitel 1 Tilsynet § 1. Direktøren for  

 arbejdsløshedsforsikringen fører tilsyn med, at  

 arbejdsløshedskassernes økonomi og regnskabsvæsen mv.  

 administreres efter gældende regler.
 Stk. 2. Tilsynet omfatter både administrationen af  

 statslige midler og arbejdsløshedskassernes egne midler.
 Stk. 3. Direktøren for  

 arbejdsløshedsforsikringen har som led i tilsynet ret til at  

 gøre sig bekendt med alt materiale, der vedrører de i  

 stk. l og 2 nævnte forhold, og med kassernes samlede  

 virksomhed.
 Stk. 4. Direktøren for  

 arbejdsløshedsforsikringen kan til enhver tid aflægge  

 tilsynsbesøg i arbejdsløshedskasserne og foretage  

 regnskabseftersyn.
Kapitel 2 Regnskabsvæsen Almindelige bestemmelser § 2. Arbejdsløshedskassens  

 regnskabsår er kalenderåret, medmindre arbejdsministeren tillader  

 afvigelser herfra.
 § 3. Regnskabsvæsenet skal  

 tilrettelægges i overensstemmelse med lovgivningen, kassens  

 vedtægt samt regler udstedt af direktøren for  

 arbejdsløshedsforsikringen.
Bogholderiets indretning § 4. Arbejdsløshedskassens bogføring  

 skal uanset valg af bogføringsteknik foretages under anvendelse af en  

 kontoplan, der er opbygget systematisk.
 Stk. 2. Der stilles følgende krav til registrering og  

 tilvejebringelse af løbende oversigter:
 1)	Alle transaktioner skal registreres kronologisk og systematisk.
 2)	Midler stillet til rådighed af og administreret for staten og  

 kassens egne midler skal holdes adskilt.
 3)	Der skal ske registrering af alle oplysninger, som skal indsendes  

 til Direktoratet for Arbejdsløshedsforsikringen (DfA). Det  

 gælder både løbende indberetninger og  

 årsregnskabet.
 4)	Der skal være en klar og overskuelig registrering af ind- og  

 udbetalinger, der er foretaget i eventuelle afdelinger, samt af disses  

 beholdninger.
 5)	Der skal være en oversigt over kassens eventuelle  

 økonomiske mellemværende med andre, herunder en evt.  

 administrator, jf. § 15.
 6)	Alle mellemregningsforhold skal løbende registreres på  

 en eller flere mellemregningskonti.
 7)	Kassens aktiver og passiver samt ændringer heri skal  

 løbende registreres under hensyn til de stillede  

 specifikationskrav.
 Stk. 3. Kontoplanen skal indsendes til DfA sammen med  

 årsregnskabet.
Forretningsgang § 5. For arbejdsløshedskassen, herunder  

 eventuelle afdelinger, skal der tilrettelægges en betryggende  

 forretningsgang.
Stk. 2. Den skriftlige forretningsgangsbeskrivelse skal som  

 minimum omfatte 1)	kasse- og bogholderifunktion, 2)	underskrifts- og fuldmagtsforhold, 3)	attestations- og godkendelsesprocedurer for indtægter,  

 udgifter og andre dispositioner, 4)	arkiveringsregler, 5)	regelsamling og andre retningslinier vedrørende  

 arbejdsløshedskassen og dennes funktion samt 6)	forretningsgange vedrørende tilbagebetalinger,  

 kontingentrestancer, A-skat, ATP-bidrag, særlig pensionsopsparing,  

 tilbageholdelser, og mellemværender med Lønmodtagernes  

 Garantifond.
Månedsbalancer § 6. Arbejdsløshedskassen skal indsende en  

 månedsbalance til DfA inden udgangen af den følgende  

 måned.
Månedsbalancen skal udformes efter direktoratets  

 anvisning.
 Stk. 2. Grundlaget for månedsbalancen er  

 arbejdsløshedskassens ajourførte og afstemte bogholderi.
Årsregnskab og årsberetning § 7. Kassen skal aflægge årsregnskab  

 efter de retningslinier, der er givet af DfA.
Stk. 2. Årsregnskabet omfatter 1)	en refusionsopgørelse over alle beløb, der  

 indgår i kassens mellemregningsforhold med staten, 2)	en resultatopgørelse over alle indtægter og udgifter,  

 der vedrører kassens administration, 3)	en balance og 4)	en beretningsdel.
Stk. 3. Refusionsopgørelsen er omfattet af god  

 offentlig revisionsskik og den øvrige del af regnskabet af god  

 revisionsskik. Årsregnskabet skal aflægges på en  

 sådan måde, at der gives de oplysninger, direktøren for  

 arbejdsløshedsforsikringen finder nødvendige for 1)	at kontrollere regnskabet, 2)	at beregne den refusion, kassen har krav på, og 3)	at gennemføre det nødvendige tilsyn med kassens  

 administration.
 Stk. 4. Ved aflæggelse af årsregnskabet med  

 tilhørende beretning skal opstillingen være i overensstemmelse  

 med regnskabsblanketten, der udsendes af DfA.
 Stk. 5. Kassens aktiver, herunder aktiver som ejes i  

 fællesskab med en faglig organisation, jf. § 15, skal  

 værdiansættes efter principperne i kapitel 5 i lov om visse  

 selskabers aflæggelse af årsregnskab mv.  

 (årsregnskabsloven).
 Stk. 6. Kassens aktiver, jf. stk. 5, og aktivernes  

 eventuelle afskrivninger og finansiering skal indgå i kassens  

 regnskab.
 Stk. 7. Regnskabet aflægges under iagttagelse af de til  

 enhver tid gældende regler, herunder den årligt udsendte  

 regnskabsblanket.
 Stk. 8. Det reviderede årsregnskab skal godkendes og  

 underskrives af arbejdsløshedskassens hovedbestyrelse og de valgte  

 revisorer og skal herefter indsendes til DfA inden den 15. marts det  

 følgende år.
 Stk. 9. Hvis årsregnskabet ikke indsendes rettidigt, jf.  

 stk. 8, har kassen ikke ret til at modtage refusion fra staten,  

 medmindre direktøren for arbejdsløshedsforsikringen har givet  

 kassen udsættelse af afleveringsfristen.
Afdelinger § 8. Hvis arbejdsløshedskassen har  

 afdelinger, gælder reglerne i denne bekendtgørelse også  

 for disse.
 Stk. 2. Afdelingernes regnskabstal skal indgå i kassens  

 årsregnskab, jf. § 7.
 Stk. 3. Al arkivering af bilagsmateriale mv. finder sted i  

 hovedkassen eller i afdelingerne under hovedkassens ansvar.
Kapitel 3 Arbejdsløshedskassernes økonomi Udgifter § 9. Arbejdsløshedskassens udgifter  

 omfatter udgifter til udbetaling af dagpenge og andre løbende ydelser,  

 renter efter arbejdsløshedsforsikringslovens § 46, stk. 2  

 eller stk. 4, en skattefri præmie efter lovens § 74 k eller  

 § 75 c, stk. 10 - 12, tilbagebetaling eller overførsel af  

 efterlønsbidrag efter lovens § 77 a samt udgifter til kassens  

 administration.
 Stk. 2. Administrationsudgifterne må kun vedrøre  

 kassens drift, jf. § 30 i arbejdsløshedsforsikringsloven og  

 § 1 i standardvedtægten for anerkendte  

 arbejdsløshedskasser.
Forskud og refusion § 10. Staten kan yde forskud eller refusion til  

 udbetaling af dagpenge mv. efter reglerne i DfA s bekendtgørelse om  

 udbetaling af forskud og refusion til de anerkendte  

 arbejdsløshedskasser.
Medlemsbidrag til staten § 11. En arbejdsløshedskasse skal for hvert  

 medlem indbetale et medlemsbidrag til staten.
Bidraget indbetales  

 månedsvis bagud.
 Stk. 2. Bidraget beregnes som det registrerede antal  

 betalingspligtige medlemmer pr. den 1. i måneden multipliceret med den  

 månedlige bidragssats, jf. arbejdsløshedsforsikringslovens  

 § 76, stk. 1 og 2.
 Stk. 3. Medlemstallet efter stk. 2 skal reguleres for  

 indmeldelser, overflytninger og sletninger, der sker med virkning for  

 opgørelsestidspunktet.
 Stk. 4. Medlemsbidrag efter stk. 2 skal indbetales til  

 DfA s konto i Danmarks Nationalbank senest den 10. i den følgende  

 måned.
 Stk. 5. Hvis medlemsbidrag ikke indbetales rettidigt, skal  

 kassen betale renter af beløbet for hver påbegyndt måned  

 med 1/12 af den aktuelt gældende morarente, der er fastsat efter  

 rentelovens § 5.
Stk. 6. Kassen skal til endelig afregning over for staten  

 regulere de afregnede acontobidrag.
Der skal for hver måned afregnes et  

 medlemsbidrag, som er beregnet på grundlag af kassens regulerede  

 medlemstal, jf. stk. 3.
 Stk. 7. Den beregnede regulering efter stk. 6 udlignes  

 senest i forbindelse med aflæggelse af kassens årsregnskab via  

 mellemregningskontoen med DfA.
Medlemskontingent § 12. Arbejdsløshedskassen opkræver  

 et medlemskontingent til dækning af medlemsbidrag til staten, et  

 eventuelt efterlønsbidrag, kassens ATP-bidrag og  

 administrationsudgifter, herunder til styrkelse af kassens  

 økonomi.
Tilbagebetalingskrav § 13. Hvis der uretmæssigt er udbetalt  

 dagpenge eller andre løbende ydelser, bortset fra  

 kursusgodtgørelse, eller en skattefri præmie efter lovens  

 § 74 k eller § 75, stk. 10-12, skal kassen registrere og  

 tilbagebetale beløbene til staten efter nedenstående  

 regler.
Stk. 2. Udbetalt refusion til  

 beløb, der er udbetalt med urette, og som kassen ikke har krav  

 på at få refunderet, jf. arbejdsløshedsforsikringslovens  

 § 86, stk. 4, skal af kassen tilbagebetales fuldt ud til staten.  

 Renter efter lovens § 86, stk. 3, som medlemmet har indbetalt for  

 tiden fra udbetalingstidspunktet til tidspunktet for kassens afregning af  

 tilbagebetalingsbeløbet, skal ligeledes indbetales til staten.
Ved  

 afregningen skal beløbene specificeres i cpr.nr.-orden og indeholde  

 oplysning om 1)	medlemmets cpr.nr. og navn, 2)	datoen for afgørelsen, 3)	år for den fejlagtige udbetaling, 4)	tilbagebetalingsbeløbets størrelse (angivet brutto  

 eller netto), 5)	indbetalte renter og 6)	ydelsens art.
Stk. 3. Uretmæssigt udbetalte beløb, hvortil  

 kassen har krav på refusion, skal registreres med oplysninger  

 om l)	medlemmets cpr.nr. og navn, 2)	år for den fejlagtige udbetaling, 3)	tidspunkt for kravets konstatering, 4)	kravets oprindelige størrelse (hovedstol), 5)	evt. tilskrevne renter, 6)	indbetalte renter, 7)	afdrag i årets løb på hovedstolen og 8)	restgæld ved årets udgang.
 Stk. 4. Tilbagebetalingskrav skal registreres i kassens  

 finansbogholderi umiddelbart efter, at de beløbmæssigt er gjort  

 op.
 Stk. 5. Hvis et tilbagebetalingskrav efter stk. 3 skal  

 forrentes efter loven eller efter dom eller forlig, skal renterne tilskrives  

 senest den 31. december, jf. dog stk. 6.
 Stk. 6. Beløb efter stk. 2 og indkomne betalinger  

 af renter eller afdrag på tilbagebetalingskrav efter stk. 3 skal  

 afregnes månedsvis bagud ved indbetaling på en af DfA anvist  

 konto i Danmarks Nationalbank senest den 20. i den følgende  

 måned.
 Stk. 7. Betalinger, der modtages i kassen på  

 tilbagebetalingskrav efter stk. 3 og andre krav med statsrefusion, men  

 som efter arbejdsløshedsforsikringslovens § 86, stk. 11, er  

 overdraget til inddrivelse af Finansstyrelsen, skal straks overføres  

 til denne.
Stk. 8. Ved regnskabsårets udgang skal kassen udarbejde  

 en specifikation over tilbagebetalingskrav, der ikke er overdraget til  

 Finansstyrelsen.
Specifikationen opstilles i cpr.nr.-orden og skal som  

 minimum indeholde de i stk. 3 anførte oplysninger.
Også  

 krav, som både er opstået og indfriet i det forløbne  

 regnskabsår, skal indgå i specifikationen.
Kassens eventuelle  

 bemærkninger kan tilføjes på specifikationen.  

 Specifikationen skal indsendes til DfA sammen med årsregnskabet.
 § 14. Hvis afregning efter § 13, stk. 6,  

 ikke foretages rettidigt, skal kassen betale renter af beløbet for  

 hver påbegyndt måned med 1/12 af den aktuelt gældende  

 morarente, der er fastsat efter rentelovens § 5.
 Stk. 2. Hvis en kasse efter  

 arbejdsløshedsforsikringslovens § 86, stk. 5, er gjort  

 ansvarlig for en fejludbetaling fra en anden kasse, skal den ansvarlige kasse  

 registrere og afregne beløbet efter reglerne i § 13, stk. 2,  

 4, 6 og 8. Ved for sen afregning gælder stk. 1.
 Stk. 3. Hvis kassen modtager beløb fra  

 Lønmodtagernes Garantifond eller et døds- eller konkursbo, jf.  

 arbejdsløshedsforsikringslovens § 57, stk. 2, skal  

 beløbet afregnes efter § 13, stk. 6. Det samme gælder  

 beløb, der er indbetalt som økonomisk vilkår efter lovens  

 § 74 g, stk. 7, § 75 c, stk. 7 og § 75 j, stk. 3.
Kapitel 4 Administration Administrationsfællesskab § 15. En arbejdsløshedskasse kan kun  

 indgå i et administrationsfællesskab med en faglig organisation,  

 der har tilknytning til kassens godkendte faglige område.
 Stk. 2. Hvis kassens administration helt eller delvist skal  

 varetages af eller sammen med en faglig organisation, eller hvis der i  

 øvrigt skal afholdes udgifter i fællesskab med en faglig  

 organisation, skal kassens hovedbestyrelse forud for et regnskabsårs  

 begyndelse indgå en skriftlig administrationsaftale med ledelsen af den  

 pågældende faglige organisation.
Stk. 3. Administrationsaftalen kan indgås for et eller  

 flere år ad gangen.
Aftalen skal uanset sin ordlyd respektere  

 ændringer i gældende regler.
 Stk. 4. Administrationsaftalen skal indeholde en beskrivelse  

 af arten og omfanget af de administrationsopgaver, der varetages af eller i  

 fællesskab med den faglige organisation, samt af  

 administrationsvederlagets beregningsgrundlag, størrelse og betaling.  

 Bestemmelsen finder også anvendelse, hvis kassen afholder udgifter i  

 fællesskab med den faglige organisation uden, at der er tale om  

 fælles administration.
Stk. 5. Den faglige organisation kan opkræve et  

 acontovederlag for udførelsen af de opgaver, der følger af  

 administrationsaftalen.
Vederlaget må ikke overstige kassens andel af  

 de budgetterede fællesudgifter samt kassens egne udgifter i det omfang,  

 de betales af den faglige organisation.
Udgifter, der kan henføres til  

 den ene part, kan ikke betragtes som fællesudgifter.
 Stk. 6. Hvis administrationen omfatter afdelinger, skal  

 beregningsgrundlaget for afdelingernes vederlag specificeres særskilt.  

 Vederlaget for samtlige afdelinger specificeres under ét på  

 samme måde som vederlaget for hovedkassen.
 Stk. 7. For acontovederlaget gælder  

 følgende:
 1)	Det årlige acontovederlag skal fastsættes på  

 grundlag af et budget, der i hovedposter, jf. stk. 9, angiver de  

 budgetterede udgifter og de budgetterede fordelingsnøgler.  

 Acontovederlaget for hovedkontoret og eventuelle afdelinger skal specificeres  

 hver for sig.
 2)	Budgettet skal vedlægges administrationsaftalen som bilag.  

 Hvis administrationsaftalen er flerårig, skal der hvert år  

 udarbejdes et nyt budgetbilag.
 3)	Kassens forudbetaling må ikke overstige  

l/12 af det årlige acontovederlag.
 4)	Hvis kassen afholder fællesudgifter, skal eventuelle  

 nettoudlæg i kassens favør løbende registreres på  

 en eller flere mellemregningskonti, jf. § 16, stk. 1.
Stk. 8. Det skal fremgå af administrationsaftalen, at  

 direktoratet har adgang til samtlige oplysninger, der efter direktoratets  

 vurdering har betydning for fastsættelsen af acontovederlaget og  

 kassens endelige udgiftsandel.
Direktoratet kan kræve oplysningerne  

 dokumenteret eller påtegnet af kassens revisor.
 Stk. 9. For hovedposterne i administrationsaftalen  

 gælder følgende for både det budgetterede og det endelige  

 vederlag:
1)	Kassens maksimale andel af fælles udgifter til løn skal  

 beregnes på grundlag af hver enkelt medarbejders faktiske tidsforbrug  

 og individuelle løn.
Beregningen kan baseres på grupper af  

 medarbejdere med samme tidsforbrug.
 2)	Kassens maksimale andel af fælles udgifter, der kan relateres  

 til personaleforbruget, skal svare til forholdet mellem kassens og den  

 faglige organisations gennemsnitlige tidsforbrug.
 3)	Kassens maksimale andel af fælles lokaleudgifter skal svare  

 til forholdet mellem kassens og den faglige organisations udnyttelse af det  

 samlede areal.
 4)	Kassens maksimale andel af fælles udgifter vedrørende  

 edb, herunder driftsudgifter, afskrivninger, småaktiver og beregnet  

 rente, udgør 80 pct.
 5)	Kassens maksimale andel af fælles udgifter vedrørende  

 andre driftsmidler, herunder driftsudgifter, afskrivninger, småaktiver  

 og beregnet rente, skal svare til forholdet mellem kassens og den faglige  

 organisations gennemsnitlige medlemstal.
 6)	Kassens maksimale andel af fælles udgifter, der ikke kan  

 henføres til nr. 1, 2, 3, 4 og 5, skal svare til forholdet mellem  

 kassens og den faglige organisations gennemsnitlige medlemstal.
 Stk. 10. Hvis kassens administration eller enkelte  

 administrative funktioner fuldt ud varetages af eller sammen med en faglig  

 organisation, kan kassens andel af de hermed forbundne fællesudgifter  

 ansættes til de i stk. 9 fastsatte maksima uden yderligere  

 dokumentation for fordelingen.
 Stk. 11. Hvis kassens administration eller enkelte  

 administrative funktioner kun delvist varetages af eller sammen med en faglig  

 organisation, skal der ved beregning af kassens andel af  

 fællesudgifterne ske en tilsvarende reduktion.
Stk. 12. Hvis kassen benytter lokaler stillet til  

 rådighed af den faglige organisation, kan kassen betale en andel af  

 lokaleudgifterne.
Kassens andel skal beregnes forholdsmæssigt på  

 grundlag af det benyttede areal.
Kassens areal fastsættes ved  

 opmåling eller ved beregning med den personalerelaterede  

 fordelingsnøgle, jf. stk. 9, nr. 2. Kassens maksimale andel af  

 lokaleudgifterne, jf. stk. 9, nr. 3, skal herefter fastsættes  

 på en af følgende måder:
1)	Kassen kan indgå en huslejekontrakt med den faglige  

 organisation.
Kontrakten må kun omfatte det af kassen benyttede areal  

 ved kontraktens indgåelse og skal i enhver henseende baseres på  

 sædvanlige lejevilkår, medmindre en fravigelse er i kassens  

 favør.
Det skal fremgå af administrationsaftalen, at der er  

 indgået en huslejekontrakt i overensstemmelse med § 15,  

 stk. 12, nr. 1, i denne bekendtgørelse.
2)	Kassen kan betale en del af de afholdte driftsudgifter, excl.  

 afskrivninger, men inkl. forrentning af ejendommens kontante anskaffelsessum  

 eller seneste offentlige kontantvurdering.
Rentesatsen kan ikke overstige  

 Danmarks Nationalbanks diskonto plus 2 pct.
Stk. 13. Kassen kan betale en andel af foretagne afskrivninger  

 på driftsmidler, der anvendes i fællesskab med den faglige  

 organisation.
Det er en forudsætning, at afskrivningerne er foretaget  

 systematisk og i overensstemmelse med principperne i  

 årsregnskabsloven.
Stk. 14. Kassen kan betale en andel af småaktiver, der  

 udgiftsføres fuldt ud i anskaffelsesåret, og som anvendes i  

 fællesskab med den faglige organisation.
Det er en forudsætning,  

 at der under hensyn til organisationens størrelse er fastsat en fast  

 beløbsgrænse for småaktiver.
Stk. 15. Kassen kan betale en andel af en beregnet rente, men  

 derimod ikke af afholdte finansieringsudgifter.
Renten skal beregnes på  

 grundlag af de bogførte værdier af de driftsmidler, der anvendes  

 i fællesskab med den faglige organisation.
Det er en  

 forudsætning, at der er foretaget systematiske afskrivninger i  

 overensstemmelse med principperne i årsregnskabsloven.
Rentesatsen kan  

 ikke overstige Danmarks Nationalbanks diskonto plus 2 pct.
 Stk. 16. Vederlaget for administrationen må ikke  

 overstige de faktiske udgifter, der er forbundet med administrationen.
Stk. 17. Det i årets løb afregnede acontovederlag  

 skal efter regnskabsårets udgang reguleres i forhold til de faktiske  

 udgifter.
Hvis forudsætningerne for de budgetterede  

 fordelingsnøgler er ændret i årets løb, skal der  

 ved opgørelsen af de faktiske udgifter tages hensyn hertil.
Senest 4  

 måneder efter regnskabsårets udløb skal følgende  

 indsendes til DfA:
 1)	En specificeret opgørelse over de faktisk afholdte  

 fællesudgifter, opstillet og specificeret i overensstemmelse med  

 retningslinierne i vejledningen til denne bekendtgørelse.
 2)	En beregning af den personalerelaterede fordelingsnøgle, jf.  

 stk. 9, nr. 2. Det relative tidsforbrug skal fremgå af beregningen  

 specificeret på medarbejdere eller grupper af medarbejdere.
 3)	En beregning af den medlemsrelaterede fordelingsnøgle, jf.  

 stk. 9, nr. 5 og 6. Kassens og den faglige organisations medlemstal  

 primo og ultimo skal fremgå af beregningen.
 4)	En opgørelse eller beregning af det areal kassen anvender,  

 medmindre der er indgået en huslejekontrakt efter stk. 12, nr.  

 1.
Stk. 18. Hvis den faglige organisation opkræver  

 medlemskontingent til arbejdsløshedskassen, skal den faglige  

 organisation i forbindelse med indgåelse af administrationsaftalen  

 stille betryggende sikkerhed for et beløb svarende til kassens  

 medlemsbidrag til staten for den seneste måned før aftalens  

 indgåelse.
Det skal fremgå af administrationsaftalen, hvordan  

 sikkerhedsstillelsen foretages.
Stk. 19. Den faglige organisation er forpligtet til at  

 overholde de love og regler, der gælder for  

 arbejdsløshedskassen, og den faglige organisation er  

 erstatningsansvarlig over for kassen for tab, som skyldes fejl eller  

 forsømmelser i forbindelse med administrationen, herunder  

 fejludbetalinger og strafrenter.
Den faglige organisations ansvar kan ikke  

 fraskrives eller frafaldes.
 Stk. 20. Administrationsaftalen med bilag skal inden hvert  

 regnskabsårs begyndelse indsendes til DfA til orientering.
 Stk. 21. Direktøren for  

 arbejdsløshedsforsikringen kan, når særlige forhold taler  

 derfor, dispensere fra opgørelses- og fordelingsmetoder samt  

 tidspunkter for indsendelse af materiale.
Mellemregning § 16. Hvis en arbejdsløshedskasse har  

 indgået en administrationsaftale, skal alle mellemregningsforhold  

 løbende registreres på en eller flere mellemregningskonti.
 Stk. 2. Hvis de i stk. 1 nævnte mellemregningskonti  

 er i kassens favør, skal saldiene udlignes hver måned ved  

 afregning senest den 10. i den følgende måned.
Personaleforhold § 17. Arbejdsløshedskassen har pligt til at  

 ansætte et personale, der er kvalificeret til at sikre, at love,  

 administrative regler, krav til forretningsgange og rapporteringskrav  

 overholdes.
 Stk. 2. Hvis kassen ikke overholder bestemmelsen i  

 stk. 1, kan direktøren for arbejdsløshedsforsikringen  

 pålægge kassen at ansætte fornødent, kvalificeret  

 personale.
Medlemskartotek § 18. En arbejdsløshedskasse skal på  

 sit hovedkontor have et ajourført medlemskartotek over samtlige  

 kassens medlemmer.
 Stk. 2. Medlemskartoteket skal tilrettelægges  

 således, at det løbende kan give oplysninger om antallet af  

 medlemmer fordelt på medlemskategorier.
Stk. 3. For hvert medlem skal kartoteket indeholde  

 ajourførte oplysninger 1)	om udbetalte ydelser med angivelse af art, optjeningsperiode og  

 udbetalingstidspunkt, 2)	om indeholdt kildeskat og eventuelle andre indeholdelser, 3)	om eventuelle tilbagebetalinger og 4)	om indbetaling af kontingent, således at kassen kan  

 føre kontrol med eventuelle kontingentrestancer.
 Stk. 4. Direktøren for  

 arbejdsløshedsforsikringen kan godkende andre metoder til at  

 kontrollere, om der er kontingentrestancer.
Kapitel 5 Vejledning og ikrafttræden § 19. Bekendtgørelsen træder i kraft  

 den 1. juli 20001) .
 Stk. 2. Samtidig ophæves DfA s bekendtgørelse nr.  

 495 af 21. juni 1999 om tilsynet med de anerkendte  

 arbejdsløshedskassers økonomi og regnskabsvæsen mv.
Direktoratet for Arbejdsløshedsforsikringen,  

 den 20. juni 2000 Lisbeth Lollike /Morten Bergulf 1)   Der udarbejdes  

 en vejledning til bekendtgørelsen.
