Nr BTL 206 Betænkning over Forslag til lov om ændring af lov om leje   

 Nr L 206 1988-89, 1. samling Afgivet af Boligudvalget Afgivet: 19890503 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
Udvalget har modtaget en skriftlig henvendelse fra Landsforeningen for  

 Ejere af Udlejningsejendomme.
Denne henvendelse optrykkes som bilag til  

 betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Centrum-Demokraternes medlem) lovforslaget til vedtagelse med det  

 stillede ændringsforslag.
 Et mindretal inden for flertallet (Fremskridtspartiets medlem af udvalget)  

 ønsker i øvrigt at bemærke følgende:
 Fremskridtspartiet beklager, at det ikke var muligt at opnå flertal for  

 også at begrænse bytteretten for lejere i ejerlejlighedsejendomme, som var  

 udstykket, før lejeren flyttede ind.
 Når Fremskridtspartiet støtter ændringsforslaget fra Socialdemokratiet,  

 skyldes det, at det vigtigste problem, nemlig at forhindre lejere i at bytte  

 med ejere og dermed kapitalisere udlejers værdier, løses.
 Fremskridtspartiet finder det nemlig helt uholdbart, at der eksisterer en  

 lovgivning, som skal til Højesteret for at blive afklaret.
 Et mindretal (Centrum-Demokraternes medlem af udvalget) vil  

 redegøre for sin stilling til lovforslaget og det stillede ændringsforslag.
Ændringsforslag Af et mindretal (S), tiltrådt af et flertal (KF, SF, V, FP,  

 RV og KRF):
Til § 1 1) Den foreslåede ændring affattes således:
 » § 73, stk. 1, affattes således:
»Lejeren af en lejlighed, der udelukkende anvendes til beboelse, har  

 ret til at bytte med en lejer af en anden lejlighed eller selvstændig  

 beboelse, således at denne overtager lejligheden.«» Bemærkninger Til nr. 1 Ved ændringsforslaget udgår alene bestemmelsen om, at lejere kan bytte med  

 ejere, af loven.
Lizzie Lichtenberg (KF) Hans Kofoed (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Lysholm Christensen (KRF) Svend Andersen (S) Baadsgaard (S) fmd.  

Pia Gjellerup (S) Torben Lund (S) Lissa Mathiasen (S) Holger K.
Nielsen  

 (SF) Bjørn Poulsen (SF) Pelle Voigt (SF) Bilag LANDSFORENINGEN FOR EJERE AF UDLEJNINGSEJENDOMME Tilsluttet Grundejernes Landsorganisation Folketingets Boligudvalg 24. februar 1989 ad Forslag til Lov om ændring af lov om leje (L 206) Det foreslås, at bestemmelsen i Lejelovens § 73 vedrørende lejerens  

 bytteret ændres, så retstilstanden på dette område bliver som før  

 gennemførelsen af lov nr. 300 af 4. juni 1986.
Landsforeningen for Ejere af Udlejningsejendomme kan fuldt ud støtte  

 forslaget.
Landsforeningen deler forslagsstillerens utilfredshed med, at en  

 attraktiv, for billig udlejningslejlighed kan anvendes til at nedbringe  

 prisen på den ejerbolig, lejeren ønsker at erhverve.
 Foreningen finder under hensyn til risikoen for flere retssager som den  

 under fremsættelsen nævnte også, at den foreslåede ændring bør gennemføres  

 nu, dvs. i indeværende folketingssamling.
Med venlig hilsen LANDSFORENINGEN FOR EJERE AF UDLEJNINGSEJENDOMME H.
Vang Jensen formand Birgitte Raaschou-Nielsen direktør Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet lovforslaget i nogle møder.
Udvalget har herunder stillet spørgsmål til boligministeren, som denne har besvaret skriftligt og i samråd.
 Der er af et flertal og af et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det under nr. 1 stillede ændringsforslag.
Et mindretal inden for flertallet (Socialdemokratiets medlemmer af  

 udvalget) udtaler, at man ønsker, at mobiliteten i boligmassen opretholdes og  

 også gerne udvides.
Et væsentligt middel hertil er en udvidet bytteret mellem  

 de forskellige boligformer.
Samtidig er det mindretallets opfattelse, at der  

 ikke må kunne ske nogen form for kapitalisering af den bytteret, man har ved  

 at have en lejebolig eller en anden bolig at bytte med.
Selv om mindretallet fandt, at årsagen til fremsættelse af det  

 foreliggende lovforslag var stærkt overdrevet, stillede mindretallet  

 ændringsforslag i betænkningen om, at retten til at bytte med en ejerbolig  

 udgik.
Det har efterfølgende vist sig, at vedtagelsen af dette  

 ændringsforslag har mere vidtrækkende betydning end forudsat.
Uanset denne  

 virkning ønsker mindretallet at fastholde denne mere vidtrækkende vedtagelse,  

 indtil en nærmere afklaring og begrænsning af kapitaliseringsmulighederne ved  

 en udvidet bytteret foreligger.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse, men vil stemme for det af  

 mindretallet stillede ændringsforslag.
Mindretallet finder i øvrigt, at behandlingen af lovforslaget i udvalget,  

 efter at betænkningen var afgivet, klart har vist, at det ikke er aktuelt at  

 foretage en indskrænkning i lejernes bytteret.
SF støtter således regeringens  

 opfattelse af, at spørgsmålet om eventuelle uhensigtsmæssige virkninger af  

 bytteretten skal behandles i forbindelse med den kommende revision af  

 lejeloven.
SF mener, at uhensigtsmæssige virkninger af bytterettens nuværende  

 omfang (eksempelvis overdreven kapitalisering og eventuelle sociale problemer  

 i forbindelse med fordelingen af udlejningsmassen) bør behandles, uden at  

 bytteretten, som har vist sig som et afgørende gode for lejerne, indskrænkes  

 generelt, som det er hensigten med det foreliggende lovforslag.
Tværtimod  

 mener SF, at meget taler for at udvide den eksisterende bytteret til også at  

 omfatte de såkaldte blandede lejemål.
Det fremgår også af det af SF den 25.  

 maj 1989 fremsatte forslag til ny lejelov (L 248, §§ 117-120).
 SF har stillet et ændringsforslag, der friholder så mange som muligt fra  

 de foreslåede indskrænkninger i bytteretten.
Ændringsforslag Til § 1 Af et flertal (KF, V, FP, RV, CD og KRF), tiltrådt af et  

mindretal (S):
 1) Den foreslåede ændring affattes således:
 » § 73, stk. 1, affattes således:
»Lejeren af en lejlighed, der udelukkende anvendes til beboelse, har  

 ret til at bytte med en lejer af en anden beboelseslejlighed, således at  

 denne overtager lejligheden.«» Af et mindretal (SF):
 2) Den foreslåede ændring affattes således:
 » § 73, stk. 1, affattes således:
»Lejeren af en lejlighed, der udelukkende anvendes til beboelse, har  

 ret til at bytte med en lejer af en anden lejlighed eller med indehaveren af  

 en andelslejlighed, således at denne overtager lejligheden.«» Bemærkninger Til nr. 1 Ændringsforslaget er en konsekvens af, at bytteretten med ejere og  

 andelshavere er udgået.
 Omfattet af begrebet »en beboelseslejlighed« er alle former for  

 udlejede boliger med selvstændigt køkken, herunder også udlejet tæt-lavt  

 byggeri som klyngehuse og rækkehuse, hvad enten det er almennyttigt eller  

 privat.
Til nr. 2 Hensigten med ændringsforslaget er at begrænse de foreslåede ændringer i  

 bytteretten mest muligt.
