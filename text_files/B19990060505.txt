 Bekendtgørelse om programudbud i  

 fællesantenneanlæg m.v.
 I medfør af § 5, § 5a og § 76, stk. 2, i lov om  

 radio og fjernsynsvirksomhed, jf. lovbekendtgørelse nr. 208 af 6.  

 april 1999, fastsættes:
Kapitel 1 Gyldighedsområde § 1. Bekendtgørelsen gælder for  

 fællesantenneanlæg.
Ved fællesantenneanlæg  

 forstås alle former for kabelbaserede telenet, der benyttes til  

 fordeling af lyd- og billedprogrammer til lokaler, der anvendes til privat  

 beboelse.
Disse anlæg benævnes herefter  

 programfordelingsanlæg.
Bekendtgørelsen regulerer alene  

 programfordelingsanlæggene for så vidt angår de dele heraf,  

 der anvendes til fordelingen af radio- og tv-programmer.
 Stk. 2. Ejere af programfordelingsanlæg afgør,  

 hvilken udstrækning det pågældende  

 programfordelingsanlæg skal have, herunder om et eller flere  

 programfordelingsanlæg skal sammenlægges, jf. dog § 5,  

 stk. 5.
Kapitel 2 Programfordeling § 2. Ejere af programfordelingsanlæg  

 træffer under overholdelse af reglerne i kapitel 3 beslutning om hvilke  

 lyd- og billedprogrammer, der skal fordeles i anlægget.
Kapitel 3 Programvalg og brugerindflydelse § 3. Ejere af programfordelingsanlæg skal i  

 videst muligt omfang sikre:
 1)	At det samlede programudbud er alsidigt sammensat.
 2)	At brugerne via en dekoder har mulighed for individuelt at  

 tilkøbe og betale enkeltprogrammer.
 3)	At der ved sammensætningen af programudbudet tages hensyn til  

 herboende sproglige mindretal blandt de brugere der er tilsluttet  

 anlægget.
Stk. 2. Ved brugere forstås de husstande, der er  

 tilsluttet et programfordelingsanlæg.
Ved programudbudet som  

 nævnt i stk. 1, nr. 1 og 3, forstås programmer der er  

 umiddelbart tilgængelige uden særskilt dekoder hos den enkelte  

 bruger.
 § 4. Hvis et programfordelingsanlæg er  

 opbygget som stikledningsanlæg og programmerne fordeles i mere end en  

 pakke, kan brugeren foretage fravalg af en eller flere pakker.
 Stk. 2. Ejere af programfordelingsanlæg som nævnt  

 i stk. 1 skal give brugerne:
 1)	Mulighed for alene at købe en programpakke, der indeholder de  

 i § 4 i lov om radio- og fjernsynsvirksomhed nævnte programmer og  

 eventuelle andre programmer, for hvilke der betales en så  

 begrænset pris, at prisen for disse supplerende programmer alene  

 udgør en begrænset del af den samlede pris for  

 minimums-programpakken.
 2)	Mulighed for at foretage fravalg af betalingsprogrammer, der koster  

 brugeren mere end 25 kr. om måneden.
 3)	Mulighed for at få godskrevet sparede programafgifter, der kan  

 henføres til brugerens fravalg, jf. nr. 1 og 2.
Stk. 3. Omkostninger ved den tekniske muliggørelse af  

 brugernes fravalg pålignes samtlige brugere af anlægget.
Hvis  

 brugeren herefter ønsker at til- eller fravælge programmer, kan  

 anlægsejer kræve at den enkelte bruger afholder de faktiske  

 omkostninger hertil.
 Stk. 4. Stk. 1,stk. 2 nr. 2-3, og stk. 3,  

 gælder ikke for programfordelingsanlæg, der er omfattet af  

 fravalgsbestemmelserne i lov om leje, lov om boligbyggeri, lov om boliger for  

 ældre og personer med handicap og lov om andelsforeninger og andre  

 boligfællesskaber.
 § 5. Ejere af programfordelingsanlæg, som  

 ikke er brugerejede, er pligtige til at afholde vejledende afstemninger om  

 programsammensætningen i programfordelingsanlægget hvert andet  

 år.
 Stk. 2. Afstemningen skal tilrettelægges således,  

 at samtlige brugere i anlægget har mulighed for at stemme.
 Stk. 3. Ejeren af programfordelingsanlægget er pligtig  

 forud for hver vejledende afstemning så vidt muligt at oplyse brugerne  

 om vilkår og priser for modtagelsen af de enkelte programmer.  

 Oplysningerne skal i videst muligt omfang give brugerne overblik over de  

 programfordelingsmæssige og økonomiske konsekvenser af evt.  

 ændringer i programsammensætningen.
 Stk.4. Vejledende afstemninger kan afholdes samlet for flere  

 anlæg, herunder for flere anlæg med forskellige ejere.
Stk. 5. Vejledende afstemninger må for et eller flere  

 anlæg, der samlet har mere end 50.000 tilsluttede husstande, ikke  

 omfatte et område der rækker ud over et amt.
Ejeren kan dog  

 beslutte, at den vejledende afstemning skal omfatte et større  

 geografisk område, hvis der foreligger tilslutning hertil fra  

 brugerne.
 § 6. Brugerejede programfordelingsanlæg der  

 programforsynes helt eller delvist af et overordnet  

 programfordelingsanlæg, der er omfattet af § 5, kan vælge at  

 deltage i den pågældende programleverandørs afstemning om  

 programsammensætningen med mulighed for efterfølgende at  

 beslutte, om man ønsker at fortsætte programforsyningen fra  

 denne.
 Stk. 2. Brugerejede anlæg, der vælger at deltage i  

 en afstemning som nævnt i stk. 1, medregnes ikke i henhold til  

 § 5, stk. 5.
Kapitel 4 Anvendelse af dekodere § 7. Ejeren af et programfordelingsanlæg,  

 der anvender et fælles dekoder system, skal give programudbydere adgang  

 til at benytte det fælles system.
 Stk. 2. Ejeren af programfordelingsanlæg skal give  

 programudbydere adgang til at anvende egne dekodere.
 Stk. 3. Ejeren af et programfordelingsanlæg skal give  

 programudbydere adgang til at afregne direkte med brugerne.
 Stk. 4. Programudbyderes adgang til  

 programfordelingsanlægget, jf. stk. 1-3 skal ske på  

 ikke-diskriminerende vilkår og i øvrigt i henhold til reglerne i  

 kapitel 2.
Kapitel 5 Tilsyn og kontrol § 8. Klager over overtrædelser af  

 bekendtgørelsens regler kan rettes til Telestyrelsen.
 Stk. 2. Telestyrelsen kan i forbindelse med klager som  

 nævnt i stk. 1 afkræve ejeren af  

 programfordelingsanlægget de oplysninger som er nødvendige for  

 sagens behandling.
Kapitel 6 Overtrædelse § 9. Med bøde straffes den der  

 overtræder § 5, stk. 1-3, stk. 5 og § 7.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 7 Ikrafttrædelsesbestemmelser § 10. Bekendtgørelsen træder i kraft  

 den 1. august 1999.
 Stk. 2. Bekendtgørelsens regler gælder for alle  

 afstemninger hvor det endelige afstemningsresultat foreligger efter  

 bekendtgørelsens ikrafttræden.
 Stk. 3. bekendtgørelse nr. 72 af 27. januar 1994 med  

 efterfølgende ændringer ophæves.
