 I medfør af § 2, stk. 1, i møntloven, lov nr. 191 af 24.  

 maj 1972, som ændret ved lov nr. 208 af 18. maj 1977, anordnes herved  

 følgende:
 I anledning af Hans Kongelige Højhed Kronprins Frederiks 18 års fødselsdag  

 den 26. maj 1986 udmøntes en erindringsmønt lydende på 10 kroner i 3 udgaver:
 1. En skillemønt af kobbernikkel (75 vægtdele kobber  

 og 25 vægtdele nikkel) af følgende størrelse og vægt:
diameter: 28,0 mm vægt:12,5 gram Mønten præges med glat rand.
 2. En mønt af møntsølv (80 vægtdele sølv og 20  

 vægtdele kobber) af følgende størrelse og vægt:
diameter: 28,6 mm vægt: 14,3 gram Mønten præges med riflet rand.
 3. En mønt af finguld (979 0/00) af følgende størrelse  

 og vægt:
diameter: 28,6 mm vægt: 26,5 gram Mønten præges med riflet rand.
 Mønterne skal have følgende præg:
 På forsiden:
Hendes Majestæt Dronningens profilportræt, langs randen MARGRETHE II  

 DANMARKS DRONNING.
Forneden navnebogstav for den kommitterede ved Den  

 kongelige Mønt, møntmærket og formgiverens navnebogstav.
 På bagsiden:
 Hans Kongelige Højhed Kronprins Frederiks profilportræt, langs randen  

 KRONPRINS FREDERIK 26.5.1986 10 KRONER.
Givet på Amalienborg slot, den 14. maj  

 1986 Under Vor Kongelige Hånd og Segl MARGRETHE R.
