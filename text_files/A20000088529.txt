 Bekendtgørelse af  

 lov om grundlæggende social- og sundhedsuddannelser m.v.
 Herved bekendtgøres lov om grundlæggende social- og  

 sundhedsuddannelser m.v., jf. lovbekendtgørelse nr. 759 af 21. oktober  

 1998, med de ændringer, der følger af lov nr. 970 af 20.  

 december 1999, § 11 i lov nr. 263 af 12. april 2000, og § 10 i lov  

 nr. 482 af 31. maj 2000. Den bekendtgjorte lovtekst gælder først  

 fuldt ud fra den 1. januar 2001, jf. § 22 i lov nr. 263 af 12. april  

 2000.
Kapitel 1 Formål m.v.
 § 1. Som led i et samordnet system af social- og  

 sundhedsuddannelser fastlægger undervisningsministeren rammerne for  

 trinvis opbyggede grundlæggende uddannelser inden for bistands-, pleje-  

 og omsorgsområdet samt pædagogmedhjælper- og  

 dagplejeområdet.
 Stk. 2. De grundlæggende uddannelser består af en  

 grunduddannelse til social- og sundhedshjælper, en  

 overbygningsuddannelse til social- og sundhedsassistent samt en  

 grundlæggende pædagogisk uddannelse til  

 pædagogmedhjælper, dagplejer, omsorgsmedhjælper m.v.  

 Uddannelserne tilrettelægges sådan, at der gives adgang for  

 både voksne og unge.
 Stk. 3. Uddannelserne har hver for sig til formål at  

 give de færdiguddannede kvalifikationer til at varetage opgaver inden  

 for bistands-, pleje- og omsorgsområdet eller  

 pædagogmedhjælper- og dagplejeområdet, jf. §§ 10, 11  

 og 11 a.
Stk. 4. Uddannelserne skal tilrettelægges under hensyn  

 til de social-, sundheds- og personalepolitiske mål henholdsvis de  

 pædagogiske mål inden for uddannelsernes  

 beskæftigelsesområder og skal tilgodese områdernes  

 kvalifikationsbehov.
Uddannelserne skal tillige give eleverne mulighed for at  

 erhverve almene uddannelseskvalifikationer af hensyn til videre uddannelse.  

 Uddannelserne skal endelig bidrage til at udvikle elevernes interesse for og  

 evne til aktiv medvirken i et demokratisk samfund.
 § 2. Uddannelserne tilrettelægges som  

 vekseluddannelser skiftende mellem praktikuddannelse inden for de kommunale  

 områder og skoleundervisning.
Kapitel 2 Adgang til uddannelserne § 3. Optagelse til uddannelser efter denne lov  

 sker ved ansættelse som elev på grundlag af en kontrakt mellem  

 den ansættende kommunale myndighed og eleven.
Kontrakten omfatter en af  

 de i § 10, § 11 eller § 11 a omtalte uddannelser, jf. dog  

 § 7 om optagelse på indgangsåret.
Hvis eleven er under 18  

 år, kræves der tillige samtykke fra forældremyndighedens  

 indehaver.
 Stk. 2. Elevkontrakten giver ret til at blive optaget på  

 skole til undervisning efter reglerne for den pågældende  

 uddannelse.
 Stk. 3. Elevkontrakten omfatter både praktikuddannelsen  

 og skoleundervisningen.
§ 4. Ansættelsen som elev på  

 uddannelsen til social- og sundhedshjælper eller den  

 grundlæggende pædagogiske uddannelse er betinget af 1)	gennemført indgangsår for unge fra 9. klassetrin i  

 grundskolen, jf. § 5, eller 2)	mindst 1 års anden uddannelse eller 1 års  

 arbejdsmæssig erfaring efter 9. klassetrin i grundskolen eller 3)	anden relevant erfaring, der modsvarer kvalifikationer efter nr.  

 2.
 Stk. 2. Den ansættende kommunale myndighed afgør  

 efter indhentet udtalelse fra skolelederen, om betingelserne i nr. 3 er  

 opfyldt.
 § 5. For unge, der kommer direkte fra 9.  

 klassetrin i grundskolen, og for andre unge, der har behov herfor,  

 tilrettelægger de enkelte skoleledere med fællesbestyrelsens  

 godkendelse, jf. § 21, stk. 4, et indgangsår til  

 uddannelserne.
Stk. 2. Indgangsåret, hvori der skiftes mellem praktik  

 og skoleundervisning, skal tilrettelægges sådan, at det  

 forbereder de unge til uddannelse og arbejde inden for social- og  

 sundhedsområdet og herunder giver dem praktiske erfaringer og kendskab  

 til området.
Indgangsåret skal desuden give de unge mulighed for  

 personlig udvikling og for at vælge almene enkeltfag af betydning for  

 videre uddannelse.
Almene enkeltfag udbydes inden for fagrækken af  

 grundskolens afgangsprøver og hf.
 Stk. 3. Undervisningsministeren fastsætter efter  

 indstilling fra Rådet for Social- og Sundhedsuddannelserne, jf.  

 § 31, regler om indgangsåret.
 § 6. Amtsrådet yder tilskud til befordring  

 for elever i indgangsåret i henhold til § 28 i lov om gymnasiet  

 m.v.
§ 7. Ved optagelse til indgangsåret  

 indgås der en kontrakt mellem den ansættende kommunale myndighed  

 og den unge om fremtidig ansættelse som elev i grunduddannelsen, jf.  

 § 10, eller den grundlæggende pædagogiske uddannelse, jf.  

 § 11 a.
Hvis den unge er under 18 år, kræves der tillige  

 samtykke fra forældremyndighedens indehaver.
§ 8. Ansættelsen som elev på  

 uddannelsen til social- og sundhedsassistent er betinget af 1)	grunduddannelse som social- og sundhedshjælper eller 2)	relevante kvalifikationer baseret på enten uddannelse eller  

 arbejdserfaring eller en kombination heraf af mindst 1 års  

 varighed.
 Stk. 2. Den ansættende kommunale myndighed afgør  

 efter indhentet udtalelse fra skolelederen, om betingelserne i nr. 2 er  

 opfyldt.
 § 9. Med henblik på at social- og  

 sundhedsassistenter og andre ansøgere kan opfylde de almene  

 betingelser for adgang til de videregående social- og  

 sundhedsuddannelser, afholdes en fælles adgangsprøve.  

 Ansøgerne betaler helt eller delvis udgifterne til afholdelsen af  

 prøven.
 Stk. 2. Undervisningsministeren fastsætter nærmere  

 regler om prøvens indhold og afvikling og om betalingen.
Kapitel 3 Uddannelsernes struktur og varighed m.v.
 § 10. Grunduddannelsen til social- og  

 sundhedshjælper varer 1 år og har til formål at kvalificere  

 til at varetage brede, elementære bistands-, pleje- og omsorgsopgaver  

 dér, hvor brugerne bor.
Stk. 2. Eleverne skal kunne vælge almene enkeltfag mod  

 tilsvarende afkortning af praktiktiden.
Der kan dog højst ske  

 afkortning svarende til 1 måneds praktik.
 § 11. Overbygningsuddannelsen til social- og  

 sundhedsassistent varer 11/2 år og har til formål at kvalificere  

 dels til selvstændigt at varetage og tilrettelægge sammensatte  

 aktivitets- og omsorgsopgaver, herunder koordinerende og undervisende  

 funktioner, dels til selvstændigt at varetage grundlæggende  

 sundheds- og sygeplejeopgaver i social- og sundhedssektoren.
Stk. 2. Eleverne skal kunne vælge almene enkeltfag mod  

 tilsvarende afkortning af praktiktiden.
Der kan dog højst ske  

 afkortning svarende til 11/2 måneds praktik.
§ 11 a.
Den grundlæggende pædagogiske  

 uddannelse varer 11/2 år og har til formål at kvalificere til det  

 pædagogiske og omsorgsrettede arbejde med børn, unge og voksne  

 og til samarbejde med forældre og kolleger i bred forstand.
§ 12. Undervisningsministeren fastsætter  

 regler om uddannelsernes formål med angivelse af forholdet mellem  

 praktikuddannelse og skoleundervisning, af faglige mål for  

 uddannelsernes fag og disses vægt inden for den samlede uddannelsestid  

 og af krav til praktikuddannelse og bedømmelse.
Det råd, der er  

 omtalt i § 30, afgiver indstilling herom.
Reglerne fastsættes  

 efter forhandling med socialministeren og sundhedsministeren.
 Stk. 2. Almene enkeltfag udbydes inden for fagrækken af  

 grundskolens udvidede afgangsprøver, hf enkeltfag og almen  

 voksenuddannelse, jf. § 10, stk. 2, og § 11, stk. 2.
 Stk. 3. Undervisningsministeren fastsætter efter  

 indstilling fra Rådet for Social- og Sundhedsuddannelserne, jf.  

 § 31, regler om, at personer med særlige uddannelses- eller  

 beskæftigelsesmæssige forudsætninger fritages for dele af  

 uddannelserne efter §§ 10-11 a.
 Stk. 4. Sundhedsministeren kan fastsætte regler om  

 udøvelse af virksomhed inden for de grundlæggende social- og  

 sundhedsuddannelser inden for bistands-, pleje- og omsorgsområdet, der  

 er nødvendige til gennemførelse af overenskomst mellem de  

 nordiske lande om et fælles nordisk arbejdsmarked og direktiver  

 vedtaget af De Europæiske Fællesskaber.
 § 13. Til elever, der har behov for det, gives der  

 specialundervisning og anden specialpædagogisk bistand.  

 Undervisningsministeren fastsætter nærmere regler herom.
§ 13 a.
Der skal tilbydes eleverne  

 rådgivning om valg af uddannelse og erhverv samt om personlige  

 forhold.
 Stk. 2. Undervisningsministeren kan fastsætte  

 nærmere regler herom efter indstilling fra det råd, der er omtalt  

 i § 30.
 § 14. Den nærmere tilrettelæggelse af  

 uddannelserne fastsættes i uddannelsesordninger, som udarbejdes af de  

 enkelte skoleledere og godkendes af fællesbestyrelsen, jf. § 21,  

 stk. 4.
Stk. 2. Praktikuddannelsen fastlægges i  

 uddannelsesordningen således, at der opnås tæt  

 sammenhæng med skoleforløbene.
Praktikstederne har ansvaret for  

 praktikuddannelsen, herunder for vejledning af eleverne.
Kapitel 4 Regional styring og skolestruktur § 15. Til sikring af sammenhængen mellem de  

 grundlæggende social- og sundhedsuddannelser inden for bistands-,  

 pleje- og omsorgsområdet og de kommunale videregående social- og  

 sundhedsuddannelser i amtskommunen opretter amtsrådet og  

 kommunalbestyrelserne i amtsrådskredsen et samordnet skolesystem for  

 uddannelserne.
 Stk. 2. Det samordnede skolesystem omfatter mindst 1 skole for  

 de grundlæggende bistands-, pleje- og omsorgsuddannelser inklusive  

 indgangsåret og 1 skole for kommunal videregående social- og  

 sundhedsuddannelse, jf. dog § 24. Hver skole har en særskilt  

 faglig ledelse.
 § 16. Bestemmelserne om amtskommuner i denne lov  

 gælder tilsvarende for Københavns og Frederiksberg Kommuner, jf.  

 dog kapitel 5 a.
 § 17. Amtsrådet skal stille skolekapacitet  

 til rådighed for eleverne på indgangsåret og for  

 uddannelser efter denne lov, samt for de studerende, der optages på de  

 kommunale videregående social- og sundhedsuddannelser, jf. § 21,  

 stk. 6.
 Stk. 2. Amtsrådet har det økonomiske ansvar for  

 skolernes virksomhed og fastlægger de økonomiske rammer for de  

 enkelte skoler efter indstilling fra fællesbestyrelsen om  

 uddannelsestilbudet på skolerne, jf. § 21, stk. 1.
 § 18. Undervisningen på offentlige skoler  

 for uddannelser efter denne lov er vederlagsfri.
Stk. 2. Amtsrådet kan bestemme, at der kan  

 opkræves betaling fra elever for deltagelse i ekskursioner m.v., der  

 indgår som en del af undervisningen.
Der kan dog ikke kræves  

 betaling for udgifter, der vedrører undervisningen eller  

 lærernes deltagelse.
Rabat ydet i form af frirejser eller lignende skal  

 komme samtlige deltagere til gode.
Stk. 3. Ekskursioner m.v. med en deltagerbetaling, der alene  

 vedrører forplejning og højst udgør 50 kr. pr.  

 påbegyndt døgn pr. deltager, er omfattet af den almindelige  

 mødepligt.
En elev kan ikke udelukkes fra deltagelse heri på  

 grund af manglende erlæggelse af deltagerbetaling.
 Stk. 4. Deltagelse i ekskursioner m.v. med en  

 deltagerbetaling, der vedrører andet end forplejning eller  

 udgør mere end 50 kr. pr. døgn pr. deltager, er frivillig for  

 den enkelte elev, og skolen skal tilbyde alternativ undervisning til elever,  

 der ikke deltager.
Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen giver anledning til  

 en forhøjelse eller nedsættelse af beløbet,  

 bekendtgøres dette af undervisningsministeren.
 Stk. 6. De undervisningsmidler, der er nødvendige for  

 undervisningen, skal af amtsrådet stilles til rådighed for  

 eleverne uden betaling, jf. dog stk. 7.
Stk. 7. Amtsrådet kan bestemme, at eleverne selv  

 anskaffer lærebøger til brug ved undervisningen i obligatoriske  

 områdefag og i begrænset omfang øvrige  

 undervisningsmidler.
Amtsrådet kan endvidere bestemme, at eleverne  

 betaler for fotokopier til undervisningsbrug.
Betalingen for fotokopier kan  

 fastsættes som en gennemsnitsbetaling for skolens elever eller for  

 grupper af elever på skolen.
§ 18 a.
Amtsrådet har udpantningsret for  

 krav på betaling for fotokopier til undervisningsbrug, jf. § 18,  

 stk. 7.
 § 19. Amtsrådet ansætter og afskediger  

 skolelederne og lærerne efter forslag fra fællesbestyrelsen.
 Stk. 2. Undervisningsministeren kan fastsætte regler om  

 krav til skoleledernes og lærernes kvalifikationer.
 § 20. Amtsrådet nedsætter en  

 fællesbestyrelse for skolesystemet og udpeger bestyrelsens  

 formand.
Stk. 2. Fællesbestyrelsens medlemmer udpeges af  

 amtsrådet, kommunalbestyrelser i amtsrådskredsen og de  

 færdiguddannedes organisationer.
Skolelederne for henholdsvis de  

 kommunale grundlæggende og de kommunale videregående social- og  

 sundhedsuddannelser udpeger hver en repræsentant, der er tilforordnet  

 fællesbestyrelsen.
 Stk. 3. Fællesbestyrelsen fastsætter selv sin  

 forretningsorden.
 Stk. 4. Amtsrådet stiller sekretariatsbistand til  

 rådighed for fællesbestyrelsen.
 § 21. Fællesbestyrelsen afgiver forslag til  

 amtsrådet om antallet og placeringen af skoler og om  

 uddannelsestilbudet på de enkelte skoler ud fra regionale forhold.
Stk. 2. Fællesbestyrelsen forestår den samlede  

 koordinering af elevansættelser.
Fællesbestyrelsen følger  

 herunder, at amtsrådet og kommunalbestyrelserne gennem  

 elevansættelser sikrer tilgangen til uddannelserne, og rådgiver  

 amtsråd og kommunalbestyrelser ved uoverensstemmelser mellem tilgang og  

 behov.
 Stk. 3. Fællesbestyrelsen afgiver forslag til  

 amtsrådet om den årlige optagelse ved de kommunale  

 videregående social- og sundhedsuddannelser, jf. § 27,  

 stk. 1.
Stk. 4. Fællesbestyrelsen godkender uddannelsesordninger  

 for uddannelser efter denne lov.
Det uddannelsesråd, der er omtalt i  

 § 23, afgiver indstilling om uddannelsesordningen for indgangsåret  

 og uddannelserne efter §§ 10 og 11. Det uddannelsesråd, der er  

 omtalt i § 23 a, afgiver indstilling om uddannelsesordningen for  

 uddannelsen efter § 11 a.
Forinden fællesbestyrelsen godkender  

 uddannelsesordningen for indgangsåret, indhentes en udtalelse fra det  

 uddannelsesråd, der er nedsat i henhold til § 23 a.  

 Fællesbestyrelsen godkender praktiksteder.
Stk. 5. Fællesbestyrelsen godkender efter indhentet  

 udtalelse fra det uddannelsesråd, der nedsættes efter § 24,  

 uddannelsesordninger for kommunale videregående social- og  

 sundhedsuddannelser med henblik på planlægning og  

 tilrettelæggelse af praktikuddannelsen.
Fællesbestyrelsen  

 godkender praktiksteder.
 Stk. 6. Fællesbestyrelsen fastsætter principper  

 for optagelse på de kommunale videregående social- og  

 sundhedsuddannelser.
 Stk. 7. Fællesbestyrelsen godkender skolernes budget  

 efter indstilling fra skolelederne inden for de økonomiske rammer, som  

 amtsrådet har fastlagt.
 § 22. Skolelederne varetager den administrative og  

 økonomiske ledelse af skolen under ansvar over for  

 amtsrådet.
 Stk. 2. Lederen af en skole for uddannelser efter denne lov  

 har den faglige ledelse af uddannelserne og er ansvarlig over for  

 fællesbestyrelsen for, at uddannelserne gennemføres i  

 overensstemmelse med fællesbestyrelsens beslutninger.
Stk. 3. Lederen af en skole for en kommunal videregående  

 social- og sundhedsuddannelse har den faglige ledelse af skolen og er  

 ansvarlig for, at uddannelsen gennemføres i overensstemmelse med krav,  

 der er fastsat under hensyn til autorisation.
Skolelederen er desuden  

 ansvarlig over for fællesbestyrelsen for, at uddannelsen  

 gennemføres i overensstemmelse med fællesbestyrelsens  

 beslutninger efter § 21, stk. 5.
§ 23. Fællesbestyrelsen nedsætter et  

 uddannelsesråd, der er rådgivende over for  

 fællesbestyrelsen og skolelederen vedrørende uddannelser efter  

 §§ 10 og 11 inklusive indgangsåret.
Uddannelsesrådet  

 sammensættes sådan, at der er ligelig repræsentantion for  

 de ansættende kommunale myndigheder og for de lokale arbejdstagere.  

 Repræsentanter for skoleledere, lærere og elever tilforordnes  

 rådet.
 Stk. 2. Fællesbestyrelsen kan beslutte, at  

 uddannelsesrådet afgør klager over en skoleleders faglige  

 afgørelser og klager over eksamination på indgangsåret og  

 på uddannelser efter §§ 10 og 11.
§ 23 a.
Fællesbestyrelsen nedsætter et  

 uddannelsesråd, der er rådgivende over for  

 fællesbestyrelsen og skolelederen vedrørende uddannelsen efter  

 § 11 a.
Uddannelsesrådet sammensættes sådan, at der er  

 ligelig repræsentation for de ansættende kommunale myndigheder og  

 for de lokale arbejdstagere.
Repræsentanter for skoleledere,  

 lærere og elever tilforordnes rådet.
 Stk. 2. Fællesbestyrelsen kan beslutte, at  

 uddannelsesrådet afgør klager over en skoleleders faglige  

 afgørelser og klager over eksamination i forbindelse med uddannelsen  

 efter § 11 a.
§ 24. Fællesbestyrelsen nedsætter et  

 uddannelsesråd, der er rådgivende over for skolelederen  

 vedrørende de kommunale videregående social- og  

 sundhedsuddannelser.
Uddannelsesrådet sammensættes af fagkyndige  

 repræsentanter for amtsrådet og kommunalbestyrelserne i  

 amtsrådskredsen samt repræsentanter for skoleledere, lærere  

 og studerende.
 § 25. Et amtsråd kan efter overenskomst med  

 staten, selvejende eller private institutioner eller andre amtsråd  

 henvise elever til undervisning i statsskoler, selvejende institutioner eller  

 private skoler eller et andet amtsråds skoler uanset bestemmelsen i  

 § 17, stk. 1.
 Stk. 2. Før amtsrådet indgår overenskomst  

 efter stk. 1, skal overenskomstudkastet forelægges for  

 fællesbestyrelsen til udtalelse.
 Stk. 3. Hvor amtsrådet har indgået overenskomst  

 efter stk. 1 med et andet amtsråd, har fællesbestyrelsen i  

 den amtskommune, hvor skolen ligger, kompetencen efter dette kapitel.
 Stk. 4. Udbydes en amtskommunal videregående  

 sundhedsuddannelse i henhold til overenskomst efter stk. 1 af et Center  

 for Videregående Uddannelse (CVU), jf. lov om Centre for  

 Videregående Uddannelse og andre selvejende institutioner for  

 videregående uddannelse m.v. § 27 f, stk. 1, nr. 2, kan der i  

 overenskomsten optages bestemmelser, hvorefter § 19, stk. 1, §§ 21,  

 22 og 24 fraviges i nærmere bestemt omfang med henblik på  

 fastlæggelse af en hensigtsmæssig fordeling af beføjelser  

 mellem CVU'ets organer og de organer m.v., som er nævnt i de  

 pågældende bestemmelser.
Kapitel 5 Regulering af elevansættelser og optagelse samt  

 sikring af praktikpladser § 26. Amtsrådet og kommunalbestyrelserne  

 skal foretage elevansættelser på de uddannelser efter denne lov i  

 overensstemmelse med dels egne behov, dels det samlede behov for  

 færdiguddannede på området i amtskommunen.
 Stk. 2. De ansættende kommunale myndigheder skal i  

 samarbejde sikre eleverne en forsvarlig praktikuddannelse med mulighed for  

 vekslende praktik under amtskommune og kommune i overensstemmelse med  

 uddannelsesordningen.
 Stk. 3. Amtsrådet og kommunalbestyrelserne skal i  

 samarbejde stille praktikpladser inden for deres respektive områder til  

 rådighed i overensstemmelse med uddannelsesordningen for elever  

 på indgangsåret.
§ 26 a.
Undervisningsministeren kan efter  

 indhentet udtalelse fra det råd, der er nedsat i henhold til § 30,  

 pålægge amtsrådet og kommunalbestyrelserne i  

 amtsrådskredsen at foretage et årligt mindste antal  

 elevansættelser til uddannelse til social- og sundhedshjælper og  

 social- og sundhedsassistent, jf. § 3, såfremt ministeren mener,  

 at forpligtelsen efter § 26 ikke er opfyldt.
 Stk. 2. Hvor undervisningsministeren har fastsat et mindste  

 antal elevansættelser, påhviler det fællesbestyrelsen at  

 fordele pladserne mellem de kommunale myndigheder efter aftale med disse.  

 Undervisningsministeren kan fastsætte en frist, inden hvilken  

 fordelingen skal være sket.
 Stk. 3. Såfremt fællesbestyrelsen ikke kan fordele  

 elevansættelserne inden fristens udløb, fordeler  

 undervisningsministeren elevansættelserne mellem de kommunale  

 myndigheder, jf. dog stk. 4.
 Stk. 4. Undervisningsministeren kan efter forhandling med  

 Amtsrådsforeningen i Danmark og Kommunernes Landsforening  

 fastsætte regler for fordelingen af elevansættelser.
 § 27. Amtsrådet fastsætter efter  

 forslag fra fællesbestyrelsen den årlige optagelse ved de  

 kommunale videregående social- og sundhedsuddannelser i  

 overensstemmelse med behovet for færdiguddannede i amtskommunen.
 Stk. 2. Amtsrådet og kommunalbestyrelserne skal i  

 samarbejde stille de nødvendige praktikpladser inden for deres  

 respektive områder til rådighed i overensstemmelse med  

 uddannelsesordningen for studerende, der optages på de kommunale  

 videregående social- og sundhedsuddannelser.
§ 27 a.
Undervisningsministeren kan efter  

 indhentet udtalelse fra det råd, der er nedsat i henhold til § 30,  

 pålægge amtsrådet at udbyde et årligt mindste antal  

 uddannelsespladser på de kommunale videregående social- og  

 sundhedsuddannelser, såfremt ministeren mener, at forpligtelsen efter  

 § 27 ikke er opfyldt.
Samtidig skal amtsrådet stille de  

 nødvendige amtskommunale praktikpladser til rådighed.
 Stk. 2. Hvor undervisningsministeren har fastsat et mindste  

 antal uddannelsespladser, påhviler det fællesbestyrelsen at  

 fordele de primærkommunale praktikpladser, jf. uddannelsesordningen,  

 mellem kommunalbestyrelserne i amtsrådskredsen efter aftale med disse.  

 Undervisningsministeren kan fastsætte en frist, inden hvilken  

 fordelingen skal være sket.
 Stk. 3. Såfremt fællesbestyrelsen ikke kan fordele  

 de primærkommunale praktikpladser inden fristens udløb, fordeler  

 undervisningsministeren praktikpladserne mellem kommunalbestyrelserne i  

 amtsrådskredsen, jf. dog stk. 4.
 Stk. 4. Undervisningsministeren kan efter forhandling med  

 Kommunernes Landsforening fastsætte nærmere regler for  

 fordelingen af praktikpladser.
§ 27 b. (Ophævet) § 28. Statslige, selvejende og private  

 institutioner kan ved at indgå overenskomst med et amtsråd eller  

 en kommunalbestyrelse tilslutte sig lovens uddannelsessystem mod at stille  

 praktikplads til rådighed.
 Stk. 2. Et amtsråd eller en kommunalbestyrelse kan  

 indgå aftale med et andet amtsråd eller en anden  

 kommunalbestyrelse om afvikling af praktik.
 § 29. Undervisningsministeren kan fastsætte  

 regler om, at lønudgifterne til elever i skoleperioder i uddannelser  

 efter denne lov afholdes af amtsrådet og kommunalbestyrelserne i  

 fællesskab.
Kapitel 5 a Hovedstadens Sygehusfællesskab, Københavns  

 Kommune og Frederiksberg Kommune § 29 a.
Til sikring af sammenhængen mellem  

 de grundlæggende social- og sundhedsuddannelser inden for bistands-,  

 pleje- og omsorgsområdet og de kommunale videregående social- og  

 sundhedsuddannelser tilrettelægger kommunalbestyrelserne i  

 Københavns ogFrederiksberg Kommuner samt bestyrelsen for Hovedstadens  

 Sygehusfællesskab et samordnet skolesystem for uddannelserne i  

 regionen.
 Stk. 2. Pligten til at stille skolekapacitet til  

 rådighed for eleverne på indgangsåret og på de  

 grundlæggende social- og sundhedsuddannelser inden for bistands-,  

 pleje- og omsorgsområdet og for de studerende, der optages på de  

 kommunale videregående social- og sundhedsuddannelser, påhviler  

 kommunalbestyrelserne i Københavns og Frederiksberg Kommuner samt  

 bestyrelsen for Hovedstadens Sygehusfællesskab i forening.
Stk. 3. Kommunalbestyrelserne i Københavns og  

 Frederiksberg Kommuner samt bestyrelsen for Hovedstadens  

 Sygehusfællesskab indgår aftale om, hvordan pligten til at stille  

 skolekapacitet til rådighed skal opfyldes, og hvordan udgifterne hertil  

 skal fordeles.
Kommunalbestyrelserne og bestyrelsen for Hovedstadens  

 Sygehusfællesskab kan herunder indgå aftale om skoledrift med  

 andre, jf. § 25.
§ 29 b.
Kommunalbestyrelserne i Københavns  

 og Frederiksberg Kommuner samt bestyrelsen for Hovedstadens  

 Sygehusfællesskab nedsætter en fællesbestyrelse for  

 skolesystemer og udpeger bestyrelsens formand.
 Stk. 2. Fællesbestyrelsen nedsættes efter reglerne  

 i § 20, stk. 2 og 3.
 Stk. 3. Hovedstadens Sygehusfællesskab stiller  

 sekretariatsbistand til rådighed for fællesbestyrelsen.
 Stk. 4. Fællesbestyrelsen varetager de opgaver, der  

 efter denne lov tilkommer en fællesbestyrelse.
§ 29 c.
Reglerne i denne lov om kommunal  

 ansættelse af elever gælder tilsvarende for ansættelse af  

 elever ved Hovedstadens Sygehusfællesskab.
§ 29 d.
Kommunalbestyrelserne i Københavns  

 og Frederiksberg Kommuner samt bestyrelsen for Hovedstadens  

 Sygehusfællesskab har i forening pligten til at foretage  

 elevansættelser efter § 26.
 Stk. 2. Undervisningsministeren kan efter reglerne i § 26  

 a give pålæg til kommunalbestyrelserne i Københavns og  

 Frederiksberg Kommuner samt bestyrelsen for Hovedstadens  

 Sygehusfællesskab om et mindste antal elevansættelser.
§ 29 e.
Kommunalbestyrelserne i Københavns  

 og Frederiksberg Kommuner samt bestyrelsen for Hovedstadens  

 Sygehusfællesskab har i forening pligten til at fastsætte den  

 årlige optagelse ved de kommunale videregående social- og  

 sundhedsuddannelser og til at stille praktikpladser til rådighed efter  

 § 27.
 Stk. 2. Undervisningsministeren kan efter reglen i § 27 a  

 give pålæg til kommunalbestyrelserne i Københavns og  

 Frederiksberg Kommuner samt bestyrelsen for Hovedstadens  

 Sygehusfællesskab om det mindste antal uddannelsespladser, jf. dog  

 stk. 3 og 4.
Stk. 3. For så vidt angår studerende ved  

 Rigshospitalets sygeplejeskole, påhviler det kommunalbestyrelserne i  

 Københavns og Frederiksberg Kommuner samt kommunalbestyrelserne i  

 Københavns, Frederiksborgs og Roskildes amtsrådskredse efter  

 forhandling med Hovedstadens Sygehusfællesskab at stille det  

 nødvendige antal primærkommunale praktikpladser til  

 rådighed.
Såfremt der ikke kan opnås enighed om  

 fordelingen, fordeler undervisningsministeren praktikpladserne mellem  

 kommunalbestyrelserne.
 Stk. 4. Undervisningsministeren kan efter forhandling med  

 Kommunernes Landsforening samt Københavns og Frederiksberg Kommuner  

 fastsætte nærmere regler om fordelingen efter stk. 3.
Kapitel 6 Rådet for Social- og Sundhedsuddannelserne § 30. Undervisningsministeren nedsætter et  

 råd for social- og sundhedsuddannelserne og udpeger formanden.  

 Rådets øvrige medlemmer udpeges af følgende ministerier,  

 organisationer og foreninger således:
Sundhedsministeriet/Sundhedsstyrelsen 2 Socialministeriet 2 Amtsrådsforeningen i Danmark 2 Kommunernes Landsforening 2 Københavns og Frederiksberg Kommuner i forening 1 Hovedstadens Sygehusfællesskab 1 Landsorganisationen i Danmark 5 Dansk Sygeplejeråd 2 Erhvervsuddannelsesrådet 1 Elevernes organisationer i forening 1 Stk. 2. Udpegning af medlemmer sker efter reglerne i lov om  

 ligestilling mellem mænd og kvinder ved udpegning af medlemmer til  

 offentlige udvalg, kommissioner og lign.
 Stk. 3 Hvis de udpegningsberettigede ikke udpeger medlemmer i  

 overensstemmelse med stk. 2, kan undervisningsministeren beslutte, at  

 rådet kan fungere uden de pågældende medlemmer.
 Stk. 4. Undervisningsministeren kan efter forhandling med  

 Rådet for Social- og Sundhedsuddannelserne træffe beslutning om  

 ændring af rådets medlemstal eller sammensætning.
 Stk. 5. Rådet fastsætter selv sin  

 forretningsorden.
 Stk. 6. Undervisningsministeren stiller sekretariatsbistand  

 til rådighed for rådet.
Stk. 7. Rådets funktionsperiode udløber den 31.  

 marts året efter, at der har været afholdt valg til  

 kommunalbestyrelser og amtsråd.
Rådets medlemmer kan genudpeges.  

 Repræsentanten for elevernes organisationer udpeges for en  

 étårig periode.
 § 31. Rådet for Social- og  

 Sundhedsuddannelserne har som hovedopgave at følge den samlede  

 årlige optagelse ved uddannelser efter denne lov og de kommunale  

 videregående social- og sundhedsuddannelser og adgangssystemerne til  

 uddannelsesområdet.
 Stk. 2. Rådet udtaler sig til undervisningsministeren  

 om:
 1)	Regler om indgangsåret, jf. § 5, stk. 3.
 2)	Regler om uddannelser efter §§ 10-11 a.
 3)	Regler om fritagelse for dele af uddannelserne, jf. § 12,  

 stk. 3.
 4)	Regler om rådgivning og om valg af uddannelse og erhverv, jf.  

 § 13 a, stk. 1.
 5)	Amtsrådene og kommunalbestyrelserne opfylder forpligtelsen  

 efter §§ 26 og 27, jf. § 26 a og § 27 a.
 6)	Forsøg efter § 33.
 Stk. 3. Rådet rådgiver i øvrigt  

 undervisningsministeren og kan på eget initiativ drøfte og  

 afgive udtalelse om alle spørgsmål, der efter rådets  

 opfattelse har betydning for uddannelserne.
Kapitel 7 Forskellige bestemmelser § 32. Undervisningsministeren kan til brug for den  

 overordnede styring af kommunale grundlæggende og videregående  

 uddannelser inden for social- og sundhedsområdet indhente oplysninger  

 fra amtsrådene, kommunalbestyrelserne, bestyrelsen for Hovedstadens  

 Sygehusfællesskab og fællesbestyrelserne.
§ 32 a.
Ved hver skole har eleverne ret til at  

 danne et elevråd.
Elevrådet udpeger repræsentanter for  

 eleverne til udvalg m.v., som skolen har nedsat til at behandle  

 spørgsmål af betydning for eleverne i almindelighed.
Dette  

 gælder dog ikke udvalg m.v., hvor elevernes deltagelse ville stride mod  

 anden lovgivning.
Undervisningsministeren fastsætter nærmere  

 regler om valg til elevråd, om elevrådenes virksomhed og om  

 amtsrådets forpligtelse over for elevrådene.
§ 33. Undervisningsministeren kan i særlige  

 tilfælde gøre undtagelser fra loven, hvis det sker for at fremme  

 uddannelsesforsøg.
Rådet for Social- og Sundhedsuddannelserne  

 afgiver indstilling herom.
 § 34. På indgangsåret og på  

 uddannelser efter denne lov indbringes klager over en skoleleders  

 afgørelser i spørgsmål vedrørende uddannelserne og  

 klager over en eksamination for fællesbestyrelsen eller for  

 uddannelsesrådet, hvis bestyrelsen efter § 23, stk. 2 eller  

 § 23 a, stk. 2, har henlagt afgørelsen af klagerne til  

 rådet.
 Stk. 2. Fællesbestyrelsens afgørelser efter  

 stk. 1 kan ikke indbringes for højere administrativ myndighed.  

 Tilsvarende gælder for uddannelsesrådets afgørelser, hvis  

 bestyrelsen har henlagt afgørelsen af klagerne til rådet.
Kapitel 8 Ikrafttrædelses- og overgangsbestemmelser § 35. Loven træder i kraft den 1. januar  

 1991.
 Stk. 2. §§ 20-24 og §§ 30 og 31 træder dog i  

 kraft dagen efter bekendtgørelsen i Lovtidende.
 § 36. Undervisningsministeren fastsætter  

 efter forhandling med amtsrådene og kommunalbestyrelserne regler om  

 færdiggørelse af uddannelsen for elever, der ikke ved lovens  

 ikrafttræden har afsluttet deres uddannelse efter de hidtidige  

 regler.
 § 37. Følgende skoler, som drives af  

 staten, overtages efter forhandling mellem undervisnings- og  

 forskningsministeren og den amtskommune, hvori skolen ligger:
 1)	Plejehjemsassistentskolerne i Ålborg, Randers, Gram og  

 Odense.
 2)	Plejehjemsassistent- og Beskæftigelsesvejlederskolen i  

 Brande.
 3)	Beskæftigelsesvejlederskolen i Nykøbing  

 Falster.
 § 38. Overtagelsen omfatter driften af skolerne,  

 indgåede lejemål, eksisterende inventar og undervisningsmidler og  

 indgåede ansættelseskontrakter.
Stk. 2. Amtskommunen overtager efter forhandling med udlejer  

 statens rettigheder og pligter som lejer.
Amtskommunen indtræder i  

 statens rettigheder og pligter som udlejer for så vidt angår  

 elevboliger m.v.
 Stk. 3. Amtskommunen indtræder i de rettigheder og  

 pligter, der tilkommer og påhviler staten som ejer og bruger af de  

 genstande m.v., som overtagelsen omfatter.
Stk. 4. Overtagelsen sker vederlagsfrit.
Omkostninger ved  

 overtagelsen afholdes af amtskommunen.
 Stk. 5. Overtagelsens omfang og vilkår fastsættes  

 af undervisningsministeren efter forhandling med amtskommunen i hvert enkelt  

 tilfælde.
 § 39. Amtsrådet indgår med virkning  

 fra 1. januar 1991 driftsoverenskomst med selvejende institutioner, som  

 ønsker at tilbyde undervisning i medfør af denne lov, og som  

 pr. 1. januar 1990 tilbyder uddannelse til sygehjælper,  

 beskæftigelsesvejleder eller plejehjemsassistent.
 Stk. 2. Diakonhøjskolen i Århus indgår  

 overenskomst med amtsrådet om at tilslutte sig lovens uddannelsessystem  

 som led i sin diakonuddannelse enten sådan, at amtsrådet henviser  

 elever til undervisning på Diakonhøjskolen, eller sådan,  

 at amtsrådet stiller praktikpladser efter denne lov til rådighed  

 for diakonelever.
 Stk. 3. Kan der ikke opnås enighed mellem  

 amtsrådet og institutionen om vilkårene for driftssamarbejdet,  

 afgøres spørgsmålet på grundlag af en udtalelse,  

 som amtsrådet indhenter fra Rådet for Social- og  

 Sundhedsuddannelserne.
 Stk. 4. Ønsker amtsrådet en indgået  

 overenskomst ændret eller opsagt til ophør, skal amtsrådet  

 indhente en udtalelse fra Rådet for Social- og  

 Sundhedsuddannelserne.
 § 40. § 2, stk. 5 og 6, og § 13 i  

 lov om sygeplejersker, jf. lovbekendtgørelse nr. 66 af 27. februar  

 1979, som ændret ved § 35 i lov nr. 217 af 23. april 1986,  

 ophæves.
 § 41. Loven gælder ikke for  

 Færøerne og Grønland.
Lov nr. 970 af 20. december 1999, der ophævede § 2 i  

 lov nr. 501 af 12. juni 1996 (ophævelse af revisionsbestemmelse),  

 indeholder følgende ikrafttrædelsesbestemmelse:1) § 2 Loven træder i kraft den 3. januar 2000.
 Lov nr. 263 af 12. april 2000, hvis § 11 ændrede affattelsen af § 1,  

 stk. 4, § 30, stk. 1 og 7, og indsatte en ny § 32 a, indeholder  

 følgende ikrafttrædelsesbestemmelse:
§ 22 Loven træder i kraft den 1. januar 2001, jf. dog stk. 3.2) Stk. 2-5. (Udeladt).
 Lov nr. 482 af 31. maj 2000, hvis § 10 indsatte et nyt stk. 4 i § 25,  

 indeholder følgende ikrafttrædelsesbestemmelse:
§ 14 Loven træder i kraft den 1. juli 2000.
 Stk. 2-4. (Udeladt).
Undervisningsministeriet, den 12. september  

 2000 Margrethe Vestager /Troels Robert Breindal 1)   Denne lovbekendtgørelse  

 gengiver kun ikrafttrædelsesbestemmelser for ændringslove, der er  

 vedtaget siden sidste bekendtgørelse af loven  

 (lovbekendtgørelse nr. 759 af 21. oktober 1998). De  

 ikrafttrædelsesbestemmelser der fremgår af den tidligere  

 lovbekendtgørelse er således ikke medtaget.
 2)   Henvisningen  

 har ikke betydning for Lov om grundlæggende social- og  

 sundhedsuddannelser m.v.
