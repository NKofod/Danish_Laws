Betænkning afgivet af Retsudvalget den 17. april 2007 Betænkning over Forslag til lov om ændring af navneloven (Gebyr for behandling af ansøgning om navneændring m.v.) [af familie- og forbrugerministeren (Carina  

 Christensen)] 1. Udvalgsarbejdet Lovforslaget blev fremsat den 14. marts 2007 og var til 1.  

 behandling den 13. april 2007. Lovfor- slaget blev efter 1. behandling  

 henvist  

 til behandling i Retsudvalget.
 Udvalget anmoder om, at lovforslaget bliver henvist til fornyet  

 udvalgsbehandling efter 2. behandling.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 4. april 2007 sendte familie- og forbrugerministeren de indkomne  

 høringssvar og et notat herom til udvalget.
Spørgsmål Udvalget har stillet 22 spørgsmål til familie- og  

 forbrugerministeren til skriftlig besvarelse, som denne har besvaret.  

 Spørgsmål  

 og svar er optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Dansk Folkepartis  

 medlemmer af udvalget mener, at lovgivningen skal understrege det  

 forpligtende  

 i ægteskabet, ligesom Dansk Folkeparti er af den opfattelse, at et gebyr på  

 en  

 række områder vil være med til at understrege navnets familiemæssige og  

 historiske betydning.
 Gebyret vil formentlig få borgerne  

 til at tænke over et eventuelt navneskifte, og det mener Dansk Folkeparti er  

 det  

 rigtige.
 Dansk Folkeparti mener, at  

 den nuværende navnelov ikke formår at balancere mellem dels hensynet til den  

 enkelte og dels hensynet til familietraditioner og dansk kultur.
Lovforslaget imødekommer  

 en af Dansk Folkepartis væsentligste indvendinger imod den nuværende  

 navnelov,  

 som er hensynet til det forpligtende i ægteskabet og dermed hensynet til  

 dansk  

 kultur og tradition.
Lovforslaget sikrer således en bedre balancegang mellem  

 de  

 forskellige hensyn.
 Dansk Folkeparti støtter  

 lovforslaget.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
 Mindretallets brev af 16.  

 april 2007 til Folketingets formand vedrørende behandlingen af lovforslaget  

 er  

 optrykt som bilag til betænkningen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)   

  

 nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 187 Bilagsnr.
Titel 1 Høringssvar og høringsnotat 2 Tidsplan for udvalgets behandling af forslaget 3 1. udkast til betænkning 4 Kopi af S, RV, SF og EL`s brev til Folketingets formand  

 vedrørende behandlingen af lovforslaget Oversigt over spørgsmål og svar vedrørende L 187 Spm.nr.
Titel 1 Spm. om en revisionsbestemmelse i navneloven, til  

 familie- og forbrugerministeren, og ministerens svar herpå 2 Spm. om tilsidesættelse af revisionsbestemmelsen i  

 navneloven, til familie- og forbrugerministeren, og ministerens svar herpå 3 Spm. om oversendelse af en redegørelse for, om det er  

 juridisk holdbart at tilsidesætte revisionsbestemmelsen i navneloven, til  

 familie-  

 og forbrugerministeren, og ministerens svar herpå 4 Spm. om oversendelse af en redegørelse vedrørende  

 fortilfælde, hvor regeringen har tilsidesat revisionsbestemmelser, til  

 familie- og forbrugerministeren, og ministerens svar herpå 5 Spm. om fremsættelsesdatoen, til familie- og  

 forbrugerministeren, og ministerens svar herpå 6 Spm. om lovkvalitet, til familie- og forbrugerministeren,  

 og ministerens svar herpå 7 Spm. om behandlingen af lovforslaget, til familie- og  

 forbrugerministeren, og ministerens svar herpå 8 Spm. om de provenumæssige konsekvenser, til familie- og  

 forbrugerministeren, og ministerens svar herpå 9 Spm. om retningslinjer for den administrative model, til  

 familie- og forbrugerministeren, og ministerens svar herpå 10 Spm. om tilbagebetaling af gebyrer, til familie- og  

 forbrugerministeren, og ministerens svar herpå 11 Spm. om administrative konsekvenser for stat, regioner og  

 kommuner, til familie- og forbrugerministeren, og ministerens svar herpå 12 Spm. om antallet af årsværk til administration af  

 lovforslaget, til familie- og forbrugerministeren, og ministerens svar herpå 13 Spm. om aftale vedrørende lovforslagets provenu, til  

 familie- og forbrugerministeren, og ministerens svar herpå 14 Spm. om lovforslagets provenu, til familie- og  

 forbrugerministeren, og ministerens svar herpå 15 Spm. om indtægter og omkostninger, til familie- og  

 forbrugerministeren, og ministerens svar herpå 16 Spm. om indtægter og omkostninger, til familie- og  

 forbrugerministeren, og ministerens svar herpå 17 Spm. om en redegørelse for indtægternes størrelse, til  

 familie- og forbrugerministeren, og ministerens svar herpå 18 Spm. om lovforslagets overensstemmelse med skattestoppet,  

 til familie- og forbrugerministeren, og ministerens svar herpå 19 Spm. om kommentar til høringssvar fra Den Katolske Kirke  

 i Danmark, til familie- og forbrugerministeren, og ministerens svar herpå 20 Spm. om forskelbehandling mellem gifte par og samlevende  

 par med hensyn til navneændringer, til familie- og forbrugerministeren, og  

 ministerens svar herpå 21 Spm. om kommentar til høringssvar fra Danmarks Kordegneforening,  

 til familie- og forbrugerministeren, og ministerens svar herpå 22 Spm. om, hvornår ministeren har sendt det lovudkast, som  

 har været senest i høring, til udvalget, til familie- og forbrugerministeren,  

 og ministerens svar herpå Bilag 2 Udvalgets spørgsmål til familie- og  

 forbrugerministeren og denne svar herpå Spørgsmål og svar er optrykt efter ønske fra S, RV, SF og EL.
 Spørgsmål 1  

 :
Kan ministeren bekræfte, at der i forbindelse med behandlingen  

 og vedtagelse af navneloven i foråret 2005 blev indsat en  

 revisionsbestemmelse  

 i navneloven, hvorefter forslag om revision af loven skal fremsættes i  

 folketingsåret 2008-09? Svar:
 Efter 2. behandling i Folketinget af forslag til navnelov  

 fremsatte den daværende familie- og forbrugerminister et ændringsforslag,  

 hvorved det blev foreslået, at der i loven indsattes en revisionsbestemmelse.  

 Lovforslaget blev vedtaget den 24. juni 2005. Af revisionsbestemmelsen  

 fremgår,  

 at loven skal revideres i Folketingsåret 2008-09.
 Spørgsmål 2:
Hvorfor tilsidesætter ministeren revisionsbestemmelsen i  

 navneloven? Svar:
Revisionsbestemmelsen blev indsat som følge af den megen debat,  

 som navnelovsforslaget afstedkom efter fremsættelsen, og giver mulighed for  

 en  

 materiel revision af loven.
Det fremgår af bemærkningerne til loven, at  

 såfremt  

 antallet af navneansøgninger stiger væsentligt mere end forventet, vil  

 spørgsmålet om gebyr blive overvejet på ny.
 Revisionsbestemmelsen har således ikke noget med  

 gebyrspørgsmålet at gøre.
 Idet det fremlagte forslag til ændring af navneloven således  

 ikke indeholder en materiel revision af navneloven, mener jeg ikke, at der er  

 tale om en tilsidesættelse af revisionsbestemmelsen.
 Spørgsmål 3:
 Ministeren bedes med henvisning til revisionsbestemmelsen i  

 navneloven samt bemærkningerne i lovforslag om navnelov (L 27, 2004-05, 2.  

 saml.) pkt. 5.5.3 tilsende udvalget en udførlig redegørelse for, om det er  

 juridisk holdbart at tilsidesætte revisionsbestemmelsen i navneloven, som  

 tilfældet er med det fremsatte lovforslag.
 (Vedlagt uddrag af bemærkningerne i lovforslag om navnelov (L  

 27, 2004-05, 2. saml.) samt Retsudvalgets tillægsbetænkning over L 27  

 indeholdende ændringsforslag om revisionsbestemmelse.) (Ikke vedlagt her).
 Svar:
 Jeg skal henvise til mit svar på spørgsmål nr. 2, hvoraf det  

 fremgår, at der med fremsættelsen af forslaget til ændring af navneloven  

 efter  

 min opfattelse ikke er tale om en tilsidesættelse af lovens  

 revisionsbestemmelse.
Spørgsmål 4 Ministeren bedes redegøre for fortilfælde, hvor regeringen har  

 tilsidesat revisionsbestemmelser i lovgivningen.
 Svar:
Regeringen har mig bekendt aldrig tilsidesat  

 revisionsbestemmelser i lovgivningen, idet det ikke er regeringens intention  

 at  

 omgå sådanne.
Som jeg har redegjort for ved førstebehandlingen af forslaget i  

 Folketinget, er det selvfølgelig fortsat meningen, at navneloven skal  

 gennemgå  

 en materiel revision i 2008-09. Partierne vil blive indbudt til drøftelser  

 herom.
 Spørgsmål 5:
Hvorfor er lovforslaget først fremsat den 14. marts 2007? Svar:
 Der har været nedsat et tværministerielt udvalg, som har belyst  

 en række forskellige administrative muligheder med henblik på at fastlægge  

 den   

 for borgerne og myndighederne  mest hensigtsmæssige model, ligesom  

 lovforslaget efterfølgende har været sendt i høring.
 Efter en henvendelse fra ordførerne fra S, RV, SF og EL blev der  

 afholdt møde med disse den 7. februar 2007. Dette forhold har, sammen med  

 høringen, vinterferien i uge 7 og mødefri i folketinget i uge 10, medvirket  

 til  

 det valgte fremsættelsestidspunkt.
 Spørgsmål 6:
Er en lovbehandling af lovforslaget, som bl.a. indebærer, at  

 udvalgsbehandlingen skal afvikles på 2 hverdage i overensstemmelse med  

 regeringens opfattelse af og retningslinjer for god lovkvalitet? Svar:
Som det er udvalget bekendt, fremgår proceduren for behandlingen  

 af lovforslag af kapitel IV i Folketingets forretningsorden.
Jeg finder ikke,  

 at proceduren i forbindelse med det konkrete ændringsforslag strider imod  

 forretningsordenen.
 Endvidere skal jeg bemærke, at samtlige ordførere fra  

 Folketingets partier den 7. februar 2007 var inviteret til en gennemgang af  

 lovforslaget.
 Spørgsmål 7:
Hvorfor skal lovforslaget hastes igennem Folketinget? Svar:
Hensigten med det fremlagte lovforslag er en adfærdsregulering  

 for at dæmpe de mange ansøgninger om navneændring.
Når et lovforslag  

 offentliggøres, indretter folk sig efter det, hvorfor en tidlig ikrafttræden  

 må  

 tilstræbes.
 Aftalen om gebyr på visse ansøgninger om navneændringer har i  

 øvrigt været kendt siden aftalen om finansloven for 2007, der blev indgået  

 den  

 7. november 2006.
 Spørgsmål 8:
Hvad vil de provenumæssige konsekvenser være af en udsættelse af  

 lovens ikrafttrædelse til den 1. juni 2007? Svar:
Indtægterne fra gebyret ved ansøgning om navneændring er anslået  

 til 15 mio. kr. på helårsbasis og anvendes til skattenedsættelse.
Med en  

 udskydelse af lovens ikrafttræden fra 1. maj til 1. juni vil indtægt og  

 modgående  

 skattenedsættelse reduceres svarende til 1/12 af de ca. 15 mio. kr.
 Spørgsmål 9:
 Ministeren bedes tilsende udvalget udkastet til nærmere  

 retningslinjer for den administrative model.
 Svar:
 En ændring af navnebekendtgørelsen og en revideret vejledning om  

 behandling af navnesager er p.t. under udarbejdelse.
 Jeg skal henvise til lovens bemærkninger, der nærmere beskriver  

 den administrative model, og til det ordførermøde, der blev afholdt den 7.  

 februar 2007, jf. ovenfor.
 Spørgsmål 10:
 Det fremgår af bemærkningerne, at gebyrer ikke tilbagebetales i  

 de tilfælde, hvor en ansøgning afslås eller tilbagekaldes.
  

 	  

 Er dette i  

 overensstemmelse med god forvaltningsskik?   

 	  

 Hvilke tilsvarende  

 eksempler kan ministeren give? Svar:
 Det fremgår af forslaget, at man betaler for sagsbehandlingen af  

 ens ansøgning om navneændring og ikke for resultatet, og at gebyret skal  

 sikre  

 omkostningsdækning.
 Arbejdet med at behandle en ansøgning om navneændring er det  

 samme  og i mange tilfælde større  såfremt der skal gives afslag  

 på en  

 ansøgning, i forhold til, at en ansøgning kan imødekommes.
Som eksempel andre steder fra kan nævnes skilsmissesituationen.  

 Ved anmodning om skilsmisse betales et gebyr på 500 kr.
Gebyret betales ved  

 indgivelsen af anmodningen og betales ikke tilbage, hvis betingelserne for at  

 opnå skilsmisse ikke er til stede.
 Spørgsmål 11:
 Det fremgår af bemærkningerne side 5 vedrørende administrative  

 konsekvenser for stat, regioner og kommuner, at der er »ingen af betydning«.
  

 	  

 Hvad ligger der  

 nærmere i denne formulering?   

 	  

 Hvordan hænger denne  

 bemærkning sammen med de øvrige bemærkninger, som indeholder en udførlig  

 gennemgang og beskrivelse af administrative processer og konsekvenser som  

 følge  

 af lovforslaget? Svar:
Med formuleringen »ingen  

 af betydning«  

  menes, at  

 de administrative konsekvenser er på et niveau, der ikke giver anledning til  

 at  

 øge bevillinger til meransættelse af medarbejdere.
Baggrunden er, at  

 administrationen helt overvejende er elektronisk, jf. spørgsmål nr. 9.  

 Myndighederne skal med forslaget således kun konstatere, hvorvidt der skal  

 betales gebyr efter loven, og i givet fald sikre sig, at der er foretaget  

 indbetaling af gebyr, før sagsbehandlingen kan begyndes.
 Spørgsmål 12:
 Ministeren bedes på  

 baggrund af indhentede udtalelser fra relevante foreninger og organisationer  

 m.v., herunder Kordegneforeningen og Kommunernes Landsforening, redegøre for,  

 hvor mange årsværk der kommer til at gå til administration som følge af  

 lovændringen.
 Svar:
 Lovforslagets  

 økonomiske konsekvenser har været forhandlet med Kommunernes Landsforening.  

 Kommunernes Landsforening er enig i, at forslagets administrative  

 konsekvenser  

 ikke giver anledning til en regulering af det kommunale bloktilskud.
Lovforslaget har  

 været i høring i en bred kreds og herunder hos de berørte myndigheder.
Som  

 det  

 er udvalget bekendt, har denne problematik ikke været kommenteret i nogen af  

 høringssvarene.
Henset hertil finder jeg ikke grundlag for at indhente  

 yderligere udtalelser.
Jeg skal blot  

 bemærke, at det fremlagte forslag  der er udarbejdet på baggrund af  

 forslag  

 fra en arbejdsgruppe med repræsentanter fra bl.a.
Kirkeministeriet og  

 Indenrigsministeriet  indebærer en simpel og overskuelig administrativ  

 model,  

 hvorefter myndighederne blot skal sikre, at der er betalt gebyr senest  

 samtidig  

 med indgivelse af ansøgning om navneændring.
 Endelig ibrugtages en  

 komplet digital løsning i foråret 2007, hvilket yderligere vil være med til  

 at  

 smidiggøre betalingsmodellen.
 Spørgsmål 13:
H  

 ar regeringen  

 indgået aftale om anvendelsen af lovforslagets provenu, og vil ministeren i  

 givet fald redegøre nærmere herfor? Svar:
Regeringen har ikke  

 indgået aftale om anvendelsen af lovforslagets provenu.
Det følger af  

 regeringens skattestop, at provenuet fra øget brugerbetaling skal anvendes  

 til  

 sænkning af skatter og afgifter.
 Provenuet vil blive  

 fordelt mellem en nedsættelse af kirkeskatten og en nedsættelse af skatter i  

 øvrigt.
Fordelingen er  

 baseret på fordelingen af faktisk gennemførte navneændringer mellem de  

 myndigheder, der foretager navneændringer.
Således vil ca. 95 pct. af  

 gebyrprovenuet blive anvendt til nedsættelse af kirkeskatten, og de  

 resterende  

 ca. 5 pct. anvendes til generelle skatte- og afgiftsnedsættelser.
 Spørgsmål 14:
Hvorfor skal  

 provenuet fra lovforslaget ikke gå til dem, som udfører opgaverne, når det  

 fremgår af lovforslaget, at gebyret skal sikre omkostningsdækning? Svar:
 Med  

 omkostningsdækning menes, at gebyret skal fastsættes på et niveau, så det  

 svarer til udgifterne i tilknytning til navneændringer, herunder ansøgning og  

 klagesagsbehandling.
 Da antallet af  

 navneændringer med forslaget forventes at blive nedbragt til omtrent det  

 niveau, der var forudsat ved vedtagelsen af navneloven, er de administrative  

 konsekvenser af navneloven finansieret af de nuværende skatter.
Skal indtægterne fra  

 gebyret gå direkte til de enkelte myndigheder, der udfører navneændringer,  

 skal  

 de pågældende myndigheders økonomiske rammer reduceres svarende til  

 gebyrindtægten, og de pågældende rammereduktioner skal anvendes til  

 skattenedsættelse, jf.
Finansministeriets »Principper for gebyrpolitikken«  

 fra  

 den 26. februar 2004.  

 Herudover skal de  

 enkelte myndigheder kunne håndtere indtægterne.
 Det er i stedet foreslået, at gebyrindtægten anvendes direkte  

 til nedsættelse af skatterne, fordelt forholdsmæssigt mellem kirkeskatten og  

 øvrige skatter i forholdet til den andel, som foretages af folkekirkens  

 ministerialbogsførere og henholdsvis ikke foretages af folkekirkens  

 ministerialbogsførere.
Der foretages ikke  

 statistisk registrering af navneændring fordelt på ændringer, der er pålagt  

 gebyr, og ændringer, der ikke er pålagt gebyr.
Det vil derfor ikke være  

 muligt  

 at fordele indtægterne fra gebyr på de enkelte myndigheder, der direkte  

 modsvarer de navneændringer, der er pålagt gebyr.
 Spørgsmål 15:
Vil ministeren, hvis  

 indtægterne ved gebyret viser sig at overstige omkostningerne ved  

 navneændringer, fremsætte lovforslag om ændring af loven? Svar:
 Det fremgår af lovens  

 bemærkninger, at der én gang årligt foretages en vurdering af udgifterne til  

 behandling af ansøgninger om navneændring med henblik på en eventuel  

 justering  

 af gebyret, således at gebyret løbende tilpasses udviklingen i  

 omkostningerne.
 En sådan justering,  

 ud over justering som følge af pris- og lønudviklingen, skal ske ved  

 lovændring.
 Spørgsmål 16:
Vil ministeren, hvis  

 omkostningerne ved navneændringer viser sig at overstige indtægterne ved  

 gebyret, fremsætte lovforslag om ændring af loven? Svar:
 Der henvises til  

 besvarelsen af spørgsmål nr. 15.
 Spørgsmål 17:
Vil ministeren, når  

 loven har virket et år, tilsende udvalget en redegørelse om størrelsen af  

 indtægterne ved gebyret i forhold til omkostningerne ved navneændringer? Svar:
 Jeg vil gerne  

 fremsende den kommende vurdering af udgifterne, der skal danne grundlag for  

 en  

 eventuel justering af gebyret, jf. svaret på spørgsmål 15.
 Spørgsmål 18:
Er lovforslaget i  

 overensstemmelse med regeringens skattestop? I bekræftende fald: Skyldes  

 dette,  

 at provenuet fra lovforslaget bliver anvendt til nedsættelse af skatten på  

 andre områder? Svar:
 Gebyret er i  

 overensstemmelse med regeringens skattestop.
Der kan i  

 overensstemmelse med skattestoppet indføres nye gebyrer eller øgede gebyrer  

 for  

 eksisterende ordninger under en række betingelser.
De konkrete betingelser  

 fremgår af papirerne »Fortolkning og implementering af skattestoppet« fra den  

 14. april 2002 og »Principper for gebyrpolitikken« fra den 26. februar 2004.  

 Begge papirer kan findes på Finansministeriets hjemmeside.
En af betingelserne  

 er, at provenuet fra øget brugerbetaling skal anvendes til sænkning af  

 skatter  

 og afgifter.
Gebyret må ikke overstige de faktiske omkostninger, og der skal  

 for serviceområder være tale om frit valg.
 Spørgsmål 19:
 Ministerens  

 kommentarer udbedes til høringssvaret fra Den Katolske Kirke i Danmark, og  

 ministeren bedes herunder oplyse, om et formål med loven er at lægge en  

 dæmper  

 på ansøgninger om navneændringer.
 Svar:
 I høringssvaret fra  

 Den Katolske Kirke i Danmark anføres det, at forslaget formentlig vil lægge  

 en  

 dæmper på ansøgningerne om navneændringer.
 Som jeg har redegjort  

 for i spørgsmål nr. 7, er det også regeringens opfattelse, at forslaget vil  

 have en adfærdsregulerende virkning, hvilket er formålet med forslaget.
 Spørgsmål 20:
Hvorfor indfører  

 ministeren en forskelsbehandling mellem gifte par og samlevende par med  

 hensyn  

 til navneændringer, og er dette i overensstemmelse med grundlæggende hensyn  

 bag  

 den navnelov, som blev gennemført i 2005? Svar:
Der er med forslaget  

 ikke foretaget ændringer af navnelovens regler i øvrigt.
Forslaget indebærer  

 således ikke en materiel forskelsbehandling mellem gifte par og ugifte  

 samlevende.
Det vil med forslaget fortsat være muligt for ugifte samlevende  

 at  

 tage hinandens navne.
Forslaget er således i god overensstemmelse med det  

 grundlæggende hensyn bag den nye navnelov, nemlig at ugifte samlevende,  

 ligesom  

 gifte par, kan få hinandens navne.
 Spørgsmål 21:
 Ministerens  

 kommentarer udbedes til høringssvaret fra Danmarks Kordegneforening, og  

 ministeren bedes herunder oplyse, om lovforslaget indebærer en  

 forskelsbehandling mellem gifte par og samlevende par som anført af  

 Kordegneforeningen.
 Svar:
Af høringssvaret fra  

 Danmarks Kordegneforening fremgår det blandt andet, at foreningen finder  

 indførelsen af gebyr overflødig og ubegrundet.
Endvidere finder foreningen  

 det  

 beklageligt, at forslaget indfører en unødvendig forskelsbehandling af gifte  

 par og samlevende par.
Jeg har ingen  

 bemærkninger til foreningens mere generelle betragtninger om indførelsen af  

 gebyr for ansøgninger om navneændringer.
Jeg kan dog konstatere, at den  

 forening, der repræsenterer langt de fleste af de myndigheder, der foretager  

 navneændringer, har udtrykt tilfredshed med selve forslagets udformning, den  

 administrative model og fordelingen af provenuet af gebyrerne.
 Jeg skal i øvrigt  

 henvise til min besvarelse af spørgsmål nr. 20.
 Spørgsmål nr. 22  

 :
Hvornår har ministeren sendt det lovudkast, som har været senest  

 i høring, til udvalget, jf.
Justitsministeriets vejledning om lovkvalitet,  

 side  

 57.
 Svar:
 Udkastet til lovforslag blev sendt i høring den 8. februar 2007.
 Forud var udkastet til lovforslag sendt til samtlige partiers  

 retsordførere den 2. februar 2007 til brug for ordførermøde den 7. februar  

 2007  

 om eftermiddagen.
 I lyset af, at udkastet til forslaget blev sendt i høring  

 umiddelbart efter ordførermødet, er det vurderet, at der ikke var anledning  

 til  

 en særskilt fremsendelse til Retsudvalgets medlemmer.
Bilag 3 Brev til folketingets formand fra S, RV, SF og  

 EL vedrørende behandling af L 187 Brevet er optrykt efter ønske fra S, RV, SF og EL Til Folketingets formand Christian Mejdahl Folketinget, Christiansborg 1240 København K Christiansborg,  

 den 16. april 2007 Kære formand Konferencen på Arken i oktober måned om samspillet mellem  

 Folketinget og regeringen gav visse forhåbninger om en forbedring af  

 samarbejdet mellem Folketinget og regeringen.
 Drøftelserne på konferencen efterlod et indtryk af, at der fra  

 alle sider var ønske om og vilje til, at der skulle ske en sådan forbedring.  

 Desværre viser behandlingen af familie- og forbrugerministerens lovforslag om  

 indførelse af gebyrer for behandling af ansøgninger om navneændringer (L  

 187),  

 at der ikke er handling bag ordene.
Det var en overraskelse for os, at et flertal bestående af  

 regeringspartierne og Dansk Folkeparti på Retsudvalgets møde den 12. april  

 2007  

 insisterede på en hastebehandling af L 187, som bl.a. indebærer, at der kun  

 er  

 to hverdage til udvalgsbehandlingen inden betænkningsafgivelsen.
Det er  

 vanskeligt  

 at få øje på en saglig begrundelse for hastebehandlingen.
En udsættelse af  

 lovforslagets ikrafttrædelse fra 1. maj til 1. juni vil således formentlig  

 alene indebærer et indtægtstab i størrelsesordenen en million kroner.
Heroverfor står, at lovforslaget rejser en række væsentlige og  

 principielle spørgsmål, som der er grund til behandle og drøfte indgående.
Vi  

 skal her blot fremhæve to af disse problemstillinger.
 For det første indebærer lovforslaget en forskelsbehandling  

 mellem gifte par og samlevende par med hensyn til navneændringer, som er i  

 strid med grundlæggende principper bag navnelovsreformen i 2005.
 For det andet er det et principielt spørgsmål, om familie- og  

 forbrugerministeren er berettiget til at omgå en revisionsbestemmelse i  

 navneloven, hvad lovforslaget efter vores opfattelse har karakter af.
Det nærmer sig efter vores opfattelse i lyset af konferencen på  

 Arken det pinagtige, når en repræsentant fra flertallet under 1. behandling  

 forsvarer behandlingen af lovforslaget med, at den ikke overtræder formelle  

 regler i grundloven og forretningsordenen.
En sådan argumentation tvinger os  

 som et mindretal til seriøst at overveje at gøre brug af den  

 mindretalsbeskyttelse, der findes i grundloven.
 Vi anmoder dig om, at denne sag bliver drøftet i Præsidiet og  

 Udvalget for Forretningsordenen.
Med venlig hilsen Morten Bødskov, Socialdemokraterne, Charlotte Fischer,  

 Det Radikale Venstre, Anne Baastrup, Socialistisk Folkeparti og Line Barfod,  

 Enhedslisten Kopi til:
