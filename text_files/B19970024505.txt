§ 1 I bekendtgørelse nr. 333 af 18. maj 1990 om forsøgsdyrs pasning og  

 opstaldning og om udryddelsestruede og vildtlevende dyr til forsøg m.v.  

 foretages følgende ændringer:
 1. I indledningen til bekendtgørelsen indsættes efter »I  

 henhold til«: » § 9, stk. 1, og«.
 2. Efter § 2 indsættes:
»§ 2 a.  I en institution eller virksomhed, der  

 anvender dyr til forsøg, skal der være truffet egnede foranstaltninger, der  

 sikrer veterinær rådgivning og behandling.
En dyrlæge eller en anden  

 kompetent person skal have rådgivende opgaver med hensyn til dyrenes velfærd.
Stk. 2.  Der skal føres journal over, hvorledes ekstern  

 rådgivende bistand er ydet.
Journaloptegnelserne skal opbevares i 3 år fra  

 udløbet af vedkommende kalenderår.
Stk. 3.  I institutionen eller virksomheden skal der  

 være et tilstrækkeligt stort uddannet personale.« § 2 Bekendtgørelsen træder i kraft den 1. maj 1997.
