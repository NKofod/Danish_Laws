Nr BSF 114 Forslag til folketingsbeslutning om forsikringsdækning for EFG-elever Fremsat af Carsten Andersen (SF) Tommy Dinesen (SF) Lilli Gyldenkilde (SF)  

 Ole Henriksen (SF) Hanne Thanning Jacobsen (SF) Stillinger (SF) Ebba Strange  

 (SF) den 12. februar 1986 Folketinget pålægger regeringen inden 1. august 1986 at tilvejebringe en forsikringsdækning for elever under 1. del af erhvervsfaglig grunduddannelse på handelsskolerne og de tekniske skoler svarende til forsikringsdækningen efter arbejdsgivernes lovpligtige arbejdsskadeforsikring.
BEMÆRKNINGER TIL FORSLAGET Hensigten med forslaget er at genindføre forsikringsdækningen for elever på erhvervsskolerne, således at eleverne får samme forsikringsmæssige dækning som lærlinge og 2. dels EFG-elever, der er omfattet af arbejdsgivernes lovpligtige arbejdsskadeforsikring.
Der har tidligere været tegnet forsikring for eleverne på handelsskolerne og de tekniske skoler.
I 1983 meddelte direktoratet for erhvervsuddannelserne imidlertid skolerne, at de skulle bringe alle forsikringer til ophør, da skolerne efter indhentet udtalelse fra finansministeriet er omfattet af cirkulæret om statens selvforsikringsordning af 26. februar 1975.
Samtidig meddelte man erhvervsskolerne, at statens selvforsikringsordning ikke hjemler en almindelig ulykkesforsikring for skolens elever, og at man derfor ville overveje muligheden af at lade tegne en kollektiv ulykkesforsikring for basisårselever med henblik på ikke at stille dem væsentlig ringere i forsikringsmæssig henseende end lærlinge, der er omfattet af arbejdsgivernes lovpligtige arbejdsskadeforsikring.
Ministeriets overvejelser mundede ud i at undlade at tegne en kollektiv ulykkesforsikring med den begrundelse, at der ikke er tale om et isoleret problem for EFG-basisårsuddannelsen, men om et generelt undervisnings- og uddannelsesproblem.
Forslagsstillerne kan ikke acceptere denne argumentation og vil derfor med dette forslag pålægge undervisningsministeren at sørge for en forsikringsdækning for basisårseleverne.
Ifølge oplysninger fra undervisningsministeren beregnede man i 1983-84, at udgifterne ved tegning af en kollektiv ulykkesforsikring for basisårseleverne ville være ca. 1,2 mill.
kr.
Beløbet til dækning af udgifterne kan efter forslagsstillernes opfattelse tages fra det beløb, der indbetales af Arbejdsgivernes Elevrefusion til undervisningsministeriet til dækning af udgifter til uddannelses- og forsikringsinitiativer i 1986.
Forslagsstillerne er af den opfattelse, at forsikringsdækningen bør ske over statens selvforsikringsordning, på samme måde som forsikringsdækningen er for personalet.
