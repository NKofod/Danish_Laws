Fr.
Om Jord-fælledskabets Ophævelse, med flere foranstaltninger til  

 Landvæsenets Forbedring i Danmark.
R.
Kammer. p. 230.
Nøjere bestemt og forandret ved Interims-Pl. om Jagtrettighed 26 Jul.  

 1781, Fr.om Gaarders Udflytning, m.v., 8 Jun. 1787, Fr. om skadeligt Vand 25  

 Jun. 1790, Fr. om Jorddr.
Fordele ved Bøndergodses Udskiftning 15 Jun. 1792,  

 Fr. om Hegn 29 Oct. 1794 og Fr. om Skovenes Udskiftning 27 Sept. 1805 (* 1).
Gr.
Saasom Agerdyrkningen er Grund-Støtten for Danmarks Velstand; saa har  

 Kongen, ligesom forhen Kong Frederik V, siden Hans Regierings Begyndelse søgt  

 at sætte Undersaatterne i Stand til, med Iver og Virksomhed, hver i sin  

 Kreds, at kunne bidrage til Agerbrugets for dem selv og Staten nyttige  

 Forbedring.
Kongen har derfor først opmuntret til og siden befalet  

 Fælledskabets Ophævelse, som det første og væsentligste Skridt til  

 Landvæsenets og Agerdyrkningens dermed forbundne Forbedring, ligesom Han og  

 end videre har været betænkt paa at lette denne nyttige Sags Fremgang og at  

 bortrydde de Hindringer, hvorved samme tilforn for en stor Deel er bleven  

 standset eller gjort vanskelig.
I dette Øjemeed ere nu alle derom forhen  

 udgangne Anordninger nøje igiennemgaaede, hvis Indhold, for saavidt samme er  

 fundet tjenligt og passende fremdeles at gielde og efterleves, til Beqvemhed  

 og Lettelse for de Kgl.
Undersaatter og Betjente i een Fr. er blevet samlet.  

 Og efterat derved tillige er taget i Overvejelse, hvis videre til denne  

 højstnyttige Sags Fremme kunde være at tilføje og anordne; saa bliver nu  

 herved alle herom tilforn udgangne Frr., saasom de af 22 Dec. 1720, 29 Dec.  

 1758, 28 Dec. 1759, 8 Mart. 1760, 15 Maj. 1761, 28 Jul. 1769, 14 Sept. 1770  

 og 13 Maj. 1776, aldeles ophævede, samt derimod ved denne Fr. i Almindelighed  

 anordnet følgende:
1.) Da Fr. 8 Mart. 1760, for at fremme Agerdyrkningens desto større og  

 hastigere Forbedring, allerede har forandret og nøjere forklaret den i  

 D.L.3-13-13 indeholdte og ved Fr. 22 Dec. 1720 igientagne Bestemmelse om  

 særskilte Jorders Indhegning paa fælleds Fang, med videre; saa skal det  

 fremdeles staae enhver Lods-Ejer frit for, at lade indhegne sin paa eet Sted  

 samlede og for sig selv liggende Jord, Skov, Ager eller Eng, som han enten  

 allerede særskilt besidder, eller herefter paa den heri foreskrevne Maade ved  

 Udskiftning erholder.
Og skal de øvrige Lods-Ejere med ham i denne Indhegning  

 tage Deel, saaledes som herefter anordnes.
I slige for sig selv indhegnede  

 Steder, hvoraf ikkun een er Ejer, maa da ingen Jagt paastaaes eller foretages  

 af dem, som der tilforn til fælleds Jagt have været berettigede (* 2).
2.) Ligesom det saaledes til Agerdyrkningens og Landvæsenets Forbedring  

 staaer enhver Lods-Ejer frit for, at indhegne den Jord, som han allerede for  

 sig selv, uden Fælledsskab med andre, besidder; saa skal det ogsaa, til samme  

 Øiemeed, være enhver Lods-Ejer tilladt, paa Forlangende at faae sine i Fællig  

 liggende Jorder udskiftede og for sig selv paa eet, eller, hvor saadant ikke  

 er mueligt, da paa 2 eller højt 3 Steder samlede, dog, hvor ikke særdeles  

 Omstændigheder hindre det, helst paa eet Sted, som det nyttigste.
Naar altsaa  

 endog ikkun een Lods-Ejer i en Bye, hvad enten han ejer lidet eller meget af  

 Hartkornet i Byen, forlanger sin Andeel af Byens Mark udskiftet, skal saadant  

 skee, hvad enten den hele Byes Marker forud fra de paagrændsende Byer for sig  

 selv ere indhegnede eller ikke.
Dog bør i sidste Fald strax, og forinden  

 nogen speciel Udskiftning foretages, Byens Marker ved Skjel og lovlig Mærke  

 adskilles fra de tilstødende Byers Marker, saaledes at det da strax bliver  

 fuldkommen afgjort, hvor Hegnet imellem Byerne i sin Tid skal gaae.
Og dersom  

 det i slige Tilfælde hænder sig, at den ene Bye har Agre eller andre ikke alt  

 for betydelige Jordstykker inde paa den anden Byes Mark, som forvolde, at  

 Gjerdet eller Diget ej alene ikke kunde gaae lige, men og tillige vilde blive  

 længere, end det ved en ligere Gang behøvedes, da skal saadan Jord først  

 udskiftes, og vedkommende Lods-Ejere for disse Agre eller Jordstykker tage  

 Vederlag paa et andet beqvemmere og til deres øvrige Jorder grændsende Sted,  

 som ikke hindrer Digets eller Gjerdets regelmæssige Gang.
Med slige Magelæg,  

 saavelsom med de derved forefaldende Tvistigheders Afgjørelse, forholdes da i  

 alt paa samme Maade, som i Henseende til Udskiftninger i Almindelighed  

 herefter nærmere findes fastsat.
Og skal Bekostningerne paa Skjellets  

 Bestemmelse og de dermed forbundne Magelæg udredes af samtlige deri deeltagne  

 Byer, i Forhold til deres Hartkorn.
3.) Naar Byen saaledes først har faaet sit udvendige Markeskjel bestemt,  

 skrides derefter til den specielle Udskiftning for den eller de Lods-Ejere,  

 som attraae og finde tjenligt at faae deres Andeel af Byens Marker og Enge  

 inddeelt for sig selv.
Og maa ingen af de øvrige Lods-Ejere modsætte sig  

 saadan Udskiftning, men enhver skal (uagtet han selv endnu ganske eller  

 tildeels forbliver i Fælledskab) være pligtig, til at befordre denne nyttige  

 Sag, ej alene at lade enhver Lods-Ejer, som det forlanger, komme ud af  

 Fælledskab med ham, men endog i Forhold af det ham i Byen tilhørende Ager og  

 Engs Hartkorn, sammenlignet med hele Byens Hartkorn, at tage Deel i  

 Bekostningerne ved Opmaalingen af en beskikket Land-Inspecteur eller  

 Landmaaler, ved Taxationen af uvillige Mænd, og ved Udskiftningen af en  

 Land-Inspecteur eller, under de herefter fastsatte Betingelser, af en  

 Landmaaler, med flere til Udskiftningen nødvendige Forretninger.
4.) Da Jordernes Forhold til Hartkornet endog i een og den samme Bye, af  

 adskillige Aarsager og især formedelst de siden den seneste Matriculs  

 Forfatning af en og anden Lods-Ejer foretagne Landvæsens og Agerbrugs  

 Forbedringer, kan være meget forskjellig; og Hensigten ved Udskiftning af  

 Fælledskab ingenlunde er, at tilvende eller fravende nogen Lods-Ejer Jord og  

 Ejendom, eller, imod al Billighed, at tilbringe ham Frugten af en andens Flid  

 og Forbedringer; men alene, at enhver Lods-Ejer kan, efter Vedkommendes  

 Eragtning og efter Omstændighederne af Byens Størrelse og Markernes  

 Beliggenhed, samlet og paa eet eller højest paa 2 a 3 Steder faae al den  

 Jord, han tilforn har haft adspredt paa adskillige Steder; saa skal ved slige  

 Udskiftninger, enten af en heel Byes eller af een eller flere enkelte  

 Lods-Ejeres Jorder, alene sees paa, uden Hensigt til Hartkorn, hvad og  

 hvormeget enhver Lods-Ejer er i Besiddelse af eller har i Brug.
Og for hvad  

 Jord en Lods-Ejer mister ved Delingen paa eet Sted, skal ham paa et andet  

 Sted igjen gives ligesaa megen og ligesaa god Jord.
Men i Fald den Jord, som  

 han faaer igjen, ikke i alle Maader befindes ligesaa god, som den han mister,  

 da skal ham derimod igjengives mere og et større Stykke Jord, saa at han i  

 Størrelsen faaer Vederlag for det, han taber i Henseende til Jordens Godhed;  

 ligesom han og, i Fald den ham tildeelte Jord befindes bedre, end den han  

 forhen har været i Besiddelse af, faaer et i Forhold til Jordens Godhed  

 mindre Stykke.
Skulde imidlertid nogen Lods-Ejer formene, at en anden er i  

 Besiddelse af mere Jord, end han har lovlig Adkomst til, og førstbemeldte  

 Lods-Ejer paa nogen saadan Jord, som, efter hans Tanker, af den anden  

 uretmæssig besiddes, gjør Paastand; da bør den, der fremfører slig Paastand,  

 skriftligen tilkjendegive og fremvise sine Rettigheder til Amtmanden og  

 Landvæsens-Commissarierne, som derefter afgive deres Eragtning, om Delingen  

 skal gaae for sig, eller Tvistigheden først til Afgjørelse ved Lands Lov og  

 Ret skal afvises; da Udskiftningen (for at spare Bekostningerne og Arbejdet  

 ved Inddelingen) saalænge beroer, indtil Spørsmaalet endelig bliver afgjort,  

 om Sagen er af den Beskaffenhed, at den, i Henseende til Ejendoms-Retten,  

 ikke kan tilendebringes, uden at henvises til Rettergang.
Og paa det i den  

 Henseende kan haves desto større Sikkerhed for, at paa den ene Side ingen  

 unødvendig Rettergangs-Trette tillades, og at derimod heller ingen Jord-Ejer  

 paa den anden Side betages sin lovlige Ret, i Tilfælde at samme ikke uden ved  

 ordentlig Rettergang kan bestemmes, da skal det alene ved Rentekammerets  

 Kjendelse eller, i Sager af den Beskaffenhed, at de Kongen blive at  

 foredrage, ved Kgl.
Resolution endelig afgjøres, hvorvidt slige med omtvistet  

 Ejendoms-Ret forbundne Sager til Lands Lov og Ret bør henvises, eller ikke;  

 til hvilken Ende Amtmandens og Landvæsens-Commissariernes Eragtning i dette  

 Fald, hvad enten Parterne samme paaanke eller ikke, altid, til Rentekammeret  

 skal indsendes, og ikke iværksættes, førend samme eller Kongen Selv derpaa  

 har resolveret (* 3) 5.) Ligesom ved Erfaring er befunden, at en enkelt Lods-Ejer i en Bye,  

 naar han uden foregaaende Opmaaling af hele Byens Jorder, og altsaa uden  

 almindelig Delings-Plan for hele Byen, er bleven udskiftet af Fælledskab,  

 ofte har faaet sine Jorder paa et saadant Sted, at derved er bleven lagt  

 Hindring i Vejen for de øvrige Byemænds Udskiftning, eller i det mindste  

 Foraarsaget, at samme ikke har kunnet blive saa beqvem, som den med Rette  

 burde; saa følger ogsaa af saadan Udskiftning efter blot særskilt Opmaaling  

 af een eller nogle enkelte Lods-Ejeres Jorder, at Bekostningerne forhøjes, da  

 Vedkommende maae betale, foruden Udskiftningen selv, tillige 2de Opmaalinger,  

 nemlig deels af den Strækning, hvor den, som udskiftes, skal tildeles sin  

 Jord, og deels af hans forhen hafte Jorder, hvilke sidste, naar siden videre  

 Udskiftning skal skee i Byen, paa nye maae opmaales, som, naar hele Byen  

 strax blev opmaalt, kunde undværes.
Derfore, uagtet ikkun nogle faa, ja endog  

 ikkun en eeneste af Lods-Ejerne i en Bye forlanger at blive udskiftet, skal  

 dog hele Byens Jorder paa samtlige Lods-Ejeres Bekostning strax opmaales og  

 derover forfattes Karte; og bør ved denne almindelige Opmaaling, ligesom al  

 Byens øvrige Jord, tillige komme under Maal Byens og enkelte Mænds Tofter,  

 enten de ere indhegnede eller uindhegnede, dog saaledes, at disse Tofter,  

 saavidt Planen til Byens almindelige Udskiftning det efter Omstændighederne  

 tillader, skal tillægges sammes Ejer eller Bruger.
Men hvor saadant ikke,  

 uden Hinder i Byens almindelige Udskiftning, kan skee, der udskiftes bemeldte  

 Tofter efter Størrelse og Godhed imod anden Jord, saavidt Omstændighederne  

 det tillade og ingens Rettigheder derved fornærmes.
6.) Naar saaledes Opmaalingen af Byens samtlige Jorder er fuldført, skal  

 Amtmanden, Landvæsens-Commissarierne og den Land-Inspecteur eller Landmaaler,  

 som til at forrette den derefter forehavende Deling antages, i samtlige  

 Lods-Ejeres Overværelse og ved fælleds Overlæg med dem, udkaste en almindelig  

 Plan til hele Byens Udskiftning, alt til at forebygge, at ikke den særskilte  

 Udskiftning af een eller nogle Lods-Ejeres Andeel, som for det første, i Fald  

 ikke alle Lods-Ejerne med det samme vil gaae ud af Fælledskab, foretages,  

 skal blive hinderlig i Byens videre Deling.
Og endskjønt der ikke strax kan  

 lægges en saadan almindelig og nøje bestemt Plan, som i eet og alt i Tiden  

 kunde følges; siden Taxationen af de Jorder, der ikke strax blive udskiftede,  

 da først, naar saadan Udskiftning skal skee, iværksættes og følgelig  

 tilligemed andre Omstændigheder, der imidlertid kunne indløbe ved Kjøb og  

 Salg, Jordernes Forbedring, med videre, deri ofte maae gjøre en nødvendig  

 Forandring; saa skal dog over den saaledes udkastede almindelige Delings-Plan  

 forfattes en nøjagtig Beskrivelse, som bør følge Kartet, til Efterretning i  

 Fremtiden (* 4).
7.) Efterat paa denne Maade Delings-Planen i Almindelighed er fastsat, og  

 Vedkommende altsaa kan vide det eller de Steder, hvor den eller de  

 Lods-Ejere, der have forlangt Udskiftning, blive at tildele deres Jorder,  

 skal saavel over de Jorder, enhver af disse Lods-Ejere besidde, for saavidt  

 samme komme under Delingen og ej fremdeles af Besidderen beholdes, som og  

 over de Strækninger, hvor dem igjen for samme skal tillægges Vederlag,  

 foretages en ordentlig og lovlig Taxation ved uvillige Mænd, som dertil af  

 Retten udmeldes, under den til Delingen antagne Land-Inspecteurs eller  

 Landmaalers Anførsel og Bestyrelse.
Og naar saadan Taxation er foretagen,  

 skal, forinden Samme afhjemles eller nogen Deling derefter iværksættes,  

 samtlige Lods-Ejeres skriftlige Tilstaaelse indhentes, om de med den skeete  

 Taxation ere fornøjede eller ikke, hvilken Tilstaaelse, eller i andet Fald  

 deres Erklæring: at de forlange nye Taxation ved et dobbelt Antal  

 Taxeringsmænd, de da skal være pligtige at give, førend  

 Taxations-Forretningen i Retten afhjemles, nemlig: Jordegods-Ejerne for deres  

 Bønder (undtagen for saavidt Udskiftning skeer imellem Hovedgaards Taxt og  

 Bønders Jord, i hvilket Tilfælde Bøndernes Erklæring skal indhentes, og i  

 Almindelighed ingen saadan Udskiftning bør skee uden Rentekammerets  

 Forevidende og Bifald (* 5), i Overeensstemmelse med 25 §), og Beneficiarii  

 for sig selv og deres Fæstebønder, skriftlig paa Taxations-Forretningen,  

 førend den afhjemles, og Selvejer-Bønder, som eje selv Herligheden til deres  

 Gaarde, i Fald de ikke skriftlig paa Taxations-Forretningen erklære sig, da  

 inden Tinge den Dag Taxationen efter foregaaende lydelig Oplæsning afhjemles;  

 men enhver Lods-Ejer, som ikke saaledes førend Afhjemlingen, enten skriftlig  

 paa Forretningen eller mundtlig for Retten, lader svare eller erklærer sig,  

 skal ansees som fornøjet med den foretagne Taxation, og Afhjemling derefter  

 skee.
Udfalde da forbemeldte Erklæringer derhen, at alle Lods-Ejerne  

 udtrykkelig eller stiltiende tilstaae at være fornøjede med Taxationen, da  

 bliver denne inden Retten af Taxerings-Mændene redelig afhjemlet, og bør i  

 den Forretning, som derover fra Retten udstedes, tillige indføres berørte  

 Lods-Ejernes Erklæringer, hvorefter Taxationen skal være og blive usvækkelig,  

 samt Udskiftningen efter samme foretages.
Men dersom een eller flere af  

 Lods-Ejerne ved deres Erklæringer forlange nye Taxation ved et dobbelt Antal  

 Taxerings-Mænd, da bør den første Taxation ej afhjemles, men derimod strax  

 for Retten udmeldes dobbelte Taxerings-Mænd, om hvis Forretning, naar samme  

 ligeledes under den delende Land-Inspecteurs eller Landmaalers Anførsel og  

 Bestyrelse er fuldført, Lods-Ejernes Erklæring ej indhentes, men samme bliver  

 paa lovlig Maade til Tinge at afhjemle, og, naar dette er skeet,  

 Udskiftningen derefter at foretage og fuldføre, uden at nogen videre nye  

 Taxation siden maa tages eller tilstaaes.
Til alle slige  

 Taxations-Forretninger, saavelsom dem, om hvilke herefter meldes, maae alene  

 udnævnes Gaardmænd og Avlsbrugere, men ingenlunde Huusmænd og Inderster; og  

 skal Taxationsmændene være pligtige, efter Aftens-Varsel at møde paa Aastedet  

 til Forretningens Foretagelse.
I Betaling for Forretningen skal enhver af dem  

 gives 48 Skill. for hver Dag, som til Taxationen medgaaer, og ligeledes for  

 den Dag de møde for Retten til dens Afhjemling (* 6).
8.) Dersom vedkommende Land-Inspecteur eller Landmaaler, som skal forrette  

 Delingen, befinder, at Taxationen og det virkelige Maal, derefter samme  

 bestemmes, gjør Iværksættelsen af den udkastede Delings-Plan enten umuelig,  

 eller dog ubeqvem, da anmelder han saadant for Amtmanden, som tilligemed  

 Landvæsens-Commissarierne møder paa Aastedet, for, i samtlige Vedkommendes  

 Overværelse, med ham at overlægge, hvad Forandring i Planen til fælleds Nytte  

 og Beqvemmelighed kan foretages.
Skulde da Amtmanden, Landvæsens~  

 Commissarierne og Inddeleren imellem sig selv indbyrdes blive uenige om  

 Delings-Planen, og de ej heller kan forene Lods-Ejerne om at antage den Plan,  

 der har saadanne deres egne fleste Stemmer for sig, da indberettes Sagen til  

 Rentekammeret til endelig Afgjørelse; efter hvilken da, eller efter  

 Amtmandens, Landvæsens-Commissariernes og Land-Inspecteurens eller  

 Landmaalerens Plan, naar de alle om samme ere enige, Delingen paa Kartet  

 bestemmes og paa Marken afsættes; og skal de Tvistigheder, som deraf kunne  

 rejse sig, afgjøres ved Amtmandens og Landvæsens-Commissariernes Eragtning,  

 eller, naar denne af en eller anden paaankes, ved Rentekammerets Kjendelse,  

 saaledes som herefter i 32 § ommeldes (* 7). I øvrigt bliver, naar siden i en  

 Bye foretages videre Udskiftning, med samme paa lige Maade at forholde, som  

 foran findes anordnet, for saavidt Omstændighederne dertil ere passende.
9.) I Henseende til Veje og Fodstier skal ved den almindelige  

 Udskiftnings-Plan, saavelsom ved enhver særskilt Udskiftning, nøje paasees,  

 at de almindelige Hoved-Landeveje, som enten ere anlagte eller i Fremtiden  

 anlægges, ingenlunde forandres; men at derimod de mindre Veje imellem Bye og  

 Bye, eller til Kirke og Mølle, som eragtes fornødne over Byens Marker,  

 saavelsom og de nødvendige Fodstier, anlægges uden omkring og imellem  

 Lodderne, saavidt saadant, uden at Vejen derved alt for meget forlænges, er  

 mueligt.
Dog maa ingen gammel Vej aflægges, førend den nye, som i sammes Sted  

 anlægges, er sat i forsvarlig Stand, hvortil Amtmanden skal forelægge  

 Byemændene, som heri bør være hinanden behjelpelige, en vis Tid; og dersom  

 Præsten i Byen tilforn haver for sin Præstegaard haft Deel i de gamle Vejes  

 Vedligeholdelse, da bør han ligeledes tage en forholdsmæssig Anpart i  

 Arbejdet ved de nye Veies Anlæg og Istandholdelse.
Tvistigheder, som i denne  

 Anledning imellem Vedkommende kunne forefalde, blive i øvrigt paa samme Maade  

 som de, om hvilke i 8 § er meldt, at behandle og afgjøre. (See Vej-Fr. 13  

 Dec. 1793).
10.) Da Erfaring har lært, at Hegnets Inddeling i Forhold af Lods~ Ejernes  

 Hartkorn, endskjønt denne Ligningsmaade i gode Hensigter har ved foregaaende  

 Anordninger været befalet, medfører mange Vanskeligheder og megen Besværing,  

 fornemmelig for de store Bønderbyer, der desuden, formedelst deres Jorders  

 Langtfraliggenhed, ere bebyrdede med andre vigtige Ulejligheder, samt tillige  

 giver Anledning til jevnlige Tvistigheder og Uorden i de Byer, hvilke enhver  

 især ikke paa eengang, men Tid efter anden, udskiftes; Saa befales det, som  

 Regel for Fremtiden ved alle de Udskiftninger, der foretages efter denne Fr.,  

 at alle til hinanden grændsende Byer, Gaarde og Lods-Ejere, som udgaae af  

 Fælledskabet, altid skal tage halvt Hegn med hinanden, paa den Maade, at  

 enhver saadan Bye, Lods-Ejer eller enkelt Mand skal af det omkring den Byes,  

 Lods-Ejers eller enkelte Mands Jorder, som udskiftes, fornødne Skjel-Hegn  

 tildeles, til Istandsættelse og bestandig Vedligeholdelse, den halve Deel,  

 for saavidt og i saa lang en Strækning, som dens eller hans Jorder umiddelbar  

 grændse til den udskiftede Byes eller Lods-Ejers Jorder, og det uden nogen  

 Forskjel hvad enten en saadan til den udskiftede Bye eller Jordlod grændsende  

 Bye eller Lods-Ejer tillige lader sin Ejendom udskifte, eller ikke; dog  

 saaledes, at Grundens forskjellige Beskaffenhed og Hegnets større eller  

 mindre Besværlighed ved denne Deling tillige kommer under billig Betragtning,  

 saaledes at enhver tildeles af den ham tilkommende halve Hegns Strækning  

 noget af den besværlige og noget af den lettere Grund.
Men hvad derimod  

 angaaer den videre Deling af det Hegn, der saaledes tilfalder en i Fælledskab  

 liggende Bye for sine tilstødende Grunde til en udskiftet Bye eller Jordlod  

 at opføre og vedligeholde, saavelsom og det Hegn, hvilket den udskiftede Bye,  

 Lods-Ejer eller Beboer hidtil har haft andensteds paa førstnævnte i  

 Fælledskab forblivende Byes Mark, men hvilket Hegn bemeldte udskiftede Bye,  

 Lods-Ejer eller Beboer nu ved Udskiftningen forlader, da bliver samme Deling  

 de Udskiftede, som derefter alene tage halvt Hegn for deres egne ved  

 Udskiftningen erholdte Jorder og intet videre, aldeles uvedkommende, og  

 bemeldte Hegn derimod at dele imellem den i Fællig værende Byes Lods-Ejere og  

 beboere indbyrdes paa den Maade, som disse ved Forening og eensstemmig  

 Vedtægt med hinanden maatte bestemme, eller, naar ingen saadan ved Amtmandens  

 og Landvæsens-Commissariernes Hjelp kan tilvejebringes, da i Forhold af  

 enhvers Hartkorn. (See Fr. 29 Oct. 1794. 13 §).
11.) Ligesom den i 10 § anordnede almindelige Regel om Hegnets lige Deling  

 imellem de Byer og Lods-Ejere, hvis Jorder umiddelbar grændse til hinanden,  

 egentlig angaaer ikkun det Slags Hegn, som foraarsages ved de Udskiftninger,  

 der herefter i Overeensstemmelse med denne Fr. foretages, for saavidt enten  

 Byernes Marke-skjel ved nye Ligning forrykkes, eller og nyt Hegn behøver at  

 opføres, hvor intet Hegn tilforn har været ; saa anseer Kongen og tjenligt i  

 efterskrevne 2de forskjellige Tilfælde: 1mo) At med Vedligeholdelsen af al  

 det gamle Hegn, som ved Jord-Udskiftninger, foretagne i Følge Fr. 13 Maj.  

 1776, ej er bleven forrykket eller forandret, og ligesaalidet ved de  

 Udskiftninger, som herefter i Overeensstemmelse med nærværende Fr. foretages,  

 vorder forrykket eller forandret, men tvertimod fremdeles staaende paa samme  

 Sted og Maade som tilforn fra gammel Tid, bliver, naar dette Hegn i saa Fald  

 ikke paa nogen Maade vedkommer deslige Udskiftninger til Fælledskabets  

 Ophævelse eller dem, som udskiftes, forholdt paa lige Maade, som hidtil, og  

 førend Fr. 13 Maj. 1776 udkom, skeet er, efter de Udkomster, Domme eller  

 lovlige Foreninger og Vedtægter, som derom paa ethvert Sted maatte haves.
Men  

 derimod vil Kongen med Velbehag ansee: 2do) At den Ligning og Inddeling af  

 Hegnet imellem Byer, Lods-Ejere og enkelte Beboere, som er skeet i forhold af  

 Hartkornet, paa Grund af Fr. 13 Maj. 1776, overalt hvor Udskiftninger efter  

 samme Frs Forskrift indtil Datum ere foretagne, kunde saavidt mueligt  

 bortfalde og for Fremtiden tilsidesættes; og at derimod alt Hegn af dette  

 Slags, paa det, at herefter kunde forebygges de mangfoldige Vanskeligheder og  

 ubillige Fornærmelser for en stor Deel Jordbrugere, som saadanne i Forhold af  

 Hartkornet skeete Hegns-Ligninger, naar de fremdeles skulde saaledes  

 vedblive, nødvendigen vilde medføre ved nye Udskiftninger efter nærværende  

 Fr. og i Collision med den heri anderledes fastsatte Ligningsmaade, nu bleve,  

 saavidt gjørligt, inddeelte og lignede til Istandsættelse og bestandig  

 Vedligeholdelse for Fremtiden paa selvsamme Maade, som i 10 § er anordnet.  

 Kongen vil derfor, til at fremme denne nyttige og til Eensformighed i det  

 Hele sigtende Sag (hvorom Amtmændene og Landvæsens-Commissarierne i ethvert  

 enkelt Tilfælde bør lade sig være angelegent at tilvejebringe tjenlige  

 Foreninger imellem de paagjeldende Lods-Ejere), være betænkt paa, at bevilge  

 af Sin Kasse passende Understøtninger og Opmuntringer, naar saadanne efter  

 Omstændighederne eragtes nødvendige dertil for en eller anden Lods-Ejer.  

 Dersom ellers nogen Lods-Ejer eller enkelt Mand ved Hegnets Deling efter  

 denne eller 10 § mister betydelige Steengjerder, som han hidtil har haft,  

 uden at tildeles derfor andensteds en ligesaa lang Strækning af ligesaa got  

 Steengjerde, da bør han, for hvis han saaledes mister, nyde, saavidt  

 Omstændighederne det tillade, billigt Vederlag hos den Lods-Ejer eller  

 Jordbruger, som samme Steengjerde ved Hegnets Inddeling tilfalder og kommer  

 til virkelig Nytte.
Dette Vederlag, saavelsom alle Tvistigheder om Hegnets  

 Deling, bestemmes og paakjendes af Amtmanden og Landvæsens-Commissarierne,  

 hvis Eragtning, naar den paaankes, kommer under Rentekammerets endelige  

 Bedømmelse paa den i 32 § fastsatte Maade. (See Fr. 29 Oct. 1794. 28 §).
12.) Den Strækning af Gjerder, som da udfordres til de udskiftede Lodders  

 Indhegning, skal vedkommende Lods-Ejere, som disse Gjerder efter paastødende  

 Grunde tilfalde, strax, eller inden en af Amtmanden og  

 Landvæsens-Commissarierne dertil efter Omstændighederne fastsat Tids Forløb,  

 opføre og siden bestandig vedligeholde.
Ligesaa skal og Lods-Ejerne i den  

 Bye, hvor enkelt og særskilt Udskiftning er foretaget, uden at hele Byen  

 tillige udskiftes, det snareste mueligt, og i det seneste inden 4 Aars Forløb  

 efter den første Udskiftning, ved Afgrøftning eller Hegn i Markeskjellet  

 ganske fraskille sig fra paagrændsende Byer, som i saadan Afgrøftning skal  

 tage halv Anpart, for saavidt deres Grund sammenstøder med førstnævnte Byes.  

 Og skal det være vedkommende Lods-Ejer, som behøver Hjelp ved Afgrøftningen,  

 uformeent, at bruge sit Godses Bønder til sligt Arbejde, efter rigtig Omgang  

 imellem hele, halve og fjerdedeel Gaarde; da de Bønder, som saaledes eengang  

 hjelpe andre, igjen af disse i lige Tilfælde kan vente samme Hjelp. (See Fr.  

 29 Oct. 1794. 15 §).
 13.) Hvad Indhegnings-Maaden i sig selv angaaer, da overlades til  

 vedkommende Lods-Ejere, selv at vælge det Hegn de finde tjenligt; dog bør,  

 naar Hegnet sættes af Grøfter, Volden opkastes lige i Skjellet, og skal  

 Grøfterne efter Grundens Beskaffenhed gjøres af den Brede og Dybde, som  

 Amtmanden og Landvæsens-Commissarierne bestemme; og vil Kongen derhos i  

 Særdeleshed med Velbehag ansee, at Steengjerder blive satte, hvor dertil  

 findes Lejlighed, og levende Gjerder plantede, hvor Grunden dertil er beqvem.  

 Og ligesom Kongen paa Sine egne forbeholdne Godser lader vedkommende Beboere  

 en billig Belønning udbetale for hver Favn Steengjerde og Jorddige, som af  

 dem opsættes og med levende Gjerder beplantes, til Underskovens Besparelse;  

 saa vil Han og med Naade og særdeles Velbehag ansee denne nyttige  

 Fremgangsmaades Efterfølgelse af dem blant Jordegods-Ejerne i Danmark, som  

 heraf vil tage Anledning til, iligemaade paa deres Godser at anføre og  

 opmuntre deres Bønder til saadanne Steengjerders og Jorddigers Opførelse og  

 Beplantning, dem selv og Efterkommere, saavelsom deres Bønder, ikke mindre  

 end det Almindelige, til Nytte og Fordeel. (See Fr. 29 Oct. 1794, 1, 2, 3 og  

 16 §).
 14.) Dersom de, hvilke det ved Udskiftninger tilkommer at tage Deel i  

 Aflukningen og Indhegningen, efterat de derom betimeligen ere blevne  

 advarede, vægre sig ved at besørge deres Andeel Hegn forsvarlig gjort og  

 holdt vedlige, da foranstalter Amtmanden, naar Klage derover til ham indløber  

 og ved Undersøgning befindes rigtig, at de Forsømmelige, uden foregaaende  

 Lovmaal og Dom, med Execution vorde belagte, indtil deres Andeel af Hegnet  

 forsvarlig opføres og istandsættes. (See Fr. 29 Oct. 1794. 17 § (* 9)).
16.) Ved Udskiftningen af de Overdreve, hvorpaa Skov findes, bør nøje  

 iagttages, at Skov-Ejeren, naar og for saavidt han tillige er berettiget til  

 Grund, af Overdrevet tildeles den ham med Rette tilkommende Anpart der, hvor  

 hans meste eller største Skov falder, og Græsnings-Besidderne deres Anpart,  

 saavidt mueligt, paa de Steder, hvor ingen Overskov findes, paa det at det i  

 alle Henseender meget skadelige Fælledskab imellem Skov-Ejere og  

 Grund-Besiddere kan, saameget som gjørligt, blive ophævet.
Men naar saadant  

 aldeles ikke eller dog ikke fuldkommen paa nysanførte Maade lader sig gjøre,  

 da vil Kongen med Velbehag ansee, at Skov~ og Grund-Ejerne søge i  

 Mindelighed, ved Mageskifte af Skov imod Grund eller anden Gotgjørelse, at  

 komme ud af dette for dem begge højstskadelige Fælledskab, i hvilken  

 Henseende de af Amtmændene og Landvæsens-Commissarierne saavelsom af  

 Rentekammeret, saameget mueligt, bør understøttes ved tjenlige  

 Foranstaltninger.
17.) Dersom nogen Lods-Ejer maatte af et fælleds Overdrev, som nu efter 15  

 eller 16 § bliver udskiftet, forhen have indtaget og indhegnet et eller andet  

 Stykke, og samme dog ikke udgjør den fulde Anpart af Overdrevet, som  

 Besidderen tilkommer, men han altsaa endnu for det Manglende har Deel i det  

 udskiftede Overdrev; da skal saadant forhen indtaget Stykke, betragtet blot  

 som Overdrevs-Jord, og ikke efter den Dyrkning, som siden derpaa maatte være  

 anvendt, naar hele Fanget til Deling anslaaes, afkortes udi den Deel Ejeren  

 tilkommer af Fanget, saafremt han ikke kan bevise, at saadan Afkortning  

 tilforn er skeet; siden ham ej billigen kan paalægges, samme imod sin Villje  

 at udlægge, med mindre Amtmanden og Landvæsens-Commissarierne finde  

 Beliggenheden saaledes, at de indtagne Stykker bør, hvor det er nødvendigt og  

 ingens Rettigheder derved forkrænkes, gaae med under Deling til sammes større  

 Beqvemmelighed, da i saa Fald deslige Indhegninger ligesaa lidet som Tofterne  

 ved Byerne kunne fra Udskiftningen være at undtage.
Men i dette Tilfælde skal  

 dog slige forhen indtagne Overdrevs-Stykker, førend de udlægges, lovlig  

 taxeres, efter den Godhed og Dyrkning de nu have, paa det at Besidderen kan  

 for samme erholde billig og forholdsmæssig Vederlag, uden at tabe Frugten af  

 hans paa et saadant Jordsmons Forbedring anvendte Flid og Bekostning.
I  

 øvrigt skal ved deslige Overdreves Deling og Indhegning iagttages, at ingen  

 almindelige Veje og Vandsteder, som ikke kunne undværes, blive, imod L.  

 3-13-13, aflukkede, med mindre andre beqvemme Veje igjen anlægges, og de  

 fornødne Vandsteder ved Gravning, hvori vedkommende Lods-Ejere skal være  

 hinanden behjelpelige, eller ved anden nye Indretning kunne tilvejebringes.  

 Men dersom i en eller anden Lod intet Vandsted skulde være at erholde, da bør  

 det fastsættes, hvor fælleds Vandsted skal haves.
Ikke heller maae, hvor i  

 saadanne fælleds Overdreve eller Heeder findes Tørvemoser, nogen betages den  

 Rettighed han haver til Tørveskjær og Sætte-Rum til Tørvene; men Delingen og  

 Indhegningen bør derefter indrettes saaledes, som det efter Stedets Lejlighed  

 best og beqvemmest uden nogens Fornærmelse skee kan; hvilket alt af Amtmanden  

 og Landvæsens-Commissarierne paa anordnet Maade og i fornødent Fald ved  

 Rentekammerets Kjendelse bliver at afgjøre.
18.) Det fornødne Hegn, som ved Overdrevenes Udskiftning bliver at opføre,  

 skal imellem vedkommende Lods-Ejere inddeles paa samme Maade, som Hegnet ved  

 Mark-Jorders Udskiftning, nemlig saaledes, at Bye imod Bye, enkelt Lods-Ejer  

 eller Mand imod Mand tage halvt Hegn med hverandre, for saavidt deres Grunde  

 sammenstøde; og til den Strækning halvt Hegn, der tilfalder flere endnu i  

 Overdrevet fælleds deeltagende Lods-Ejere eller Jordbrugere, bidrage disse  

 efter Høveders paaslag eller i det Forhold, efter hvilket Overdrevet er  

 udskiftet, saaledes som de derom indbyrdes kan forenes, eller i manglende  

 Fald ved Amtmandens og Landvæsens-Commissariernes Kjendelse.
Og maae de  

 samlede Jordegodsers Bønder, paa samme Maade, som i henseende til  

 Afgrøftningen ved Ager og Engs Udskiftning i 12 § er fastsat, bruges til at  

 hjelpe hinanden med udskiftede Overdrevs-Parters Indhegning; ligesom ogsaa  

 med de Lods-Ejere, der findes forsømmelige i at besørge deres Anpart Hegn  

 opført, forholdes paa lige Maade, som i 14 § er foreskrevet.
I øvrigt skal  

 alle de Tvistigheder, som om Overdrevenes Udskiftning, Hegnets Deling, m.v.  

 kunne forefalde, paa samme Maade som Sager om Ager og Engs Udskiftning,  

 afgjøres ved Eragtning af Amtmanden og Landvæsens~ Commissarierne, og, naar  

 denne paaankes, ved Rente-Kammerets Kjendelse.
 19.) Da Huusmænds-familierne ansees nyttige saavel for det almindelige,  

 som især for Gaardmændene; saa skal Amtmændene og Landvæsens-Commissarierne  

 ved Byernes Udskiftning søge at overlægge og afgjøre med Lods-Ejerne,  

 hvorledes dem en forholdsmæssig Græsning, imod hvad dem ved Udskiftningen  

 betages, efter enhver Byes særdeles Omstændigheder best og belejligst kan  

 være at tillægge (*10). Og som Degne og Skoleholdere paa de fleste Steder  

 hidtil have til nogen Græsning været berettigede; saa ansees det tjenligst,  

 at dem i sammes Sted ved Udskiftningen tildeles paa belejlige Steder hver et  

 lidet Stykke Jord, som tillige for dem indhegnes. (Nøjere bestemt ved Pl. 7  

 Oct. 1784 og 25 Nov. 1801 (* 11)).
20.) Som ellers Jordegods-Ejerne forhen er tilstaaet Ret til, ved Reebning  

 at giøre deres Bønder lige i Hartkorn, Jorder, Udgifter og Hoverie; saa skal  

 det, uagtet de Forandringer, som derved nødvendig, Tid efter anden, i de, i  

 Følge Fr. 12 Aug. 1773, for ethvert Gods forfattede og af Kongen approberede  

 Hoverie-Reglementer ville foraarsages, ogsaa derved fremdeles have sit  

 Forblivende; og maa det saaledes være en Jordegods-Ejer eller anden Hosbonde,  

 som Lods-Ejer i en Bye, tilladt, naar han enten ejer den hele Bye eller dog i  

 andet Fald har faaet sine Bønders Jorder paa eet eller flere samlede Steder  

 udmaalt, at lade enhver af sine Bønder der i Byen, efter Indretning til hele,  

 halve eller fjerdedeel Gaarde, tildele ligemeget eller i lige Forhold bestemt  

 Jord, efter Ligning af det ham i Byens Marker og Overdreve (endog derunder  

 indbegrebne de i L. 5-10-13 ommeldte Jorder af Ornum, Stuf eller Særkjøb, for  

 saavidt han deraf ejer) tilhørende Hartkorn og Høveders lovlige Paaslag,  

 hvorefter Hartkornet, Landgilden og Hoveriet igjen paa Bønderne bliver at  

 inddele.
Dog skal enhver saadan Reebning og Ligning altid, saasnart den er  

 iværksat, omstændeligen til Rentekammeret indberettes, paa det at derefter i  

 Godsets Hoverie-Reglement den fornødne Forandring kan foretages.
I øvrigt  

 bliver det enhver Jordegods-Ejer tillige uformeent, dersom han ved saadan  

 Reebning befinder en Byes Hartkorn og Jord, at være større og vidtløftigere,  

 end til sammes nærværende Antal af Gaardmænds Underholdning og Drift virkelig  

 udfordres, da at opbygge og indrette een eller flere nye Bøndergaarde med  

 lige Tillæg og Hartkorn, som enhver af de øvrige paa sammes Ejendom, uden at  

 L. 5-10-15 deri bør være ham til Hinder, naar ikkun de øvrige Beboere i Byen  

 nyde med Afslag i deres Hartkorn en dertil svarende Afgang i deres Skatter,  

 Landgilde, med videre, samt forresten enhver iblant dem beholder saa megen  

 Jord tilbage, som ved forsvarlig Drift og Dyrkning tilstrækkelig kan ernære  

 en Gaardmands Familie. (See Fr. 8 Jun. 1787. I § Litr. a (* 12)).
21.) Til Opmuntring og Hjelp for dem, som vil have deres Jorder udskiftede  

 af Fælledskab, men finde Hindring derved, at Byerne ere saa store og Markerne  

 saa vidtløftige og langt fraliggende, at det ikke lader sig gjøre, uden at  

 een eller flere Gaarde maae udflyttes, har Kongen bestemt et vist Fond, som  

 Han aarlig af Sin Kasse vil lade udbetale til Hjelp til slige Udflytninger,  

 saaledes: at naar Rente-Kammeret, efter indhentede Efterretninger fra  

 Amtmanden og Landvæsens-Commissarierne, befinder, at Fælledskabet i en Bye  

 ikke beqvemmelig og til fuldkommen Fordeel for dens samtlige Beboere kan  

 ophæves, uden at udflytte een eller flere Gaarde; da skal for saa mange  

 Gaarde, som til en beqvem Deling nødvendig bør udflyttes, tilstaaes  

 Vedkommende, det være Kongens egne Bønder, Selvejere, Jordegods-Ejeres, eller  

 andre Jorddrotters Bønder, og hvad enten den hele Bye tilhører een eller  

 flere Lods-Ejere, for enhver Gaard, der saaledes udflyttes, en Bygnings-Hjelp  

 af 50 til 100 Rdlr, naar de have flyttet Gaarden ud fra Byen hen til sammes  

 Udmarker, saaledes: at Gaarden derved ikke alene selv har faaet sine  

 tilliggende Jorder samlede omkring sig, men at Udflytningen endog tillige  

 gjør Fælledskabets Ophævelse lettere for de øvrige Beboere, som blive tilbage  

 i Byen.
Og naar saadant er efterkommet, eller og vederhæftig Caution for, at  

 der inden en vis bestemt Tid skal skee, til Rentekammeret indsendt, da skal  

 Bygnings-Hjelpen, saavidt forbemeldte Summa i samme aar kan tilstrække, blive  

 Vedkommende til Betaling paa nærmeste Amtstue anviist.
Men derimod bør  

 Amtsforvalteren ved ethvert Aars Udgang tilstilles, til Fremlæggelse ved hans  

 Regnskab, en af vedkommende Sognepræst underskreven Forsikkring om, at de  

 Gaarde, som saaledes med Hjelp af Kongens Kasse deels allerede i forbigangne  

 Aaringer ere udflyttede, deels herefter udflyttes, virkelig findes i  

 forsvarlig Stand vedligeholdte paa de Steder, hvor de ved Udflytningen første  

 Gang ere opbygte.
Skulde ellers nogen Lods-Ejer i en Bye, hvor Udflytning  

 behøves, ville udflytte een eller flere Gaarde paa Overdreve, i Steden for  

 paa Byens Udmark, da skal Vedkommende for saadan Udflytning efter  

 Omstændighederne blive tilstaaet en endnu større Bygnings-Hjelp.  

 (Bygnings-Hjelpen er ophævet v.
Pl. 20 Aug. 1801).
22.) De, som hvert Aar først anholde om Bygnings-Hjelpen, hvis Forlangende  

 findes grundet og overeensstemmende med Kongens Hensigt, og som først bevise  

 for Rentekammeret at have virkelig udflyttet og opbygt deres Gaarde, eller og  

 indsende vederhæftig Caution for, at det inden en vis kort Tids Forløb skal  

 skee, nyde efter Ordenen Bygnings-Hjelpen, saavidt fornævnte Fond kan  

 tilstrække; dog saaledes, at den, som først beviser sin Gaards fuldførte  

 Udflytning, altid nyder Fortrinet for dem, som endnu ikke ere færdige med  

 Udflytningen, endskjønt disse endog tidligere end hine maatte have ansøgt  

 Bygnings-Hjelpen.
Og dersom noget af Fondet bliver ved Aarets Udgang  

 tilovers, da kommer Beholdningen i næste Aar andre til Hjelp, som først melde  

 sig med Beviis, at Udflytningen er skeet.
Ligeledes dersom i eet Aar skulde  

 med saadant Beviis melde sig saa mange, at det dertil bestemte Fond ikke kan  

 tilstrække, da nyde de, som desformedelst i samme Aar ingen Hjelp have kunnet  

 erholde, i det næste Aar først Bygnings-Hjelp af den hertil bestemte Summa.  

 (See pl. 20 Aug. 1801).
23.) Vedkommende Lods-Ejere, som vil udflytte en Bondegaard af en Bye,  

 maae til det derved forefaldende Arbejde bruge deres Godses Bønder, efter  

 rigtig Omgang imellem hele, halve og fjerdeel Gaarde, saaledes som i  

 Henseende til Afgrøftning i 12 § er fastsat; siden det er billigt, at de  

 Bønder, som heri et Aar kommes til hjelp, igjen en anden Gang gaae de andre  

 med Arbejde tilhaande.
Og i de Byer, hvor der findes Selvejere, skal disse  

 ligesaavel som Fæste-Bønderne være pligtige at hjelpe en fra samme Bye  

 udflyttende Selvejer eller Fæste-Bonde.
Til den Ende bør, i Mangel af  

 mindelig Forening desangaaende imellem alle i Byen tilbageblivende Beboere og  

 den eller dem, som udflytte, Amtmanden og Landvæsens-Commissarierne bestemme,  

 hvad Kjørsel og Arbejde enhver af hine tilbageblivende Beboere skal tilstaae  

 dem, som udflytte, alt i Forhold med enhver Gaards Størrelse. (Nøjere best.  

 v.
Fr. 8 Jun. 1787. 2 §, Pl.29 Jan. og 8 Oct. 1795 (* 13)).
24.) Da saavel Agerlandet, som Engbunden, paa adskillige Steder tilføjes  

 betydelig Skade af det fra tilgroede Aaer og fra endeel store Moser sig  

 derpaa udbredende Vand, foruden det Tab, endeel Vand-Møller i deres Næring og  

 Værdie derved lide, da Vandet for dem daglig aftager, i Steden for at  

 Lods-Ejernes Enighed i at lade, enhver for sin Andeel, bemeldte Aaer til  

 rette Tider oprense, Moserne udgrave og det skadelige Vand derfra faae sit  

 frie Afløb, vilde i mange Tilfælde medføre stor Nytte, og kjendelig formere  

 baade Høe-Bjergningen og Græsningen; saa forventer Kongen, at Lods-Ejerne i  

 saadanne Tilfælde sig til fælleds Nytte og Fordeel paa tjenligste Maade vil  

 forene.
Men dersom Vedkommende ikke i Mindelighed kan blive enige om de  

 hertil fornødne Foranstaltninger, da maa det være den eller de iblant dem,  

 som attraaer denne nyttige Sags Iværksættelse, tilladt, at henvende sig  

 desangaaende med forestilling til Rentekammeret, som, efter Amtmandens og  

 Landvæsens-Commissariernes foregaaende Undersøgning og derover indhentede  

 Betænkning, bør forskaffe saadanne Lods-Ejere al fornøden Hjelp til  

 Foranstaltningens Iværksættelse paa tjenligste Maade for samtlige deri  

 Deeltagende. (See Fr. 25 Jun. 1790).
25.) Som det saaledes i Almindelighed er foreskrevet, hvorledes, i hvad  

 Orden, og paa hvad Maade Udskiftninger af Fælledskab og andre dermed  

 forbundne Landvæsens-Forbedringer bør foretages og iværksættes; saa er det  

 dog ikke derved vedkommende Lods-Ejere formeent, naar de det for got og  

 tjenligt eragte, om en eller anden post ved Fælledskabets Ophævelse, at  

 forenes paa anden Maade, end ved denne Fr. er fastsat; naar kuns ved slige  

 Foreninger andres Ret ikke forkrænkes, en ordentlig og fordeelagtig  

 Delings-Plan ikke hindres, og Vedkommende tillige besidde de udskiftede  

 Jorder med fuld Ejendoms-Ret; da de i andet Fald til at indgaae nogen  

 Udskiftningen vedkommende Forening, uden for denne Frs Forskrift, skal være  

 aldeles uberettigede.
Hvor altsaa i en Bye befindes Præst, Degn eller nogen  

 anden Beneficiarius, der skal Fr. nøje i eet og alt tjene til Regel.  

 Udskiftningen maa følgelig for dem ingenlunde skee efter andre Regler  

 (undtagen for, saavidt i Henseende til Overdreve og Heeder er foreskrevet),  

 men efter Brug, og det paa ingen anden Maade, end ved speciel Opmaaling af en  

 beskikket Landmaaler, ved lovlig og til Tinge beediget Taxation og ved  

 Udskiftning af en beskikket Land-Inspecteur.
I de Byer derimod, hvor ikke  

 findes nogen Beneficiarius, men som bestaae enten af samlede Jordegodsers  

 Bønder alene, saadant Gods tilfælleds med Selvejer-Bønder, som eje selv  

 herligheden til deres Gaarde, eller slige Selvejer-Bønder alene, der maae  

 Jordegods-Ejerne paa deres Fæste-Bønders Vegne, og Selvejer-Bønderne paa egne  

 Vegne, være berettigede, at slutte skriftlige Foreninger om  

 Udskiftningsmaaden; om hvad Sted i Marken enhver skal have sin Lod; om  

 Taxation imellem dem selv, og om Opmaaling og Udskiftning ligeledes imellem  

 dem selv, eller ved hvem de dertil ved fælleds Valg vil antage.
Dog bliver  

 saadan Forening, hvor Selvejer-Bønder deriblant befindes, ikke af mindste  

 Kraft eller Forbindtlighed, med mindre samme, førend Udskiftning derefter  

 foretages, ved et lovskikket Tingsvidne inden Tinge er bekræftet og af  

 Selvejer-Bønderne vedgaaet.
Men naar saadan Bekræftelse forud derpaa er  

 erhvervet, skal denne Selvejer-Bøndernes Forening siden, ligesom de  

 Foreninger, hvilke Jordegods-Ejerne paa deres Fæste-Bønders Vegne i disse  

 Tilfælde slutte, være og blive usvækkelige.
Dog maa ingen Udskiftning efter  

 saadan Forening skee, uden efter Markeskjellets foregaaende Bestemmelse og  

 saaledes, at det, som om Huusmænd, Degne og Skoleholdere i 19 § er befalet,  

 tillige iagttages.
Langt mindre maa indgaaes nogen Forening om at forblive i  

 Fælledskab eller paa anden Maade at tilintetgjøre eller svække Opnaaelsen af  

 Kongens ved denne Fr. hafte Hensigt; men alle slige Foreninger, om endog  

 nogen saadan allerede forhen maatte være indgaaet, bør i sig selv være  

 aldeles ugyldige og uden mindste Forbindtlighed i nogen Maade.
Ej heller maa  

 noget Mageskifte om Jorders Udlæggelse fra og Bønder-Jorders Indtagelse til  

 Hovedgaards-Taxter foretages, uden med Rentekammerets Forevidende og  

 Tilladelse, efter foregaaende Opmaaling, lovlig Taxation og  

 Udskiftnings-Forretning af den i Stiftet beskikkede Land-Inspecteur. (See  

 Fr.15 Jun. 1792. 12 § (* 14)).
26.) Ligesaalidet skal, i Henseende til det Jordegods, der som  

 Embeds-Indkomst og i andre Maader er gejstlige eller verdslige Embedsmænd  

 tillagt, eller og enten tilhører Kirker, Skoler, Hospitaler eller andre slige  

 offentlige Stiftelser, eller under Grev- og Friherskabernes eller Stamhuses  

 Opretning ere indtagne, gjøres nogen Hindring i Fælledskabets Ophævelse  

 formedelst de i Loven, Gavebreve, Fundatser og Erections-Patenter eller andre  

 Breve indeholdte Bestemmelser og Clausuler, hvorved Mageskifte og Forandring  

 med saadant Gods og Jorder kunde være forbuden; men saadant Gods skal, naar  

 Vedkommende det attraae, paa lige Maade udskiftes, som alt andet Jordegods;  

 dog at i Henseende til Præster, Degne og andre Beneficiarii iagttages den i  

 25 § for dem fastsatte Bestemmelse, saa og at Udskiftningen af saadant  

 beneficeret Gods vorder af Stiftamtmanden og Biskoppen, som samme Godses  

 Forsvar, approberet.
I Henseende til de Bekostninger, som ved saadanne  

 Lejligheder paa det beneficerede Godses forbedring vorde anvendte, saasom  

 enten ved Fælledskabets Ophævelse og derved forefaldende Digers, Gjerders og  

 Grøfters Sætning, eller og ved Aaers Oprensning, Mosers Udgravning og Vandets  

 Afledning, med videre, anordnes: Imo) At, naar en Præst for hans Præstegaards  

 Grund, en Degn for hans Degneboeligs Grund, eller nogen anden Beneficiarius,  

 som med Præster og Degne er i lige Forfatning, seer sig forbunden til at  

 gjøre, i Anledning af en eller anden Indretning til Landvæsenets Forbedring,  

 nogen saa betydelig Bekostning, som han ønsker efter Omstændighederne at  

 erholde gotgjort af sin Eftermand i Embedet; da skal han, saasnart Arbejdet  

 er fuldført, forfatte sin Beregning over Bekostningen og lade Beregningen  

 saavelsom Arbejdet besigte og paaskjønne af kyndige og uvillige Mænd, især  

 saadanne, som selv have haft Deel i Indretningen, og altsaa best vide, hvad  

 Beneficiarii Andeel kan have kostet.
Naar da Beregningen af dem er fundet  

 billig og bekræftet, skal den forevises Amtmanden, Provsten og  

 Landvæsens-Commissarierne, som gjennemgaae og efter Omstændighederne moderere  

 samt derpaa approbere den; hvorefter den, naar den saaledes er approberet,  

 skal ansees som et lovgyldigt Document, imod hvilket ingen Udflugt eller  

 Modsigelse siden maa antages eller gjelde.
Dersom den Beneficiarius, der  

 saaledes har iagttaget denne lovlige Forsigtighed, da inden 3de fulde Aars  

 Forløb, fra den Tid at regne, da Arbejdet er fuldført, forlader Embedet, hvad  

 enten det skeer ved Forflyttelse eller ved Dødsfald, skal Eftermanden  

 erstatte ham eller hans Arvinger den approberede Beregnings fulde Summa.
Men  

 naar disse 3 Aar ere forløbne, da bør siden for hvert Aar af de næstfølgende  

 20 Aar afkortes en tyvende Deel af Beregningens Summa, saaledes, at den  

 Beneficiarius, der, efterat de forommeldte 3de første Aar ere forløbne,  

 forbliver endnu 20 Aar i Embedet, aldeles ikke nyder nogen Erstatning af  

 Eftermanden; Forbliver han derimod ikkun i 15 Aar, da nyder han en fjerde  

 Deel; men dersom han ikkun forbliver i 10 Aar i Embedet, da nyder han den  

 halve Deel af Beregningens Summa, og saa fremdeles.
Dog er herhos at agte, at  

 Naadens-Aaret, naar en præst fratræder og en anden tiltræder Embedet, aldeles  

 ikke kommer under denne Beregning. 2do) For saavidt derimod angaaer Annex-,  

 Mensal- og andre beneficerede Gaarde, der ikke, saaledes som de under 1ste  

 Punkt ommeldte Præstegaarde, Degneboeliger og andre beneficerede Embedsmænds  

 Boepæle, bruges og beboes af Beneficiariis selv, da, naar vedkommende  

 Beneficiarius selv bestrider den paa saadanne Gaardes Forbedring paa lige  

 Maade, som foran meldt, medgaaende Bekostning, og denne, efter en derover  

 forfattet og undersøgt Beregning, er bleven af Amtmanden, Provsten og  

 Landvæsens-Commissarierne gjennemgaaet og approberet, skal, efterat de 3de  

 første Aar fra den Tid af, da Arbejdet er fuldført, ere udløbne, Renten, 4  

 p.C. af den saaledes approberede Bekostnings-Summa, tillægges den Landgilde,  

 som svares af Gaarden til Beneficiario, og saaledes for den følgende Tid  

 bestandig udredes af Gaardens Fæster eller Beboer, der høster Nytten af  

 sammes Forbedring.
Døer eller forflyttes Beneficiarius inden bemeldte 3de  

 Aars Forløb, da erstattes ham eller hans Arvinger den fulde approberede  

 Bekostnings-Summa af Eftermanden i Embedet.
Men naar disse 3 første Aar ere  

 udløbne, da bør siden for ethvert af de næstpaafølgende 40 Aar afkortes en  

 fyrgetyvende Deel af Bekostningens Beløb, og Efterkommeren i Embedet følgelig  

 erstatte sin Formand eller hans Arvinger saa mange fyrgetyvende Dele af  

 Bekostningen, som der ved hiins Tiltrædelse til Embedet ere Aar tilbage af  

 bemeldte 40; nemlig dersom ikkun 10 Aar af disse ere forløbne, da 3/4 eller  

 30/40 Deel; dersom 20 Aar ere tilbagelagte, da 20/40 Deel eller 1/2 Deel; men  

 dersom 30 Aar ere udløbne, ikkun 10/40 eller 1/4 Deel af Bekostningen; og  

 dersom de fulde 40 Aar ere tilendeløbne, da aldeles intet. (See Fr. 15 Iun.  

 1792. 2 §). Men hvis derimod Fæsteren eller Beboeren af en saadan beneficeret  

 Gaard selv bestrider Bekostningen af forommeldte dens Forbedring, med videre,  

 da bør ham meddeles Arvefæste paa Gaarden, imod en billig Indfæstning, som af  

 Amtmanden og Landvæsens-Commissarierne bestemmes og af enhver tiltrædende nye  

 Beboer bliver at erlægge, hvormed Beneficiarius, siden Forbedringen er skeet  

 uden Bekostning for ham, da ganske bør lade sig nøje. (Nærm.best. og  

 forandret v.
Pl. 7 Ian. 1806. (* 15)).
27.) Om Betalingen for Opmaalingerne, samt Karter og Beregninger derover,  

 som udvise Størrelsen af enhver Mands i Fællig liggende Grund af Ager, Eng,  

 Skov, med videre, overlades det til Vedkommende selv, at forene sig med de  

 beskikkede Land-Inspecteurer og Landmaalere.
Dog maa saadan Betaling ej  

 overstige, for hver 14000 Kvadrat-Alen af Overdreve, Søer og Moser, 4 Skill.,  

 af Ager og Eng paa jevnt Land 8 Skill., og for vanskelig Beliggenhed af Ager  

 og Eng imellem Skove og Busker 12 Skill.
Ved Uddeling til Fælledskabets  

 Ophævelse nyder den, som har forrettet Opmaalingen og dertil forlanges, for  

 hver 14000 Kvadrat-Alen af 1ste Slags 2 Skill., naar han alene deler samme  

 imellem Byer, eller der udfinder Hoved-Skjellene; men for at uddele  

 Overdreves, Skovs- og Heede-Parter imellem enkelte Mænd efter Hartkorn eller  

 Høveders Græsning, betales ham for hver 14000 Kvadr.
Alen 6 Skill.; ligeledes  

 nyder han for Ager og Engs Udskiftning 6 Skill. pr. 14000 Kvadr.
Alen, hvor  

 han deler efter sin egen Opmaaling, Kart og Beregning.
Men dersom en anden  

 Land-Inspecteur eller Landmaaler end den, der har opmaalt Jorderne, forlanges  

 til at forrette Delingen, da betales ham for Overdreves, Skovs og Heedes  

 Udskiftning imellem Byer, eller for Hoved-Skjellene at sætte, 4 Skill. pr.  

 14000 Qvadr.
Alen, og for sammes Uddeling imellem enkelte Lods-Ejere,  

 saavelsom og for Udskiftning af Ager og Eng, 8 Skill. for hver 14000 Qvadr.  

 Alen. (See Pl. 7 Jul. 1810). Land-Inspecteurerne og Landmaalerne skal  

 desuden, naar de til nogen Forretning forlanges, af vedkommende Lods-Ejere  

 forskaffes frie Befordring frem og tilbage, eller, om ingen af Lods-Ejerne  

 vil give dem samme in Natura, da Betaling derfor efter Vognmands-Taxten.  

 Ligeledes skal dem, naar de af Lods-Ejerne uden for deres egentlige  

 Forretning foraarsages forgjeves Møder, gives 2 Rdlr daglig i Diætpenge samt  

 frie Befordring.
28.) For saameget mere at befordre Fælledskabets Ophævelse, og paa det at  

 Vedkommende, som attraae deres Jorders Udskiftning, ikke skal lide alt for  

 megen Ophold, naar ingen Land-Inspecteur eller Landmaaler fandtes i  

 Provindsen eller Stiftet, vil Kongen med vis Gage af Sin Kasse bestandig,  

 saalænge det behøves, lønne til Vedkommendes Tjeneste 8 Land-Inspecteurer,  

 hvoraf 2 skal opholde sig i Sjelland, een i Fyen, een i Lolland, for tillige  

 at bruges paa Falster og Møen, og een i hvert af Jyllands 4 Stifter; hvilke  

 Land-Inspecteurer skal være forbundne at gaae Vedkommende, der forlange deres  

 Tjeneste, tilhaande ved Opmaalingerne, sammes Bedømmelse, Jordernes Taxation  

 og Deling, m.v.
Og skal disse Land-Inspecteurer for deres Forretninger nyde  

 den i 27 § i ethvert Tilfælde fastsatte Betaling.
29.) Dersom nogen Landmaaler eller Land-Inspecteur, hvad enten han af  

 Kongens Kasse nyder Gage eller ikke, begaaer nogen Forseelse eller Misregning  

 ved Opmaalingen, Uddelingen eller sin Regning for Arbejdet, da bør han,  

 foruden vilkaarlig Mulkt, efter Rentekammerets Resolution, erstatte de deraf  

 for vedkommende Lods-Ejere flydende Bekostninger paa at lade af andre  

 Land-Inspecteurer den skeete Opmaaling og Inddeling undersøge og bedømme, med  

 videre.
Og maa ingen Land-Inspecteur eller Landmaaler, som nogen Deling  

 forretter, forlade samme, eller give Lods-Ejerne Frihed at begynde nogen  

 Fragrøftning, førend de samtlige have givet deres skriftlige Tilstaaelse, at  

 de med Delingen, saaledes som den paa Marken er afsat, ere fornøjede.
Men  

 dersom denne Tilstaaelse nægtes ham, da haver han saadant strax til Amtmanden  

 at berette, som tilligemed Landvæsens-Commissarierne føjer anstalt til et  

 Aasteds-Møde i Land-Inspecteurens og Lods-Ejernes Overværelse, for at søge  

 disse sidste i Mindelighed forenede, i hvis Mangel Amtmanden og  

 Landvæsens-Commissarierne derom afgive deres Eragtning, til Rentekammerets  

 nærmere Bedømmelse, dersom Eragtningen paaankes (* 16). Finder Rentekammeret  

 da fornødent, førend endelig Paakjendelse, at lade Sagen nøjere af en  

 Landmaaler eller Land-Inspecteur undersøge ved nye Opmaaling, Taxation eller  

 paa anden Maade, da skal saadant skee paa den eller de Klagendes Bekostning,  

 naar Klagen befindes ugrundet, men i andet Fald paa samtlige Lods-Ejeres  

 Bekostning, naar Fejlen er ej hos Landmaaleren eller Land-Inspecteuren; da  

 disse ellers, som ovenmeldt, bør erstatte Bekostningen.
Og paa det at  

 Land-Inspecteurerne eller Landmaalerne ikke skal paatage sig alt for meget  

 Arbejde og lade det af andre, tildeels uautoriserede personer, i deres Navn  

 forrette, hvorved betydelige Fejl og Uefterretteligheder i det hele let kunde  

 indløbe; saa maa det ikke være nogen Land-Inspecteur eller Landmaaler  

 tilladt, at holde til Hjelp ved sine Forretninger mere, end een Assistent,  

 som vel maa gaae ham tilhaande ved Arbejdet, men ingenlunde selv under  

 Land-Inspecteurens eller Landmaalerens Navn forrette nogen Opmaaling og langt  

 mindre Udskiftning.
Men enhver Land-Inspecteur eller Landmaaler skal være  

 pligtig, selv at forrette det ham anbefalede eller overdragne Arbejde; da han  

 i andet fald, og naar han herimod forseer sig, maa vente, enten af  

 Rentekammeret med Mulkt, eller efter Omstændighederne af Kongen Selv, paa  

 Rentekammerets Forestilling, med hans Bestallings Fortabelse at vorde anseet.  

 Paa det Lods-Ejerne i en Bye, som udskiftes, ej heller skal lide noget Tab  

 ved at betale mislige Opmaalinger og Uddelinger, da skal, naar Opmaalingen og  

 Udskiftningen skeer af een og samme Person, Betalingen ikke erlægges, førend  

 Udskiftningen er tilendebragt; med mindre vedkommende Lods-Ejere selv lade  

 Udskiftningen ganske beroe eller deri gjøre ubillig Forhaling, i hvilket Fald  

 Rente-Kammeret paakjender, om og hvorvidt Betalingen bør erlægges; og skal da  

 af Opmaalings-Bekostningerne det halve efter 33 § leveres i Amtmandens  

 Forvaring, for at betales Land-Inspecteuren eller Landmaaleren ved det  

 reentegnede Kartes aflevering.
Hvor derimod Opmaalingen forrettes af een og  

 Delingen af en anden, der indeholdes Betalingen, indtil den, som til Delingen  

 antages, bevidner Opmaalingens Rigtighed (undtagen hvor, saaledes som foran  

 meldt, Udskiftningen beroer eller udsættes), da det halve betales ham, og det  

 øvrige halve til Amtmanden i nysanførte Hensigt afgives.
Men da saaledes paa  

 den ene Side er sørget for, at vedkommende Lods-Ejere ikke til  

 Land-Inspecteurer eller Landmaalere skal foraarsages forgjeves Bekostninger;  

 saa Lods-Ejerne derimod ogsaa paa den anden Side at betale  

 Land-Inspecteurerne og Landmaalerne hvad dem tilkommer; og naar een eller  

 flere Loods-Ejere maatte betale og foreskyde de saavel herpaa som ellers paa  

 Udskiftningen medgaaende Bekostninger, paa de øvriges Vegne, som deri ere  

 vigtige at tage Deel; da maae og skal disse Bekostninger, efterat  

 Vedkommendes, derover forfattede Regninger i Forvejen ved Rentekammeret ere  

 blevne reviderede og rigtig befundne, hos de Lods-Ejere, som uretteligen  

 vægre sig for deraf at betale deres Anpart, uden foregaaende Lovmaal og Dom  

 inddrives ved Execution, efter Amtmandens Foranstaltning, og siden dem, som  

 have gjort Forskuddet, eller i andet Fald dem, som samme for deres  

 Forretninger tilkommer, uafkortet erstattes (* 17).
30.) Ved alle Møder, der saavel i dette som i andre Tilfælde i  

 Landvæsens-Sager foretages, skal samtlige Lods-Ejere være pligtige, paa  

 Amtmandens Forlangende, efter 3 eller 4 Dages Tilsigelse i Forvejen, at  

 indfinde sig paa Aastedet. (Cfr.
Pl. 3 Febr. 1792). Og til at forekomme, at  

 ikke Aasteds-Forretningerne skulle standse og Amtmanden,  

 Landvæsens-Commissarierne, Land-Inspecteurerne, Landmaalerne og andre  

 Vedkommende derved foraarsages frugtesløse Rejser, naar een eller nogle af  

 Lods-Ejerne, af Modtvillighed eller uden uomgjængelig Nødvendighed, uagtet  

 saadan Tilsigelse udebliver, og ikke heller ved, nogen anden med fornøden  

 Fuldmagt forsynet person paa sine Vegne lader møde; saa skal, naar der haves  

 enten vidnesfast Beviis om den saaledes Udeblevnes rigtige Tilsigelse eller  

 hans egen skriftlige Tilstaaelse derfor, Forretningen, uagtet saadan  

 Udeblivelse, gaae for sig, og, hvad der da bliver foretaget, uden Hensigt til  

 de Erindringer, som den Udeblevne siden derimod maatte gjøre, alligevel være  

 gjeldende; da enhver i saa Fald maa tilskrive sig selv det Tab, hin  

 formedelst sin egen Modtvillighed eller Forsømmelse kan komme til at lide.
 31.) Da Kongen, for deels at bortrydde alle muelige Hindringer og  

 Standsninger ved Fælledskabets Ophævelse og deels at forskaane Vedkommende  

 for unødvendige og for dem selv og andre skadelige Bekostninger, vil, at i  

 alle af denne Fr. hidrørende Sager (hvilke desuden bedre paa den heri  

 foreskrevne Maade, end ved Rettergang kan afgjøres) og i alle heri ommeldte  

 Tilfælde, det i 4 § alene undtagen, ingen af parterne sig til Rettergang med  

 hinanden maa henskyde; saa forbydes og til den Ende paa det alvorligste  

 samtlige Rettens Betjente i Danmark, at de ikke i andre Tilfælde, end de i 7  

 og 25 § anførte, nemlig angaaende Taxations-Forretningerne og de Foreninger,  

 som imellem eller med Selvejer-Bønder indgaaes, samt ellers, hvor en  

 uomgjængelig Nødvendighed det udkræver, maa om nogen af disse Sager ved  

 Retterne tilstede Tingsvidners førelse eller derom til Rettergangs-Trætte  

 udstede eller antage nogen Stevning, med mindre i Retten fremlægges  

 Amtmandens eller Rentekammerets skriftlige tilladelse til at en eller anden  

 post ved Tingsvidnes Førelse eller paa anden Maade ved Retten maa behandles.
32.) Derimod skal alle disse Sager ved Eragtninger af Amtmændene og  

 Landvæsens-Commissarierne og tilsidst ved Rente-Kammerets Kjendelse afgjøres;  

 til hvilken Ende alle Vedkommende sig med deres Klager og Besværinger,  

 saavelsom hvad andet de i slige Sager have at forlange, for det første til  

 Stedets Amtmand have at henvende, som da skriftlig forelægger de andre  

 Lods-Ejere at møde paa en bestemt Dag og Tid paa Aastedet, da Amtmanden med  

 Landvæsens-Commissarierne i vedkommende Land-Inspecteurs og Landmaalers  

 Overværelse undersøger og overvejer den omhandlede Sag, og søger at faae  

 Parterne i Mindeligehed forenede, hvad enten Sagen angaaer en forlangt  

 Udskiftning eller en allerede iværksat og paaanket Deling, Vejes Anlæg, Hegns  

 Tagelse, Aaers og Mosers Udgravning, med alle andre Landvæsenet efter denne  

 Fr. vedkommende Tilfælde.
Og dersom det da ikke er mueligt at forene  

 Lods-Ejerne, har Amtmanden med Landvæsens-Commissarierne inden 14 Dage,  

 efterat Sagen først i fornødent Fald af en Land-Inspecteur eller Landmaaler  

 ved Eftermaaling og paa anden Maade er undersøgt, og hans Forretning derom  

 erholden, at afgive deres Eragtning i Sagen, som derefter skriftlig, dog paa  

 ustemplet Papiir og uden Betaling, under Amtmandens og  

 Landvæsens-Commissariernes Haand udstedt, vidnesfast bekjendtgjøres  

 Vedkommende, der bør holde sig samme efterrettelig, under Mulkt af 2 Rdlr  

 daglig til Sognets Fattige, med mindre de ved deres Paategning eller anden  

 skriftlig Paaanke, som inden 14 Dage bør tilstilles Amtmanden, erklære at  

 henskyde sig under Rentekammerets Paakjendelse, hvorhen Amtmanden da strax  

 indsender Eragtningen med alle tilhørende Documenter, saavel-som Kartet.
Og  

 skal det siden ved saadan Kammerets endelige Kjendelse ganske have sit  

 Forblivende, med mindre Rentekammeret finder Sagen af saadan Beskaffenhed, at  

 den var Kongen Selv til Resolution at forestille.
Dersom det da befindes, at  

 den af Amtmanden og Landvæsens-Commissarierne afsagte Eragtning er bleven  

 paaanket af Trættekjerhed eller utilladelig Egennytte, for at hindre  

 Fælledsskabets Ophævelse eller anden nyttig Forbedring, da maae Vedkommende  

 vente efter Stand og Vilkaar at vorde anseet, for deres Overhørighed, med den  

 Mulkt, Kongen finder for got, paa Rentekammerets Forestilling, at fastsætte;  

 ligesom de og skal være pligtige, Kjendelsen behørig at efterleve, under en  

 passende daglig Mulkt, naar samme ej til den Tid, som dem forelægges, bliver  

 efterkommet.
Derimod vil Kongen paa den anden Side med Velbehag ansee den  

 flid og villighed, som af Undersaatterne til Fælledskabets Ophævelse og andre  

 nyttige Landvæsens-Forbedringer udvises; til hvilken Ende Stift- og  

 Amtmændene ved hvert Aars Udgang have til Rentekammeret at indberette (efter  

 de Forklaringer, som vedkommende Jordegods-Ejere og andre Jorddrotter derom  

 skal indsende, og i Overeensstemmelse med det Schema, som Rentekammeret lader  

 dem tilstille) de i det forløbne Aar i den Henseende foretagne forbedringer,  

 paa det at samme fra Rentekammeret kan vorde Kongen foredragne, for deraf  

 enhvers Iver for Kongens Hensigters Befordring at erfare (* 18).
33.) Da til Efterretning i Fremtiden og til Sikkerhed og Oplysning for  

 Vedkommende i forefaldende Tilfælde, ved Tvistigheder eller Uvished om  

 enhvers Lod og Grændser, er nødvendigt, at over alle Udskiftninger, som  

 herefter foretages, haves ordentlige Karter og skriftlige forretninger, og at  

 saavel Rentekammeret, som og største Lods-Ejer, bliver forsynet hver med et  

 Exemplar saavel af Kartet, som af Forretningen; saa befales hermed i  

 Henseende til Karterne, at enhver Land-Inspecteur eller Landmaaler, som  

 forretter nogen Udskiftning, skal, naar samme er fuldført og endelig afgjort,  

 aflevere Kartet med paategnede Delings-Linier, Loddernes Størrelse og Nummer  

 samt enhver Lodsejers og enkelt Jordbrugers Navn, til den Land-Inspecteur  

 eller Landmaaler, som har forrettet Opmaalingen.
Og skal da denne, eller og,  

 naar den samme Land-Inspecteur eller Landmaaler, som har forrettet  

 Udskiftningen, tillige har gjort Opmaalingen, da han selv, være pligtig, uden  

 videre Betaling end ovenfor i Henseende til Opmaalingen er fastsat, at  

 afcopiere Kartet med de den første Udskiftning vedkommende derpaa tegnede  

 Delings-Linier, Loddernes Størrelse og Lods-Ejernes Navne; men naar siden  

 videre Udskiftning i samme Bye foretages, da skal Delings-Linierne, med hvad  

 andet som angaaer denne Udskiftning, paategnes Copie-Kartet af Inddeleren  

 selv.
Af disse Karter skal Originalen leveres til største Lods-Ejer, som til  

 samme bør være de øvrige Lods-Ejere ansvarlig, men Copien til Amtmanden, for  

 af ham til Rente-Kammeret at indsendes.
Og paa det at for Kartets Afcopiering  

 kan haves fornøden Sikkerhed, skal Lods-Ejerne være pligtige, af den  

 Opmaaleren tilkommende Betaling at indeholde, saaledes som allerede foran er  

 meldt, den halve Deel, og samme i Amtmandens Forvaring at overgive, for af  

 ham igjen til Opmaaleren ved det reentegnede Kartes Aflevering at udbetales.  

 Skulde ellers nogen Lods-Ejer forlange et særskilt Kart over den ham  

 tildeelte Jordlod, da skal den, som forretter Udskiftningen, være pligtig ham  

 samme at meddele, imod derfor af vedkommende Lods-Ejer selv at betales 2  

 Skill. pr.
Tde Land af hele Loddens Størrelse (* 19). Hvad  

 Beskrivelses-Forretningen over Udskiftningen angaaer, da skal samme af  

 Landvæsens-Commissarierne udfærdiges, og deri anføres alle de til  

 Udskiftningens Bestemthed uomgjængelig fornødne Documenter, Erklæringer og  

 Tilstaaelser, saavelsom de Eragtninger og Kjendelser, som i Sagen ere  

 afgivne.
For denne Forretning, som maa udstedes paa ustemplet papir, skal  

 Amtmanden og Landvæsens-Commissarierne betales af Lods-Ejerne, efter Ligning  

 paa Hartkornet, uden noget afdrag til Justits-Kassen, 24 Skill. for hvert Ark  

 forsvarlig og jevn Skrift, da Rentekammeret i andet Fald skal være berettiget  

 at moderere Betalingen.
Derimod bør Amtmanden og Landvæsens-Commissarierne  

 levere 2de Exemplarer, skjønt de kuns nyde Betaling for eet, saaledes at den  

 største Lods-Ejer, som for samme staaer de øvrige til Ansvar, kan faae det  

 eene, og Rentekammeret det andet.
Og for desto sikkrere at erholde disse  

 Beskrivelses-Forretninger, skal begge Afskrifter leveres til Amtmanden, som  

 samme med sin Underskrift forsyner, samt derefter indfordrer og i fornødent  

 Fald ved Tvangsmidler, uden foregaaende Lovmaal og Dom, inddriver Betalingen  

 hos Lods-Ejerne, og afgiver den ene Afskrift til største Lods-Ejer, men  

 indsender den anden til Rentekammeret.
Forlanger ellers nogen Lods-Ejer  

 Udskrift enten af en Aasteds-Forretning, hvorved en Landvæsens-Sag i  

 Mindelighed er bleven afgjort, eller af en Forretning, der endnu staaer under  

 Behandling, da bør ham saadan Udskrift, dog alene af hvad og saameget, som  

 han forlanger, uvægerlig meddeles, under Amtmandens og  

 Landvæsens-Commissariernes Haand, paa ustemplet Papiir, imod Betaling for  

 hvert Ark, jevnt og ikke alt for vidtløftig skrevet, 16 Skill., ligeledes  

 uden nogen Afkortning til Justits-Kassen.
Foruden saadan Betaling for  

 Beskrivelses-Forretningen over enhver Udskiftning, samt for særskilte  

 Udskrifter, naar saadanne forlanges, skal Amtmanden saavelsom  

 Landvæsens-Commissarierne til alle de Aasteds-Forretninger, som i Følge denne  

 Fr. foretages, af vedkommende Lods-Ejere forskaffes frie Befordring frem og  

 tilbage, og betales hver 2 Rdlr daglig i Diæt-Penge, uden noget videre i  

 nogen Maade at maa fordre eller modtage. (Diætpengene forhøjede til 3 Rdlr  

 ved Pl. 13 Sept. 1806).
34.) Ligesom nu Kongens Øjemeed saavel ved adskillige foregaaende  

 Anordninger haver været, som og ved nærværende udførligere og formedelst  

 videre Erfaringer mere bestemte Fr. er, at fremme paa alle muelige Maader det  

 skadelige Jord-Fælledskabs Ophævelse; saa bliver ogsaa i samme Hensigt herved  

 alvorlig forbudet, at intet Fælledskab nogensinde, under Kongens Unaade og  

 vilkaarlig Mulkt efter Vedkommendes Stand og Vilkaar, herefter igjen maa  

 indføres, hvor det enten allerede engang er ophævet eller og ikke tilforn har  

 været til.
Og skal i den Henseende Amtmændene, efter derom anstillet  

 Undersøgning, aarlig ved den i 32 § befalede Forklarings Indsendelse tillige  

 til Rentekammeret indberette, om nogen sig herimod maatte have forseet, paa  

 det saadant da kan rettes, og Vedkommende tilbørligen med Mulkt vorde  

 anseete.
(* 1) Samt Kam.
Br. 27 Mart. 1784, K.
Circul. 20 Apr. 1793 og 15 Mart.  

 1800. cfr.
K.
Br. 15 Mart. 1800.
(* 2) See C.
Br. 22 Jul. 1786, 23 Febr. 1788 og 18 Febr. 1792 samt K.
Br.  

 5 Apr. 1800.
(* 3) See C.
Br. 17 Aug. 1799. 3 §.
(* 4) See K.
Circul. 16 Jan. 1790, K.
Br. 21 Jan. 1792 og C.
Br. 11 Aug.  

 1792 (Fogtm.
Regist.
II Part p.74).
(* 5) See K.
Circul. 11 Jan. 1806.
(* 6) See K.
Circul. 11 Jan 1806.
(* 7) See K.
Br. 28 Jan. 1792.
(* 8) Cfr.
K.
Br. 20 Apr. 1702.
(* 9) Cfr.
K.
Br. 20 Apr. 1793.
(* 10) Cfr.
Slutningen af K.
Br. 21 Dec. 1784.
(* 11) See ang.
Kjøbstederne Refer. 3 Aug. 1798. VIII Deel.
G (* 12) Cfr.
K.
Br. 21 Dec. 1784 og 9 Aug. 1794.
(* 13) Cfr.
K.
Br. 28 Nov. 1789.
(* 14) See K.
Br. 26 Sept. 1795, 8 Apr.1797, K.
Circul. 15 Mart. 1800 og  

 11 Jan. 1806. Cfr.
K.
Br. 26 Sept. 1789.
(* 15) See C.
Br. 9 Jan 1802 og 21 Mart. 1818 (p. 246). Cfr.
C.
Br. 19  

 Febr. 1791 (Fogtm.
Regist.
II Part p. 71) og Refer. 1 Jun. 1792.
(* 16) See K.
Br. 27 Mart. 1784 og 9 Jan. 1790.
(* 17) See K.
Br. 5 Maj. og 23 Jun. 1787, 23 Jul. 1791, 20 Apr. 1793 og 8  

 Jul. 1797 samt Cane.
Br. 17 Sept. 1791.
(* 18) See K.
Br. 12 Febr. 1785, 5 Mai. 1787 og C.
Br. 17 Aug. 1799. 3 §.
(* 19) See K.
Circul. 30 Jan. 1802.
