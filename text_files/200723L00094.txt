Vedtaget af Folketinget ved 3. behandling den 20. maj 2008 Forslag til Lov om ændring af love om ændring af lov om luftfart (Ikrafttræden for Færøerne) § 1 I lov nr. 1114 af 29. december 1997 om ændring af lov om luftfart. (Promillegrænse og ændring vedrørende Eurocontrolkonvention) foretages følgende ændring:
 1. § 3 affattes således:
»§ 3 Bestemmelserne i § 1, nr. 2 og 5, gælder ikke for Grønland.
Loven gælder ikke for Færøerne, men § 1, nr. 1, 3 og 4, kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 2 I lov nr. 346 af 17. maj 2000 om ændring af lov om luftfart. (Firmaflyvning, flyvepladser i Grønland m.v.) foretages følgende ændring:
 1. I § 3 indsættes som  stk. 2:
»Stk. 2. Loven gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 3 I lov nr. 340 af 16. maj 2001 om ændring af lov om luftfart. (Obligatorisk rapporteringssystem) foretages følgende ændring:
 1. Efter § 2 indsættes:
»§ 3 Loven gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 4 I lov nr. 323 af 5. maj 2004 om ændring af lov om jernbanevirksomhed m.v. og lov om luftfart og om ophævelse af lov om jernbanesikkerhed m.v. (Jernbanereform) foretages følgende ændring:
 1. Efter § 3 indsættes:
»§ 4 § 134 a i lov om luftfart som affattet ved denne lovs § 2 gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 5 I lov nr. 475 af 9. juni 2004 om ændring af lov om luftfart. (Betaling for offentlige forretninger og tilsynsvirksomhed m.v.) foretages følgende ændring:
 1. Efter § 2 indsættes:
»§ 3 Loven gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 6 I lov nr. 278 af 20. april 2005 om ændring af lov om Københavns Lufthavne A/S og lov om luftfart. (Flyvepladser med vital betydning for Danmarks nationale og internationale trafikforbindelser) foretages følgende ændring:
 1. Efter § 3 indsættes:
»§ 4 § 2 gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 7 I lov nr. 242 af 21. marts 2007 om ændring af lov om luftfart. (Lufthavnstakster, tilsyn, forsikring, tavshedspligt, lønindeholdelse for manglende betaling og internationale vedtagelser på engelsk m.v.) foretages følgende ændring:
 1. Efter § 2 indsættes:
»§ 3 Loven gælder ikke for Færøerne, men kan ved kongelig anordning helt eller delvis sættes i kraft for Færøerne med de afvigelser, som de særlige færøske forhold tilsiger.« § 8 Loven træder i kraft den 1. juli 2008.
