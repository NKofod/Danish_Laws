Tilførsel af aktiver  

 efterfølgende udlodning af 2/3 af overkursen anset som kontant  

 vederlag I ApS indskød i februar 2000 med virkning fra 1.  

 januar 2000 den hidtil drevne tøjvirksomhed som apportindskud i M ApS  

 mod vederlag i anparter til en samlet kursværdi af 1,1 mio. kr.
 I forbindelse med en forberedelse af et senere  

 generationsskifte med børn/medarbejdere ønskede  

 hovedaktionæren at adskille de faste ejendomme i I ApS fra selve  

 driften af tøjvirksomheden, da dette ville indebære, at  

 kapitalbehovet for en køber/medinteressent hermed blev  

 væsentligt mindre.
 Virksomhedsoverdragelsen blev gennemført som en  

 skattefri tilførsel af aktiver efter fusionsskattelovens kapitel 5 i  

 henhold til tilladelse fra Told- og Skattestyrelsen.
I marts 2001 blev det meddelt Told- og Skattestyrelsen, at  

 det påtænkte generationsskifte var under forberedelse.
Det var  

 således tanken, at en ledende medarbejder skulle nytegne anparter i M  

 ApS svarende til en kommende ejerandel på 44,4 %.
 Forinden nytegningen ønskede M ApS at udlodde  

 udbytte til I ApS svarende til overkursen ved selskabets stiftelse, 627  

 t.kr., samt overskuddet i regnskabsåret 2000, 317 t.kr, i alt 944  

 t.kr.
 Ca. 2/3 af midlerne fra udbytteudlodningen stammede  

 således fra den ved selskabets stiftelse opståede overkurs.
Fusionsskattelovens § 15 c, stk. 2, 1. pkt. foreskriver,  

 at "ved tilførsel af aktiver forstås den transaktion, hvorved et  

 selskab uden at være opløst tilfører den samlede eller en  

 eller flere grene af sin virksomhed til et andet selskab mod at få  

 tildelt aktier eller anparter i det modtagende selskabs kapital." Det følger således heraf, at der ikke kan  

 ydes helt eller delvist kontant vederlag for de overførte aktiver og  

 passiver.
 Ligningsrådet har i TfS 2001, 34 fastslået, at  

 en efterfølgende kapitalnedsættelse med udlodning til det  

 indskydende selskab kan sidestilles med ydelse af kontant vederlag for en  

 tilførsel af aktiver.
Det var oplyst, at baggrunden for udbytteudlodningen var  

 optagelsen af den ledende medarbejder som medejer.
Udbytteudlodningen ville  

 således medføre, at medarbejderen kunne tegne de nye aktier til  

 kurs 110,58, mens kursværdien ved tilførslen af aktiver udgjorde  

 225,48.
 Midlerne til at udbetale udbyttet skulle komme fra  

 selskabets egne likvide midler samt de af den ledende medarbejder indskudte  

 midler.
 Optagelsen af den ledende medarbejder som medejer var  

 efter det oplyste første gang blevet drøftet i forbindelse med  

 tøjvirksomhedens etablering i 1990, men der kunne på dette  

 tidspunkt ikke opnås enighed om betingelserne.
Medejerskabet blev atter drøftet ultimo 1998, men  

 parterne havde forskellige interesser med hensyn til valget af selskabsform,  

 og først i efteråret 2000 var der det fornødne grundlag  

 for at optage medarbejderen som medaktionær.
De nærmere  

 vilkår er herefter blevet forhandlet imellem parterne Det var Told- og Skattestyrelsens opfattelse, at  

 udbytteudlodningen indgik som en integreret og forudsat del af det samlede,  

 planlagte generationsskifte i I ApS.
 Told- og Skattestyrelsen fandt således efter en  

 samlet, konkret vurdering, at den del af udbytteudlodningen til I ApS, som  

 ikke kunne henføres til årets overskud, dvs. 944 t.kr., reelt  

 udgjorde kontant vederlag for den pr. 1. januar 2000 foretagne  

 tilførsel af aktiver.
Idet Told- og Skattestyrelsen således lagde  

 vægt på, at udbytteudlodningen indgik som en integreret og forudsat  

 del af det samlede, planlagte generationsskifte i I ApS, at over ca. 2/3 af midlerne fra udbytteudlodningen stammede  

 fra den ved selskabets stiftelse opståede overkurs, at I ApS som en følge af udbytteudlodningen fik  

 tilført likvide midler for 944 t.kr., selvom årets overskud i M  

 ApS kun udgjorde 317 t.kr., samt at den del af udbytteudlodningen, der ikke kunne  

 henføres til årets overskud, dvs. 627 t.kr., derfor reelt  

 udgjorde kontant vederlag for den foretagne tilførsel af aktiver, fandt Told- og Skattestyrelsen, at den  

 påtænkte udbytteudlodning fra M ApS på 944 t.kr. udgjorde  

 en overtrædelse af fusionsskattelovens § 15 c, da en del af  

 beløbet ville være at betragte som kontant vederlag til I ApS  

 for den pr. 1. januar 2000 foretagne tilførsel af aktiver.
 Den påtænkte udbytteudlodning ville derfor  

 medføre, at Told- og Skattestyrelsens tilladelse til skattefri  

 tilførsel af aktiver ville blive tilbagekaldt, hvorefter den foretagne  

 tilførsel i så fald skulle behandles som en skattepligtig  

 virksomhedsoverdragelse.
