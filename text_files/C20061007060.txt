Virksomhedernes  

 sikkerheds- og sundhedsarbejde  

  

 At-vejledning F.2.4  

  

 Marts 2006  

  

 Erstatter At-anvisning nr. 6.1.0.4 af april 1999 At-vejledningen oplyser om, hvordan virksomhederne skal  

 organisere deres sikkerheds- og sundhedsarbejde.
Vejledningen informerer om,  

 hvad en sikkerhedsorganisation er, hvornår virksomhederne skal oprette en  

 sikkerhedsorganisation, og hvilke virksomheder der skal have en  

 sikkerhedsorganisation.  

 Endelig oplyser vejledningen om arbejdsgiverens pligter og rettigheder.
1. Hvornår skal sikkerheds-  

 og sundhedsarbejdet organiseres? Alle virksomheder med ansatte skal udføre et  

 sikkerheds- og sundhedsarbejde.
 Det er hovedreglen, at en virksomhed skal oprette en  

 sikkerhedsorganisation, når den har ti eller flere ansatte.
 Der gælder særlige regler for midlertidige og skiftende  

 arbejdssteder - herunder bygge- og anlægsarbejde (1) - samt for lastning og  

 losning af skibe.
Også virksomheder, der ikke skal oprette en  

 sikkerhedsorganisation, skal udføre et sikkerheds- og sundhedsarbejde.
Det  

 skal  

 ske i et samarbejde mellem arbejdsgiveren, eventuelle arbejdsledere og de  

 ansatte.
Det er bl.a. et krav, at der skal udarbejdes en  

 arbejdspladsvurdering  

 (APV). Samarbejdet kan formaliseres, ved at tillidsrepræsentanten sammen med  

 arbejdsgiveren eller arbejdslederen tager sig af sikkerheds- og  

 sundhedsarbejdet.
2. Hvad er en  

 sikkerhedsorganisation? En sikkerhedsorganisation opbygges, ved at der for hver  

 afdeling eller hvert arbejdslederområde dannes en sikkerhedsgruppe.
Er der er  

 flere end 20 ansatte, skal der desuden være et sikkerhedsudvalg.
Hvis  

 virksomheden er meget stor, kan der være flere sikkerhedsudvalg, og det kan  

 være nødvendigt at koordinere arbejdet ved at oprette et  

 hovedsikkerhedsudvalg.
 På små virksomheder kan sikkerhedsorganisationen bestå  

 af en enkelt sikkerhedsgruppe, mens der på store virksomheder kan være over  

 100  

 sikkerhedsgrupper med flere sikkerhedsudvalg og hovedsikkerhedsudvalg.
Arbejdsgiveren skal opbygge sikkerhedsorganisationen i  

 samarbejde med de ansatte og arbejdslederne.
De ansatte skal vælge en  

 sikkerhedsrepræsentant, der indgår i sikkerhedsgruppen sammen med  

 arbejdslederen.
Arbejdsgiveren skal sikre, at samarbejdet kan etableres,  

 herunder give de ansatte rimelig tid og lejlighed til at vælge  

 sikkerhedsrepræsentant.
 Alle ændringer i sikkerhedsorganisationens struktur  

 skal ske i et samarbejde mellem arbejdsgiveren, eventuelle arbejdsledere og  

 de  

 ansatte.
 Sikkerhedsorganisationen er nærmere beskrevet i  

 Arbejdstilsynets vejledning om sikkerhedsgruppe og sikkerhedsrepræsentanter  

 (2)  

 samt i vejledningen om sikkerhedsudvalg (3).
Arbejdsgiveren og de ansatte i en virksomhed kan indgå  

 en aftale om at organisere sikkerheds- og sundhedsarbejdet på en anden måde,  

 end det er beskrevet i de to vejledninger.
Muligheden herfor er nærmere  

 beskrevet i Arbejdstilsynets vejledning om aftaler om virksomhedernes  

 sikkerheds- og sundhedsarbejde (4).
3. Hvornår er man  

 omfattet af reglerne? Bestemmelserne om virksomhedernes sikkerheds- og  

 sundhedsarbejde gælder som hovedregel for alt arbejde, der udføres for en  

 arbejdsgiver på landjorden, for lastning og losning af skibe samt for  

 værftsarbejde om bord i skibe.
Når man skal vurdere, om der er tale om arbejde for en  

 arbejdsgiver i arbejdsmiljølovens forstand, skal der bl.a. lægges vægt på,   

 	  

 om arbejdstageren har pligt  

 til at stille sin personlige arbejdskraft til rådighed   

 	  

 om arbejdstageren er  

 undergivet instruktionsbeføjelse og kontrol i forbindelse med udførelsen af  

 arbejdet   

 	  

 om arbejdsgiveren  

 stiller arbejdsrum og nødvendige materialer til rådighed   

 	  

 om arbejdsgiveren  

 bærer risikoen for arbejdsresultatet.
   

 	  

 Hvis der er tvivl,  

 lægges der en vis vægt på, om arbejdstageren får et vederlag for det udførte  

 arbejde.
 Reglerne om sikkerhedsorganisation gælder også, når  

 arbejdet udføres i den ansattes eget hjem, hvis arbejdet foregår i hele  

 arbejdstiden eller foregår regelmæssigt.
Der skal ikke være en sikkerhedsorganisation, når  

 arbejdet udføres   

 	  

 i arbejdsgiverens  

 private husholdning   

 	  

 af medlemmer af  

 arbejdsgiverens familie, der hører til hans husstand   

 	  

 af militære og kan  

 henregnes til egentlig militærtjeneste.
I frivillige organisationer som fx spejder- og  

 idrætsforeninger udføres der normalt ikke arbejde for en arbejdsgiver.
Der er  

 derfor ikke krav om sikkerhedsorganisation.
Hvis der i foreningerne udføres  

 arbejde for en arbejdsgiver, skal reglerne om sikkerhedsorganisation følges.  

 Det gælder fx for fodbold- og håndboldklubber med professionelle spillere.
4. Hvilke  

 virksomheder er omfattet? Virksomheder med ti eller flere ansatte er omfattet af  

 reglerne om etablering af sikkerhedsorganisation.
5. Hvad er en  

 virksomhed? En virksomhed kan være ejet af en enkelt person eller  

 af et selskab.
En virksomhed er en juridisk enhed med et selvstændigt  

 cvr-nummer.
Den juridiske enhed består af en eller flere produktionsenheder.  

 Hvordan  

 ens virksomhed er registreret, kan ses på Erhvervs- og selskabsstyrelsens  

 hjemmeside  

 www.cvr.dk.
Et aktieselskab, andelsselskab e.l. betragtes normalt  

 som én virksomhed.
Er der tale om en koncern med et hovedselskab  fx et  

 holdingselskab  og en række datterselskaber, betragtes selskaberne som  

 enkeltstående virksomheder, der hver især skal oprette en  

 sikkerhedsorganisation.
 Produktionsenheder i virksomheder betragtes som en del  

 af virksomheden og skal derfor være omfattet af en fælles  

 sikkerhedsorganisation,  

 der dækker alle afdelinger.
 En institution kan være en selvstædig juridisk enhed  

 eller en produktionsenhed under for eksempel en kommune eller en statslig  

 styrelse.
 Selvejende institutioner, foreninger, fonde,  

 oplysningsforbund o.l. er selvstændige juridiske enheder og skal derfor  

 oprette  

 selvstændige sikkerhedsorganisationer.
6. Hvem medregnes  

 ved opgørelse af antallet af ansatte? Alle ansatte - inkl. deltidsansatte - der ikke er  

 virksomheds- eller arbejdsledere, skal medregnes ved opgørelsen af, om der  

 skal  

 etableres en sikkerhedsorganisation.
Det gælder dog ikke på kontorer og i  

 butikker, hvor der kun skal medregnes ansatte, der er beskæftiget mindst ti  

 timer om ugen.
Timetallet beregnes som et gennemsnit målt over tre måneder.
 Også vikarer skal medregnes i arbejdsstyrken i den  

 virksomhed, hvor de arbejder som afløsere.
Ansatte, der både er beskæftiget i udlandet og i  

 hjemmevirksomheden, tæller med som ansatte i hjemmevirksomheden.
Ansatte, der  

 kun udfører arbejde i udlandet, tæller derimod ikke med, når det drejer sig  

 om  

 oprettelse af sikkerhedsorganisation i hjemmevirksomheden.
I sæsonbetonede virksomheder, som fx visse  

 restauranter, butikker og campingpladser, der kun har åbent i korte perioder  

 af  

 året, vil en sikkerhedsorganisation ikke få en rimelig funktionsperiode.
Det  

 er  

 derfor praksis, at disse virksomheder kun skal oprette en  

 sikkerhedsorganisation, hvis der inden for et år er mindst ti ansatte, der  

 samtidig er beskæftiget i virksomheden i mindst tre måneder.
7. Hvem er  

 arbejdsgiver og arbejdsleder? En arbejdsgiver/virksomhedsleder er en person, der  

 leder virksomheden eller deltager i ledelsen - fx den administrerende  

 direktør  

 eller lederen af en selvejende institution.
 Ansatte, som har aktier eller anparter i virksomheden,  

 anses normalt ikke for at være arbejdsgivere - medmindre de har  

 arbejdsledende  

 funktioner.
 En arbejdsleder er en ansat, der bruger mindst  

 halvdelen af sin arbejdstid på at lede eller føre tilsyn med arbejdet i en  

 virksomhed eller dele heraf på arbejdsgiverens vegne.
8. Arbejdsgiverens  

 pligter Arbejdsgiveren skal organisere sikkerheds- og  

 sundhedsarbejdet og skal medvirke til at få arbejdsmiljøarbejdet til at  

 fungere.
Arbejdsgiveren skal sørge for organisering af  

 initiativer, der beskytter de ansattes sikkerhed og sundhed og forebygger  

 sikkerheds- og sundhedsmæssige risici.
Arbejdsgiveren skal desuden sikre, at  

 de  

 ansatte bliver informeret om risici, samt at de får instruktion og bliver  

 oplært.
 Arbejdsgiveren skal sørge for at etablere, udvikle og  

 vedligeholde samarbejdet om sikkerhed og sundhed og dermed give  

 sikkerhedsorganisationen mulighed for at løse sine opgaver på  

 tilfredsstillende  

 måde.
 Arbejdsgiveren skal sørge for, at virksomhedens øverste  

 ledelse er repræsenteret i sikkerhedsorganisationen, herunder at det er en  

 repræsentant  

 for den øverste ledelse, der er formand for sikkerhedsudvalget.
 Arbejdsgiveren skal sikre, at sikkerhedsudvalg og  

 -grupper kan deltage i virksomhedens planlægning, når den vedrører deres  

 områder, herunder i den vurdering af sikkerheds- og sundhedsforholdene, der  

 efter lovgivningen skal finde sted gennem en arbejdspladsvurdering.
9. Tid og  

 uddannelse til samt betaling for arbejdsmiljøarbejdet Arbejdsgiveren skal sørge for, at medlemmerne af  

 sikkerhedsgrupper, sikkerhedsudvalg og den daglige leder af sikkerheds- og  

 sundhedsarbejdet får den fornødne tid til rådighed til at varetage de  

 opgaver,  

 de skal udføre i relation til arbejdsmiljøarbejdet.
Det indebærer bl.a. tid  

 til  

 at deltage ved Arbejdstilsynets besøg på de områder af virksomheden, som  

 sikkerhedsgruppen  

 dækker.
Tiden skal være rimelig i forhold til virksomhedens art og dens  

 arbejdsmiljømæssige niveau.
 Den tid, som medlemmerne af sikkerhedsorganisationen  

 skal have til rådighed, afhænger således af afdelingernes, arbejdsområdernes  

 og  

 virksomhedens art og størrelse samt af den risiko, som de ansatte er udsat  

 for.
 Arbejdsgiveren skal stille så megen tid til rådighed,  

 at der er reel mulighed for, at sikkerhedsorganisationens medlemmer kan  

 varetage deres pligter i det daglige på en sådan måde, at sikkerheds- og  

 sundhedsarbejdet fungerer og er effektivt.
Arbejdsgiveren vurderer  efter høring af  

 sikkerhedsorganisationen  hvor megen tid der skal stilles til rådighed  

 for  

 sikkerhedsorganisationens medlemmer.
Spørgsmålet kan forelægges for  

 Arbejdstilsynet  

 til afgørelse, hvis der opstår uenighed.
Arbejdsgiveren skal give sikkerhedsgruppens medlemmer  

 lejlighed til at erhverve sig fornøden viden om eller uddannelse i  

 sikkerheds-  

 og sundhedsmæssige spørgsmål.
Reglerne om uddannelse af sikkerhedsgruppens  

 medlemmer  

 fremgår af Arbejdstilsynets vejledning om sikkerhedsgruppens  

 arbejdsmiljøuddannelse (5).
Arbejdsgiveren skal betale sikkerhedsgruppens udgifter  

 til arbejdsmiljøuddannelse.
Arbejdsgiveren skal endvidere dække tab af  

 indtægt  

 og andre udgifter i forbindelse med deltagelse i arbejdsmiljøuddannelse som  

 fx  

 kursusgebyr og rejse- og opholdsudgifter.
Arbejdsgiveren skal sørge for, at der stilles de  

 nødvendige midler til rådighed for sikkerheds- og sundhedsarbejdet.
Det  

 indebærer bl.a., at arbejdsgiveren skal dække sikkerhedsrepræsentantens tab  

 af  

 indtægt i forbindelse med udførelse af hvervet som sikkerhedsrepræsentant,  

 herunder deltagelse i møder og andre aktiviteter.
 Uoverensstemmelse om, hvornår og i hvilket omfang  

 arbejdsgiveren skal dække udgifter i forbindelse med  

 sikkerhedsrepræsentantens  

 aktiviteter, afgøres ved fagretlig behandling.
10. Henvendelse  

 til særlig sagkyndig Arbejdsgiveren kan henvende sig til en særlig sagkyndig  

 for at få bistand til at løse et arbejdsmiljøproblem.
Det kan fx forekomme,  

 hvis virksomheden arbejder på at opnå et arbejdsmiljøcertifikat.
 Arbejdsgiveren skal henvende sig til en særlig  

 sagkyndig, hvis arbejdsgiveren ikke selv råder over den nødvendige  

 sagkundskab.
 Arbejdsgiveren skal - inden han henvender sig til den  

 sagkyndige - høre sikkerhedsudvalget og den/de sikkerhedsgruppe(r), som  

 henvendelsen vedrører.
 Arbejdsgiveren skal give den sagkyndige adgang til alle  

 nødvendige oplysninger af betydning for arbejdsmiljøet.
11. Henvendelse  

 til autoriserede arbejdsmiljørådgivere og bedriftssundhedstjenesten Arbejdsgiveren har pligt til at inddrage  

 sikkerhedsorganisationen - eller repræsentant(er) for de ansatte i  

 virksomheder  

 uden sikkerhedsorganisation - hvis virksomheden får et problem- eller et  

 periodepåbud  

 (6, 7).
 Sikkerhedsorganisationen skal inddrages i:
  

 	  

 Drøftelse af valg af  

 rådgiver   

 	  

 Det indledende besøg  

 af rådgiveren   

 	  

 Planlægningen af,  

 hvordan virksomhedens egen arbejdsmiljøindsats kan forbedres, og løbende ved  

 gennemførelse af planen   

 	  

 Drøftelse mellem  

 arbejdsgiver og rådgiver om forslag og ideer til løsning af virksomhedens  

 arbejdsmiljøproblemer og løbende ved gennemførelse af de konkrete tiltag   

 	  

 Rådgiverens besøg på  

 virksomheden   

 	  

 Rådgiverens  

 udarbejdelse af den afsluttende redegørelse.
 Sikkerhedsorganisationen skal endvidere påtegne  

 tilbagemeldingerne til Arbejdstilsynet i forbindelse med problem- og  

 periodepåbud.
 Arbejdsgivere i virksomheder, der har pligt til at  

 tilslutte sig en bedriftssundhedstjeneste (BST), skal sikre, at samarbejdet  

 med  

 BST kan finde sted, herunder at der udarbejdes en opgaveplan i  

 overensstemmelse  

 med bekendtgørelsen om bedriftssundhedstjeneste.
12. Arbejdsgiverens  

 samspil med sikkerhedsorganisationen Arbejdsgiveren har pligt til at gøre  

 sikkerhedsorganisationens medlemmer bekendt med alle oplysninger, der har  

 betydning  

 for arbejdsmiljøet inden for sikkerhedsudvalgets og sikkerhedsgruppernes  

 område.
 Det vedrører både påbud og andre afgørelser samt  

 vejledningsmateriale og andre skriftlige oplysninger fra Arbejdstilsynet.  

 Også  

 skriftlig information fra arbejdsmiljørådgivere, BST,  

 branchearbejdsmiljørådene  

 og andre skal videregives til sikkerhedsorganisationen.
Sikkerhedsorganisationen foretager den nærmere  

 afgrænsning af, hvad der er relevant for sikkerhedsorganisationen som helhed  

 og  

 for de enkelte sikkerhedsgrupper.
Arbejdstilsynet anbefaler, at  

 sikkerhedsorganisationen udarbejder retningslinjer for, hvordan og til hvilke  

 grupper den pågældende information skal videregives.
13. Virksomheder  

 uden sikkerhedsorganisation I virksomheder, hvor der ikke er krav om oprettelse af  

 en sikkerhedsorganisation, skal arbejdsgiveren sørge for at give de ansatte  

 alle nødvendige oplysninger af betydning for sikkerhed og sundhed.  

 Arbejdsgiveren skal også give de ansatte lejlighed til at fremsætte forslag  

 om  

 sikkerhed og sundhed på arbejdspladsen.
 Arbejdsgiveren skal endvidere sørge for, at de ansatte  

 bliver hørt ved planlægning og indførelse af ny teknologi, herunder om  

 konsekvenserne for arbejdsmiljøet ved valg af udstyr, personlige værnemidler  

 og  

 tekniske hjælpemidler.
 Det kan være en god idé at lægge faste rammer for  

 arbejdsmiljøarbejdet i virksomheder, der ikke skal oprette  

 sikkerhedsorganisation.  

 Det kan bidrage til, at man naturligt kommer til at tale om og tænke på  

 arbejdsmiljøet.
14. Samarbejde  

 mellem flere arbejdsgivere og andre på samme arbejdssted Reglerne om samarbejde mellem flere arbejdsgivere og  

 andre på samme arbejdssted er et supplement til det sikkerhedsarbejde, der  

 skal  

 foregå i den enkelte virksomhed.
Bestemmelserne skal være med til at sikre,  

 at  

 alle på arbejdspladsen yder det maksimale for arbejdsmiljøet, uanset om man  

 er  

 arbejdsgiver, arbejdsleder eller ansat, og uanset hvilken virksomhed man er  

 ansat i.
Bestemmelserne omfatter ikke kun sikkerhedsorganisationerne, men  

 alle,  

 der er beskæftiget på arbejdsstedet.
 Bestemmelserne om samarbejde mellem flere  

 arbejdsgivere, der lader arbejde udføre på samme arbejdssted, gælder også for  

 selvstændige uden ansatte.
Flere arbejdsgivere, der lader arbejde udføre på samme  

 arbejdssted, og alle, der er beskæftiget på arbejdsstedet, skal samarbejde om  

 at skabe sikre og sunde arbejdsforhold for alle ansatte.
Det kan være  

 nødvendigt at udarbejde retningslinjer, der kan forhindre, at der opstår  

 misforståelser, og som vil gøre sikkerhedsarbejdet mere synligt.
Det er  

 formålstjenligt, hvis samarbejdet skal fungere effektivt på alle niveauer.
 Det vil ligeledes være nødvendigt at involvere  

 sikkerhedsorganisationerne i samarbejdet.
Arbejdsgiverne skal oplyse hinanden om de risici, der  

 er forbundet med de enkelte arbejdsopgaver på arbejdsstedet.
Reglen skal  

 sikre,  

 at den arbejdsgiver, der ikke udfører arbejdet, kan træffe forholdsregler i  

 forhold til egne ansatte, når han har fået oplysning om, hvilke problemer der  

 er.
Den enkelte arbejdsgiver har pligt til at videregive disse oplysninger  

 til  

 sine ansatte.
 Alle, ansatte og arbejdsgivere, der arbejder på et  

 arbejdssted, hvor flere arbejdsgivere lader arbejde udføre, skal både rette  

 sig  

 efter de regler, der gælder for deres eget arbejde, og efter de regler, der  

 er  

 udarbejdet i samarbejde mellem de forskellige arbejdsgivere, så det sikres,  

 at  

 alle arbejdsfunktioner på arbejdsstedet kan udføres sikkerheds- og  

 sundhedsmæssigt  

 fuldt forsvarligt.
 Ansatte og arbejdsgivere, der arbejder på en fremmed  

 virksomheds område, skal dels rette sig efter de regler, der gælder for det  

 arbejde, de skal udføre, dels skal de rette sig efter de regler for sikkerhed  

 og sundhed, der gælder i den virksomhed, hvor de arbejder.
Arbejdstilsynet, den 1. marts 2006 Jens Jensen Regler:
 Bekendtgørelse om virksomhedernes sikkerheds- og  

 sundhedsarbejde.
 Læs  

 Arbejdstilsynets vejledninger om:
(2)  

 	  

 Sikkerheds- og  

 sundhedsarbejde på midlertidige og skiftende arbejdssteder, herunder bygge-  

 og  

 anlægsarbejde (2)  

 	  

 Sikkerhedsgruppe og  

 sikkerhedsrepræsentanter (3)  

 	  

 Sikkerhedsudvalg (4)  

 	  

 Aftaler om  

 virksomhedernes sikkerheds- og sundhedsarbejde (5)  

 	  

 Sikkerhedsgruppens  

 arbejdsmiljøuddannelse (6)  

 	  

 Problempåbud (7)  

 	  

 Periodepåbud.
 Læs også branchearbejdsmiljørådenes  

 vejledninger mv.:
