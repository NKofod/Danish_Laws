Resumé Den Centrale  

 Videnskabsetiske Komite (DCVK) foranledigede at den lovbestemte kompetence  

 til  

 at godkende relevante forsøgsprojekter fra Rigshospitalet blev flyttet fra  

 én regional videnskabsetisk komite til en anden.
Begrundelsen var at  

 unavngivne  

 medlemmer af førstnævnte komite angiveligt til pressen havde videregivet  

 oplysninger om en forskers forsøg, og at der herefter ikke bestod det  

 fornødne tillidsforhold mellem forskere på Rigshospitalet og komiteen.
Efter ombudsmandens  

 opfattelse hvilede DCVK's antagelser om brud på tavshedspligten på et  

 utilstrækkeligt grundlag.
Ombudsmanden anså dette forhold for meget  

 beklageligt.
Endvidere udtalte  

 ombudsmanden at der efter loven om det videnskabsetiske komitesystem måtte  

 antages at tilkomme de videnskabsetiske komiteer - og komiteernes enkelte  

 medlemmer - en vidtgående adgang til at orientere offentligheden om spørgsmål  

 af principiel videnskabsetisk interesse.
Forskernes interesse i  

 hemmeligholdelse af generelle oplysninger om deres projekter måtte derfor  

 tillægges forholdsvis beskeden vægt.
Under disse omstændigheder fandt  

 ombudsmanden at DCVK's handlemåde måtte anses for overordentlig beklagelig.
 Endelig udtalte  

 ombudsmanden at spørgsmålet om, hvorvidt de regionale videnskabsetiske  

 komiteer har ret til at se referater fra møderne i DCVK, skal afgøres efter  

 reglerne i forvaltningslovens kap. 8 og ikke - som DCVK havde antaget - efter  

 reglerne i offentlighedsloven. (J. nr. 1993-147-429).
Kompetenceoverførsel  

 og tavshedspligt i det videnskabsetiske komitesystem.
Videregivelse af  

 oplysninger.
A og B, der var lægmedlemmer af Den Videnskabsetiske Komite  

 for Københavns og Frederiksberg Kommuner, rettede i en skrivelse henvendelse  

 til mig.
De ønskede at jeg skulle tage stilling til, om kompetencen til at  

 godkende visse forskningsprojekter på Rigshospitalet med rette var overført  

 fra Den Videnskabsetiske Komite for Københavns og Frederiksberg Kommuner til  

 Den Videnskabsetiske Komite for Københavns Amt.
Endvidere ønskede de at jeg  

 skulle tage stilling til, om Den Centrale Videnskabsetiske Komite med rette  

 havde afvist at udlevere referater fra komiteens møder til medlemmerne af de  

 regionale videnskabsetiske komiteer.
 I en senere skrivelse udvidede A og B deres klage til også  

 at vedrøre det forhold at Den Centrale Videnskabsetiske Komite den 27.  

 november 1992 - uden at afvente den endelige nedsættelse af Den  

 Videnskabsetiske Komite for Københavns og Frederiksberg Kommuner - havde  

 afholdt konstituerende møde og i den forbindelse udarbejdet et udkast til  

 vedtægter for de videnskabsetiske komiteer.
 I en skrivelse til A anførte jeg indledningsvist følgende:
 "Om retsgrundlaget for det videnskabsetiske  

 komitesystem skal jeg kort bemærke følgende:
De videnskabsetiske komiteer er nedsat ved lov nr. 503 af  

 24. juni 1992 om et videnskabsetisk komitesystem og behandling af  

 biomedicinske  

 forskningsprojekter.
Loven trådte i kraft den 1. oktober 1992. Indtil dette  

 tidspunkt var grundlaget for de videnskabsetiske komiteers virksomhed  

 Helsinki  

 Deklaration II.
Efter lovens § 2, stk. 1, skal de enkelte amtsråd nedsætte  

 regionale videnskabsetiske komiteer.
En række biomedicinske  

 forskningsprojekter  

 skal anmeldes til den regionale komite, hvorunder den, der er ansvarlig for  

 det  

 pågældende projekt, har sit virke, jf. lovens § 6, stk. 1. Projekterne må  

 ikke  

 iværksættes, før de er godkendt af den regionale komite, jf. § 7, stk. 1.  

 Visse  

 biomedicinske forsøg skal dog tillige godkendes af Den Centrale  

 Videnskabsetiske Komite, jf. lovens § 14, stk. 1.
 En forsker, der ikke har opnået tilladelse i en regional  

 videnskabsetisk komite, kan indbringe sagen for Den Centrale Videnskabsetiske  

 Komite, jf. lovens § 12. De regionale komiteer skal i øvrigt forelægge sagen  

 for Den Centrale Videnskabsetiske Komite, såfremt man ikke kan nå til enighed  

 om bedømmelsen af et projekt, eller hvis sagen rejser spørgsmål af principiel  

 karakter, jf. lovens § 7, stk. 4.
 Jeg skal herefter udtale følgende:
Det bemærkes indledningsvis, at jeg ikke har grundlag for at  

 kritisere, at Den Centrale Videnskabsetiske Komite den 27. november 1992 -  

 uden at afvente den endelige nedsættelse af Den Videnskabsetiske Komite for  

 Københavns og Frederiksberg Kommuner - afholdt konstituerende møde, og at man  

 i den forbindelse behandlede et udkast til vedtægter for de videnskabsetiske  

 komiteer (...) ..." Således som A og B havde forelagt sagen for mig, skulle jeg  

 herefter tage stilling til to spørgsmål:
Spørgsmålet  

 om hvorvidt kompetencen til at godkende visse forskningsprojekter med rette  

 var  

 overført fra Den Videnskabsetiske Komite for Københavns og Frederiksberg  

 Kommuner til Den Videnskabsetiske Komite for Københavns Amt, og Spørgsmålet  

 om hvorvidt Den Centrale Videnskabsetiske Komite med rette havde afvist at  

 udlevere  

 referater af komiteens møder til medlemmer af de regionale videnskabsetiske  

 komiteer.
 ad a) Spørgsmålet om  

 kompetenceoverførsel.
 De faktiske omstændigheder, der lå til grund for denne del  

 af A's og B's klage, var følgende:
Den 9. november 1991 bragte X-avis en artikel om nogle  

 forsøg, som professor, dr. med.
C havde gennemført på Rigshospitalet.
Det  

 fremgik bl.a. af artiklen  

  

 at  

  

 de personer,  

 der medvirkede ved forsøgene, blev sprøjtet med radioaktivt stof i hjernen,  

 og  

  

 at  

  

 professor C ikke havde opnået  

 tilladelse til forsøgene fra det videnskabsetiske komitesystem.
 Efter at professor C havde fremvist en tilladelse, som han  

 havde modtaget fra Den Videnskabsetiske Komite for Københavns og  

 Frederiksberg  

 Kommuner, blev oplysningerne herom korrigeret i X-avis den 10. november 1991.
 Den 6. december 1991 bragte Y-avis en artikel om sagen.  

 Under overskriften "Strålende hjerner" hedder det bl.a. følgende:
"Forsøget på Rigshospitalet (professor (C's) ovennævnte  

 forsøg) er blevet anmeldt og godkendt af Den Videnskabsetiske Komite for  

 København og Frederiksberg.
Men nu har formanden for komiteen, overlæge (D)  

 telefonisk bedt (C) om at holde pause med forsøgene.
 Det er sket, efter at to lægmedlemmer af komiteen, (...)  

 skriftligt har krævet, at forsøgene skal stoppes øjeblikkeligt.
De henviser til, at forsøg med det radioaktive stof, kulstof  

 14, er forbudt i Frankrig, Tyskland og Østrig.
I England og Schweiz har man  

 indført meget stærke begrænsninger." Efter at sagen havde været drøftet på et møde i Den Centrale  

 Videnskabsetiske Komite den 6. december 1991, udsendte Den Videnskabsetiske  

 Komite for Københavns og Frederiksberg Kommuner den 10. december samme år en  

 skrivelse til en række forskningsanstalter m.v.
Heri henstillede man at visse  

 af de omhandlede forskningsprojekter midlertidigt blev indstillet.
 Efter at man havde indhentet yderligere oplysninger om  

 konsekvenserne af de omhandlede forsøg, udsendte Den Centrale  

 Videnskabsetiske  

 Komite i maj 1992 en rekommandation om deltagelse i forsøg, der medfører  

 udsættelse for ioniserende stråling.
Sagen om professor C's forskningsprojekt var blevet behandlet  

 på Den Centrale Videnskabsetiske Komites møde den 24. april 1992. Resultatet  

 af  

 mødet var at man ikke havde grundlag for at kritisere professorens  

 fremgangsmåde.
Man anså herefter sagen for afsluttet.
 Det fremgik af Den Centrale Videnskabsetiske Komites  

 udtalelse af 1. marts 1993 at professor C efterfølgende anmodede denne komite  

 om - i stedet for Den Videnskabsetiske Komite for Københavns og Frederiksberg  

 Kommuner - at behandle tre ansøgninger om godkendelse af forskningsprojekter.  

 Herom - og om sagens videre forløb - hed det i udtalelsen bl.a. følgende:
 "Den offentlige indblanding i sagsbehandlingen i Den  

 Videnskabsetiske Komité for Københavns og Frederiksberg Kommuner og de  

 negative  

 udtalelser om professor (C) i pressen førte til, at denne komité på  

 foranledning af professor (C) indsendte 3 projekter til Den Centrale  

 Videnskabsetiske Komite med anmodning om behandling i Den Centrale  

 Videnskabsetiske Komite eller en anden regional videnskabsetisk komite, idet  

 han ikke mente at kunne påregne en uvildig behandling i Den Videnskabsetiske  

 Komite for Københavns og Frederiksberg Kommuner.
Den Centrale Videnskabsetiske Komite fandt, at professor (C)  

 havde været udsat for en helt urimelig hetz i udførelsen af sit arbejde.
Han  

 havde opfyldt alle de formelle krav, som kunne stilles på tidspunktet for  

 anmeldelse af sine protokoller, og det fandtes nu dokumenteret, at  

 anvendelsen  

 af Kulstof-14 ikke er forbudt i de angivne lande.
Komiteen vedtog herefter at  

 behandle projekterne selv, hvilket skete på komiteens møder den 14. august  

 1992  

 og den 18. september 1992.
Komiteen bad desuden Den Videnskabsetiske Komite for  

 Københavns Amt om at stille sig til rådighed efter den 1. oktober 1992, idet  

 man havde et klart indtryk af, at indholdet af en eller flere forsøgsplaner  

 fra de pågældende afdelinger var kommet til pressens kundskab uden de  

 pågældende forskeres medvirken.
Det har således været vanskeligt at sikre  

 fuld  

 diskretion vedrørende forsøgsplanerne, mens de blev underkastet en  

 videnskabsetisk vurdering.
Den Videnskabsetiske Komite for Københavns Amt  

 behandlede anmodningen på sit møde den 28. september 1992 og besluttede, at  

 man  

  

 rent midlertidigt og for en kortere  

 periode  

  

 ville være villig til at behandle relevante projekter fra  

 Rigshospitalet." I en skrivelse af 14. oktober 1992 fra Den Videnskabsetiske  

 Komite for Københavns Amt til Den Centrale Videnskabsetiske Komite hed det  

 følgende:
 "På sit møde den 18.9.1992 anmodede Den Centrale  

 Videnskabsetiske Komite om, at den videnskabsetiske komite for Københavns Amt  

 fremover behandlede projekter fra Rigshospitalet, som tidligere blev  

 fremsendt  

 til Den Centrale Videnskabsetiske Komite med den begrundelse, at man ikke  

 kunne sikre fortroligheden i den videnskabsetiske komite for Københavns og  

 Frederiksberg Kommuner.
Den videnskabsetiske komite for Københavns Amt har på sit  

 seneste møde den 28.9.1992 behandlet anmodningen, og komiteen besluttede, at  

 man rent midlertidigt og for en kortere periode indtil problemerne i  

 Københavner-komiteen er løst, vil være villig til at behandle de relevante  

 projekter fra Rigshospitalet m.v." Om det retlige grundlag for den omhandlede  

 kompetenceoverførsel hed det i Den Centrale Videnskabsetiske Komites  

 udtalelse  

 af 1. marts 1993 følgende:
"Da danske læger ved etableringen af det  

 videnskabsetiske komitesystem frivilligt pålagde sig selv begrænsninger vedr.  

 forskningen på levende mennesker, var det en helt klar og naturlig  

 forudsætning, at der kunne tilsikres forskerne fuld diskretion i  

 sagsbehandlingen.
Der var tale om et system, der byggede på gensidig tillid.  

 Denne gensidige tillid tillægger komitesystemet stadig særdeles stor vægt, og  

 i  

 den konkrete situation, var denne gensidige tillid ikke til stede.
Den Centrale Videnskabsetiske Komite er opmærksom på, at  

 komiteen efter den 1. oktober 1992 formelt næppe har hjemmel til at beslutte  

 en  

 kompetenceoverførsel fra en regional komite til en anden.
Man fandt dog, at  

 der  

 var tale om en smidig løsning i en overgangsperiode, som Den Centrale  

 Videnskabsetiske Komite måtte kunne anbefale efter nødretlige  

 betragtninger." Til det anførte bemærkede jeg følgende i skrivelsen til A:
"1. Som tidligere nævnt hvilede det videnskabsetiske  

 komitesystem indtil den 1. oktober 1992 - hvor den nugældende lov trådte i  

 kraft - på Helsinki Deklaration II.
Indtil denne dato var komitesystemet ikke  

 en del af den offentlige forvaltning.
Jeg har derfor ikke mulighed for at  

 tage  

 stilling til retmæssigheden af de dispositioner, som Den Centrale  

 Videnskabsetiske Komite har foretaget før den 1. oktober 1992; herved  

 henviser  

 jeg også til min udtalelse af 10. juli 1991 (j.nr. 1991-1032-43), (...).
 Det spørgsmål, der foreligger til min bedømmelse, er derfor  

 alene, om Den Centrale Videnskabsetiske Komite efter den 1. oktober 1992  

 kunne  

 medvirke til en ordning, hvorefter visse ansøgninger om godkendelse af  

 biomedicinske forsøg på Rigshospitalet skulle behandles i Den  

 Videnskabsetiske  

 Komite for Københavns Amt og ikke - som foreskrevet i loven - af Den  

 Videnskabsetiske Komite for Københavns og Frederiksberg Kommuner.
 2. Loven om det videnskabsetiske komitesystem indeholder i §  

 6, stk. 1, følgende bestemmelse:
"§ 6.  

  

 Ethvert biomedicinsk forskningsprojekt,  

 der indebærer forsøg på levendefødte  

 menneskelige individer, menneskelige  

 kønsceller, der agtes anvendt til befrugtning, menneskelige befrugtede æg,  

 fosteranlæg  

 og fostre, væv,  

 celler og arvebestanddele fra mennesker, fostre og lignende og afdøde, skal anmeldes til den regionale komite for det område, hvori  

 den projektansvarlige har sit virke." Loven indeholder ikke hjemmel til, at en regional  

 videnskabsetisk komite - eller Den Centrale Videnskabsetiske Komite - kan  

 overføre den stedlige godkendelseskompetence, der er fastlagt ved lovens § 6,  

 stk. 1, fra én regional komite til en anden.
En sådan kompetenceoverførsel  

 kan  

 heller ikke støttes på forvaltningsrettens almindelige principper om  

 delegation, jf.
Karsten Loiborg m.fl., Forvaltningsret (1994), s. 96ff.
 Den kompetenceoverførsel, der - på foranledning af Den  

 Centrale Videnskabsetiske Komite - blev iværksat ved skrivelsen af 14.  

 oktober  

 1992 fra Den Videnskabsetiske Komite for Københavns Amt til Den Centrale  

 Videnskabsetiske Komite, var således i strid med loven.
 3. Den Centrale Videnskabsetiske Komite har i udtalelsen  

 af 1. marts 1993 henvist til, at kompetenceoverførslen havde hjemmel i  

 nødretlige  

 betragtninger.
Hertil skal jeg indledningsvis bemærke, at det vel ikke kan  

 udelukkes, at der i en nødsituation - og naturligvis i tilfælde af  

 myndighedsinhabilitet  

 - ville kunne etableres en kompetencefordeling i (formel) strid med lovens  

 bestemmelser.
En sådan nødsituation ville dog i sagens natur kun kunne  

 antages  

 at foreligge under ganske ekstraordinære omstændigheder.
Herved henviser jeg  

 - udover at loven som nævnt indeholder en klar kompetencefordeling - til, at  

 offentlighedens (og ikke mindst forsøgspersonernes) tillid til det  

 videnskabsetiske komitesystem ville blive undermineret, såfremt de pågældende  

 forskere i almindelighed kunne gennemtrumfe, at deres ansøgninger skulle  

 behandles af en anden regional komite end den, der efter loven er kompetent.
 4. Spørgsmålet er da, om der i den foreliggende sag er tale  

 om sådanne ekstraordinære omstændigheder.
 a) Baggrunden for Den Centrale Videnskabsetiske Komites  

 beslutning om at overføre godkendelseskompetencen fra Den Videnskabsetiske  

 Komite for Københavns og Frederiksberg Kommuner til Den Videnskabsetiske  

 Komite for Københavns Amt er i udtalelsen af 1. marts 1993 beskrevet således:
"Komiteen bad desuden Den Videnskabsetiske Komite for  

 Københavns Amt om at stille sig til rådighed efter den 1. oktober 1992,  

  

 idet man havde et klart indtryk af, at  

 indholdet af en eller flere forsøgsplaner fra de pågældende afdelinger var  

 kommet til pressens kundskab uden de pågældende forskeres medvirken.
Det har  

 således været vanskeligt at sikre fuld diskretion vedrørende forsøgsplanerne,  

 mens de blev underkastet en videnskabsetisk vurdering.  

  

 Den Videnskabsetiske  

 Komite for Københavns Amt behandlede anmodningen på sit møde den 28.  

 september  

 1992 og besluttede, at man  

  

 rent  

 midlertidigt og for en kortere periode  

  

 ville være villig til at behandle  

 relevante projekter fra Rigshospitalet." (de to første fremhævelser er  

 mine).
 Begrundelsen for Den Centrale Videnskabsetiske Komites  

 beslutning er således, at visse - unavngivne - medlemmer af Den  

 Videnskabsetiske Komite for Københavns og Frederiksberg Kommuner over for  

 pressen skulle have afgivet oplysninger om indholdet af de forsøgsplaner, som  

 har været forelagt for komiteen til godkendelse.
 b) De avisartikler, som jeg har modtaget fra Den Centrale  

 Videnskabsetiske Komite - og som derfor må ligge til grund for antagelsen om  

 brud på tavshedspligten - er (X-avis') artikler af 9. november 1991  

 ("Sprøjtet med radioaktivt stof i hjernen") og 10. november 1991  

 ("Professor afviser anklager") samt (Y-avis') artikel af 6.  

 december  

 1991 ("Strålende hjerner"). Herudover har jeg fra Dem og (B)  

 modtaget  

 en udateret artikel fra (Y-avis) ("Etisk undtagelsestilstand").
 Om professor (C's) forsøg fremgår det af disse artikler  

 navnlig,  

  

 at  

  

 forsøgene indebærer  

 indsprøjtning af radioaktive stoffer i menneskelige hjerner,  

  

 at  

  

 formålet med forsøgene er at forbedre  

 metoderne til behandling af sukkersyge og Føllings sygdom, og  

  

 at  

  

 forsøgspersonerne er mellem 24 og 71  

 år.
Det fremgår ikke af de omhandlede artikler, at oplysningerne  

 om professor (C's) forsøg er tilvejebragt af medlemmer af Den  

 Videnskabsetiske  

 Komite for Københavns og Frederiksberg Kommuner.
Den Centrale  

 Videnskabsetiske  

 Komite har heller ikke i udtalelsen af 1. marts 1993 til mig oplyst, hvorpå  

 man  

 har baseret sine antagelser.
c) Således som sagen er oplyst, må jeg herefter være af den  

 opfattelse, at de antagelser, der ligger til grund for Den Centrale  

 Videnskabsetiske  

 Komites beslutning om kompetenceoverførsel, hviler på et utilstrækkeligt  

 grundlag.
Dette må jeg anse for meget uheldigt; herved henviser jeg til,  

  

 at  

  

 en overførelse af  

 godkendelseskompetencen som nævnt kun ville kunne ske under ganske  

 ekstraordinære  

 omstændigheder (og på et tilsvarende sikkert faktisk grundlag), og  

  

 at  

  

 der i beslutningen om kompetenceoverførsel  

 synes at ligge en væsentlig kritik af de omhandlede - unavngivne -  

 komitemedlemmer.
 Endvidere bemærker jeg, at sanktioner i anledning af  

 (dokumenterede) krænkelser af offentligt ansattes tavshedspligt naturligvis i  

 første omgang bør rettes mod de pågældende enkeltpersoner og ikke mod det  

 organ, som de er medlemmer af.
 5. Sagen rejser i øvrigt det spørgsmål, om det - uafhængigt  

 af det tilvejebragte oplysningsgrundlag - i det hele taget ville være  

 retsstridigt for et medlem af en regional videnskabsetisk komite at udlevere  

 de  

 omhandlede generelle oplysninger om professor (C's) forsøg til pressen.
 a) § 10 i loven om det videnskabsetiske komitesystem har  

 følgende ordlyd:
"§ 10.  

  

 Komiteerne følger løbende udviklingen  

 inden for den biomedicinske forskning og virker inden for deres område for  

 udbredelsen af kendskabet til de etiske problemer, der kan være forbundet  

 hermed." I lovforslagets bemærkninger til bestemmelsen hedder det  

 følgende (Folketingstidende 1991/92, Tillæg A, sp. 1145):
"I § 9 (lovens § 10) hjemles de regionale komiteers  

 almindelige oplysende og debatskabende kompetence.
Bestemmelsen forudsætter,  

 at  

 komiteerne af egen drift kan tage spørgsmål op og meddele sig til  

 offentligheden, når de skønner, at der foreligger etiske problemer af en  

 sådan  

 karakter, at en offentlig meningsudveksling er ønskelig." Lovens § 10 tager vel efter sin ordlyd sigte på de regionale  

 komiteer som helhed; i konsekvens af det princip, som bestemmelsen er udtryk  

 for, må der imidlertid også tillægges de enkelte medlemmer en ganske  

 vidtgående adgang til at orientere offentligheden om spørgsmål af principiel  

 videnskabsetisk interesse.
De almindelige bestemmelser om tavshedspligt i  

 straffelovens § 152 og forvaltningslovens § 27 må fortolkes i  

 overensstemmelse  

 hermed.
I denne forbindelse bemærker jeg også, at loven om det  

 videnskabsetiske  

 komitesystem ikke indeholder særlige bestemmelser om tavshedspligt.
Samtidig er det klart, at der også er et hensyn at tage til  

 de enkelte forskere.
Hensynet til forskernes interesse i hemmeligholdelse af  

  

 generelle  

  

 oplysninger om deres projekter  

 må imidlertid som følge af det anførte normalt tillægges forholdsvis beskeden  

 vægt.
 Det må herefter anses for åbenbart, at de videnskabsetiske  

 komiteer - og komiteernes enkelte medlemmer - er berettiget til at videregive  

 oplysninger til pressen om det generelle indhold af de forskningsprojekter,  

 man  

 får forelagt, såfremt oplysningerne er egnet til at rejse debat om væsentlige  

 og principielle videnskabsetiske spørgsmål; dette følger umiddelbart af  

 lovens § 10 og af bestemmelsens forarbejder.
 b) Under disse omstændigheder må jeg anse det for  

 overordentlig beklageligt, at Den Centrale Videnskabsetiske Komite har  

 medvirket til at overføre godkendelseskompetencen fra Den Videnskabsetiske  

 Komite for Københavns og Frederiksberg Kommuner til Den Videnskabsetiske  

 Komite for Københavns Amt med den begrundelse, at enkelte af komiteens  

 medlemmer  

 - muligvis - har orienteret pressen om hovedindholdet af professor (C's)  

 forskningsprojekt vedrørende påvirkning af den menneskelige hjerne med  

 radioaktive stoffer.
 I tilslutning hertil skal jeg mere generelt bemærke, at dele  

 af Den Centrale Videnskabsetiske Komites udtalelse af 1. marts 1993 synes at  

 hvile på en uholdbar opfattelse af forskernes forhold til det  

 videnskabsetiske  

 komitesystem; jeg sigter navnlig til følgende afsnit:
"Da danske læger ved etableringen af det videnskabsetiske  

 komitesystem frivilligt pålagde sig selv begrænsninger vedr. forskningen på  

 levende mennesker, var det en helt klar og naturlig forudsætning, at der  

 kunne  

 tilsikres forskerne fuld diskretion i sagsbehandlingen.
Der var tale om et  

 system, der byggede på gensidig tillid.
Denne gensidige tillid tillægger  

 komitesystemet stadig særdeles stor vægt, og i den konkrete situation, var  

 denne gensidige tillid ikke til stede." Til det anførte skal jeg bemærke, at det videnskabsetiske  

 komitesystem i princippet er et almindeligt offentligretligt  

 godkendelsessystem;  

 forskerne må alene foretage de omhandlede forsøg, såfremt de får tilladelse  

 dertil fra de regionale videnskabsetiske komiteer.
Som følge heraf skal  

 spørgsmål om offentlighed og tavshedspligt i det videnskabsetiske  

 komitesystem  

 besvares på grundlag af de almindelige forvaltningsretlige regler herom.
Den  

 Centrale Videnskabsetiske Komite kan derfor ikke sikre de enkelte forskere  

 diskretion i videre omfang, end hvad der følger af disse regler; i retlig  

 forstand hviler det videnskabsetiske komitesystem således på ingen måde på  

 "gensidig tillid" mellem komitesystemet og forskerne.
6. Jeg har gjort Den Centrale Videnskabsetiske Komite  

 bekendt med min opfattelse.
Da jeg - på grundlag af oplysningerne i komiteens  

 udtalelse af 1. marts 1993 - må gå ud fra, at kompetenceforholdene nu er  

 bragt  

 i overensstemmelse med loven, foretager jeg mig i øvrigt ikke videre." ad b) Spørgsmålet om  

 udlevering af referater fra Den Centrale Videnskabsetiske Komites møder.
I skrivelsen af 19. januar 1993 klagede A og B som anført  

 tillige over at de medlemmer af de regionale videnskabsetiske komiteer, der  

 ikke samtidig var medlemmer af Den Centrale Videnskabsetiske Komite, ikke  

 havde adgang til at se referaterne fra møderne i Den Centrale  

 Videnskabsetiske  

 Komite.
A og B henviste til at det måtte anses for væsentligt for de  

 regionale  

 komitemedlemmers arbejde at have kendskab til de principielle drøftelser, der  

 fandt sted i Den Centrale Videnskabsetiske Komite.
 I Den Centrale Videnskabsetiske Komites udtalelse af 1.  

 marts 1993 hed det om spørgsmålet følgende:
"I den periode, hvor det videnskabsetiske komitesystem  

 fungerede på frivilligt grundlag, dvs. indtil 1. oktober 1992, pålagde  

 komiteerne sig selv en tavshedspligt med hensyn til, hvad de erfarede i deres  

 egenskab af medlemmer/suppleanter.
Denne tavshedspligt var af moralsk natur,  

 begrundet  

  

 dels  

  

 i hensynet til de  

 patienter, der indgik i forskningsprojekter,  

  

 dels  

  

 i hensynet til beskyttelse af forskere og firmaer mod  

 uberettiget tilegnelse,  

  

 dels  

  

 i et almindeligt  

 hensyn til at kommunikation mellem forskere og komiteer kunne foregå i en  

 åben  

 atmosfære med tilsikret diskretion.
Hensynet til fortrolighed blev håndhævet  

 gennem et generelt afslag på aktindsigt hos personer, som ikke deltog i den  

 enkelte komites møder, dvs.  

  

 kun  

  

 medlemmer og suppleanter i hver enkelt komite havde adgang til denne komites  

 sagsakter, herunder komiteens mødereferater.
 ...
 Lov om et videnskabsetisk komitesystem og behandling af  

 biomedicinske forskningsprojekter (lov nr. 503 af 24.6.1992) trådte i kraft  

 den 1. oktober 1992. Fra denne dato blev det videnskabsetiske komitesystem,  

 herunder Den Centrale Videnskabsetiske Komite en del af den offentlige  

 forvaltning og dermed omfattet af reglerne om aktindsigt i lov om  

 offentlighed  

 i forvaltningen.
 I medfør af offentlighedslovens § 7, stk. 1, er interne  

 arbejdsdokumenter undtaget fra aktindsigt i det omfang de er udarbejdet af en  

 myndighed til eget brug, herunder dokumenter udarbejdet af sekretariatet for  

 et  

 kollegialt organ, når sekretariatet er del af forvaltningsmyndigheden.
Den Centrale Videnskabsetiske Komite har fortolket denne  

 bestemmelse således, at referater fra komiteens møder er undtaget fra pligten  

 til at give aktindsigt.
Komiteens referater er affattet som et  

 "fuldstændigt referat", dvs. udover en konklusion om sagens  

 afgørelse  

 indeholder referaterne tillige en gengivelse af navngivne medlemmers  

 overvejelser vedrørende sagens afgørelse.
Den Centrale Videnskabsetiske  

 Komites  

 referater sendes  

  

 kun  

  

 til komiteens  

 medlemmer, til de regionale videnskabsetiske komiteers sekretærer, der med  

 observatørstatus har adgang til at overvære møderne, og til de suppleanter  

 som  

 i det enkelte møde har måttet deltage i stedet for det ordinære medlem." Til det anførte bemærkede jeg følgende i skrivelsen til A:
"1. Det spørgsmål, der foreligger til min bedømmelse,  

 er, om medlemmerne af de regionale videnskabsetiske komiteer - i deres  

 egenskab  

 af sådanne - har ret til at se referaterne fra møder i Den Centrale  

 Videnskabsetiske Komite.
Den Centrale Videnskabsetiske Komite har bedømt  

 spørgsmålet  

 på grundlag af reglerne i offentlighedsloven.
Denne fremgangsmåde er ikke korrekt.
Spørgsmålet om,  

 hvorvidt en forvaltningsmyndighed har pligt til at udlevere oplysninger til  

 en anden forvaltningsmyndighed, skal ikke bedømmes efter offentlighedsloven,  

 men efter de særlige bestemmelser i forvaltningslovens kap. 8. Spørgsmålet om  

 privates - herunder pressens - adgang til mødereferaterne skal derimod  

 behandles efter reglerne i offentlighedsloven.
 Forvaltningslovens § 31 (lovens kap. 8) har følgende ordlyd:
 "§ 31.  

  

 I det omfang en forvaltningsmyndighed er  

 berettiget til at videregive en oplysning, skal myndigheden på begæring af en  

 anden myndighed videregive oplysningen, hvis den er af betydning for  

 myndighedens virksomhed eller for en afgørelse, som myndigheden skal træffe.
Stk. 2.  

  

 Bestemmelsen i stk. 1 finder dog ikke  

 anvendelse, hvis videregivelsen påfører myndigheden et merarbejde, der  

 væsentligt overstiger den interesse, den anden myndighed har i at få  

 oplysningerne." Det følger af bestemmelsen, at Den Centrale Videnskabsetiske  

 Komite er  

  

 forpligtet  

  

 til at udlevere  

 de omhandlede mødereferater til de regionale komiteer, såfremt en sådan  

 udlevering er  

  

 berettiget.  

  

 Sidstnævnte  

 spørgsmål skal besvares på grundlag af forvaltningslovens § 28; det bemærkes  

 herved, at den særlige bestemmelse i forvaltningslovens § 30 ikke omfatter en  

 situation som den foreliggende.
 2. Forvaltningslovens § 28, stk. 1-3, har følgende ordlyd:
 "§ 28.  

  

 Oplysninger om enkeltpersoners rent  

 private forhold, herunder oplysninger om race, religion og hudfarve, om  

 politiske, foreningsmæssige, seksuelle og strafbare forhold samt oplysninger  

 om helbredsforhold, væsentlige sociale problemer og misbrug af nydelsesmidler  

 og lignende, må ikke videregives til en anden forvaltningsmyndighed.
Stk. 2.  

  

 Videregivelse af de i stk. 1 nævnte  

 oplysninger kan dog ske, når den,  

 oplysningen angår, har givet samtykke, det  

 følger af lov eller bestemmelser fastsat i henhold til lov, at oplysningen  

 skal  

 videregives, videregivelsen  

 sker til varetagelse af private eller offentlige interesser, der klart  

 overstiger hensynet til de interesser, der begrunder hemmeligholdelse,  

 herunder  

 hensynet til den, oplysningen angår, eller videregivelsen  

 er et nødvendigt led i sagens behandling eller er nødvendig for, at en  

 myndighed kan gennemføre tilsyns- eller kontrolopgaver.
Stk. 3.  

  

 Andre fortrolige oplysninger må ud over  

 de i stk. 2 nævnte tilfælde kun videregives til en anden  

 forvaltningsmyndighed,  

 når det må antages, at oplysningen vil være af væsentlig betydning for  

 myndighedens virksomhed eller for en afgørelse, myndigheden skal  

 træffe." Fra Den Centrale Videnskabsetiske Komite har jeg modtaget  

 referater af komiteens møder den 17. januar, 14. februar, 24. april, 22. maj,  

 26. juni, 14. august, 18. september og 27. november 1992.
 Disse referater indeholder ikke oplysninger, der er omfattet  

 af forvaltningslovens § 28, stk. 1. Uanset om enkelte oplysninger måtte være  

 af fortrolig karakter, har medlemmerne af de regionale videnskabsetiske  

 komiteer herefter ret til at få referaterne udleveret til brug for deres  

 arbejde i komiteerne, jf. forvaltningslovens § 28, stk. 3, sammenholdt med §  

 31, stk. 1; jeg henviser til, at det må anses for åbenbart, at medlemmerne af  

 de regionale komiteer har et sagligt begrundet behov for at kunne gøre sig  

 bekendt med de drøftelser, der foregår i Den Centrale Videnskabsetiske  

 Komite.
3. De øvrige referater fra Den Centrale Videnskabsetiske  

 Komites møder har jeg ikke haft lejlighed til at gennemgå.
Den Centrale  

 Videnskabsetiske  

 Komite må derfor tage stilling til, om der er oplysninger i disse referater,  

 som efter forvaltningslovens § 31, jf. § 28, ikke må udleveres til de  

 regionale  

 videnskabsetiske komiteer.
 Samtidig hermed har jeg henstillet til Den Centrale  

 Videnskabsetiske Komite, at man tager spørgsmålet op til fornyet behandling.  

 Jeg har udbedt mig underretning om sagens udfald.
