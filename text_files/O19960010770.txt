Resumé En redaktionschef klagede over Finansministeriets afslag på  

 aktindsigt i et dokument om den finansielle krise på Færøerne.
Der var tale  

 om  

 et notat fra Finansministeriet om forslag til mulige bestyrelsesmedlemmer for  

 Finansieringsfonden af 1992. Finansministeriet henviste som begrundelse for  

 afslaget til at adskillige af de personer som var nævnt i notatet, ikke var  

 klar over at de havde været bragt på tale som mulige bestyrelsesmedlemmer i  

 finansieringsfonden.
Ombudsmanden udtalte at den generelle undtagelsesadgang i  

 offentlighedslovens § 13, stk. 1, nr. 6, alene kan begrænse aktindsigten når  

 hensynet til enkeltpersoner eller det offentliges interesser gør det klart  

 påkrævet.
Ombudsmanden mente ikke at Finansministeriet havde godtgjort at  

 hensynet til de personer der var anført på listen, talte så tungtvejende imod  

 offentliggørelse at dette kunne begrunde anvendelse af § 13, stk. 1, nr. 6,  

 og  

 han bad derfor ministeriet om at genoptage sagen. (J.nr. 1995-1041-201).
Aktindsigt i et dokument om den finansielle krise på  

 Færøerne.
Undtagne oplysninger En redaktionschef klagede  

 over Finansministeriets afslag på aktindsigt i dokumenter om den finansielle  

 krise på Færøerne.
 Dette gav anledning til at  

 jeg udtalte følgende om anvendelse af offentlighedslovens § 13, stk. 1, nr.  

 6:
"  

  

 Notat fra Industriministeriet af 14. oktober 1992 om forslag til mulige  

 bestyrelsesmedlemmer for Finansieringsfonden af 1992 (sag nr. 95-372-78, akt  

 nr. 1) Finansministeriet undtog i  

 sin oprindelige afgørelse af 10. april 1995 dokument nr. 1 i sag nr.  

 95-372-78  

 fra aktindsigt med henvisning til offentlighedslovens § 7 og § 13. Efter  

 Deres  

 klage til mig oplyste Finansministeriet Dem i brev af 1. juni 1995 om at  

 henvisningen til offentlighedslovens § 7 var fejlagtig, men ministeriet  

 fastholdt  

 afslaget efter offentlighedslovens § 13, stk. 1, nr. 6.
Dokumenterne er udarbejdet af  

 Industriministeriet.
Dette indebærer at dokumentet i forhold til  

 Finansministeriet ikke under nogen omstændigheder kunne betragtes som  

 internt.
 Jeg har gjort ministeriet  

 bekendt med min opfattelse.
 Finansministeriet har i sin  

 sidste begrundelse for at undtage dokumentet fra retten til aktindsigt  

 henvist  

 til offentlighedslovens § 13, stk. 1, nr. 6.
Under mødet med mine  

 medarbejdere oplyste Finansministeriet at listen var udtryk for rent interne  

 overvejelser i ministerierne om hvem der var mulige emner til en  

 bestyrelsespost i Finansieringsfonden af 1992. Adskillige af de personer som  

 er nævnt på listen, ved ikke selv at de har været bragt på tale som  

 bestyrelsesmedlem.
Da disse personer ikke selv har ønsket sig sat i  

 forbindelse  

 med finansieringsfonden, og da nogle af dem ikke har kendskab til at de har  

 indgået i overvejelserne om at besætte bestyrelsesposterne i forneden, har  

 Finansministeriet undtaget oplysningerne fra aktindsigt.
 Efter offentlighedslovens §  

 13, stk. 1, nr. 6, kan retten til aktindsigt begrænses i det omfang det er  

 nødvendigt til beskyttelse af væsentlige hensyn til private og offentlige  

 interesser hvor hemmeligholdelse efter forholdets særlige karakter er  

 påkrævet.
 En bestemmelse svarende til  

 offentlighedslovens § 13, stk. 1, nr. 6, blev indført ved offentlighedsloven  

 fra 1963. I betænkningen der lå til grund for lovforslaget (betænkning nr.  

 325/1963), er på s. 64 om baggrunden for bestemmelsen anført at man  

 forudsatte  

 at der kun ville blive gjort brug af den under § 2, nr. 7, foreslåede  

 bestemmelse  

 i tilfælde, hvor hemmeligholdelse af hensyn til det offentliges eller  

 enkeltpersoners  

 interesse klart ville tilsige det.
 Eksempelvis har bestemmelsen  

 været forudsat anvendt 1) til at nægte at give oplysninger om hvad der sker  

 under forhandlingerne i statens forligsinstitution for arbejdsstridigheder,  

 2)  

 til at afslå en begæring om at gennemse erklæringer fra folketingsvælgere  

 indleveret  

 i forbindelse med anmeldelse af nye partier og 3) til at afslå aktindsigt i  

 skriftlige eksamensopgaver før afholdelse af eksamen.
 Det er i lovens forarbejder  

 (betænkning nr. 857/1978, s. 261) nævnt at bestemmelsen er blevet benyttet  

 til  

 at tilgodese beskyttelsesinteresser der som sådanne er anerkendt ved  

 udformningen af lovens øvrige undtagelsesbestemmelser, men hvor de  

 udtrykkelige  

 bestemmelser har vist sig utilstrækkelige.
 Jeg mener ikke at der er  

 udtrykkelige undtagelsesbestemmelser i offentlighedsloven der kan anvendes i  

 den foreliggende situation.
Undtagelsesbestemmelsen i  

 offentlighedslovens § 12, stk. 1, nr. 1, kan således ikke anvendes idet  

 oplysningerne alene drejer sig om navne på en række personer.
Dette er ikke  

 oplysninger om enkeltpersoners 'private, herunder økonomiske, forhold'.  

 Derfor  

 er der ikke efter offentlighedslovens § 12, stk. 1, nr. 1, grundlag for at  

 afslå aktindsigt i oplysningerne om disse navne.
 Spørgsmålet er om der er  

 sådanne væsentlige hensyn til de personer der er nævnt på listen, at den  

 generelle undtagelsesadgang i offentlighedslovens § 13, stk. 1, nr. 6, finder  

 anvendelse.
 Jeg har forståelse for at  

 Finansministeriet har anset hensynet til personer som end ikke selv er  

 bekendt  

 med at de indgår på en liste over mulige emner til en bestyrelsespost i  

 finansieringsfonden, for vægtigt.
 Industriministeriet har  

 imidlertid sendt listen til Finansministeriet med den virkning at dokumentet  

 hermed mistede sin interne karakter og derfor som udgangspunkt ville være  

 undergivet aktindsigt.
 Det er som anført forudsat i  

 forarbejderne at offentlighedslovens § 13, stk. 1, nr. 6, kun finder  

 anvendelse  

 i tilfælde hvor hensynet til enkeltpersoners eller det offentliges interesse  

 gør det klart påkrævet.
 Efter min opfattelse har  

 ministeriet ikke godtgjort at hensynet til de personer der er anført på  

 listen,  

 taler så tungtvejende imod offentliggørelse at det kan begrunde anvendelse af  

 offentlighedslovens § 13, stk. 1, nr. 6.
 Jeg mener derfor ikke at det  

 har været berettiget at Finansministeriet på dette grundlag afslog aktindsigt  

 i  

 oplysningerne om navne på de personer der ikke blev udpeget som medlemmer af  

 finansieringsfondens bestyrelse.
Jeg har gjort  

 Finansministeriet bekendt med min opfattelse og bedt ministeriet om at  

 genoptage  

 sagens behandling for så vidt angår dette dokument.
Jeg har bedt ministeriet  

 om  

 at orientere mig om hvad ministeriet foretager sig i sagen.
..." Finansministeriet meddelte  

 mig ved brev af 12. juni 1996 at ministeriet havde genoptaget sagen og givet  

 A  

 (fuldstændig eller delvis) aktindsigt i dette dokument.
