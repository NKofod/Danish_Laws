 I medfør af § 6, stk. 2, i lov om Statens Istjeneste, jf.
lovbekendtgørelse nr. 578 af 29. september 1988, og efter bemyndigelse i bekendtgørelse nr. 570 af 26. september 1988, fastsættes:
 § 1.  Af de inden for Skagen beliggende danske havne  

 med 5 m vanddybde eller derover betales en årlig isafgift som bidrag til  

 dækning af de med Statens Istjeneste forbundne udgifter.
 § 2.  Isafgiften, der påhviler de nedenfor angivne  

 havne, vil fra og med 1. januar 1992 være at udrede med de ved hver især  

 angivne beløb.
§ 3.  Isafgiften tilfalder statskassen.
Den kan efter  

 vedkommende havnebestyrelses valg enten opkræves af havnebestyrelsen som en  

 afgift af de i havnen ud- og indskibede varemængder eller udredes af havnens  

 almindelige indtægter.
 Afgiften kan ikke opkræves som en afgift af skibene.
§ 4.  De i § 2 nævnte havne betaler ikke særskilt  

 vederlag for hjælp af Statens Istjenestes isbrydere eller for andre af  

 Statens Istjeneste til isbrydning benyttede skibe.
Hvor særlige forhold måtte  

 begrunde dette, kan istjenesten dog betinge sig hel eller delvis dækning af  

 afholdte udgifter.
 § 5.  Bekendtgørelsen træder i kraft den 1. januar  

 1992.
 Stk. 2.  Bekendtgørelsen af 23. december 1986 om  

 isafgift af de varemængder, der ud- og indskibes i visse danske havne  

 ophæves.
