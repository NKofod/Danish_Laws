Bekendtgørelse om ændring af bekendtgørelse om Studievalg Danmarks vejledning om valg af videregående uddannelse (Ændringer som følge af udvidelse af Studievalg Danmarks vejledningsområde) § 1 I bekendtgørelse nr. 827 af 22. juni 2018 om Studievalg Danmarks vejledning om valg af videregående uddannelse foretages følgende ændringer:
 1.  Titlen affattes således:
»Bekendtgørelse om Studievalg Danmark« 2. I § 1 indsættes efter »valg af«: »erhvervsuddannelse og«.
3. I § 2 indsættes efter »videregående uddannelse«: », eller som ønsker at søge optagelse på en erhvervsuddannelse.« 4. § 3 affattes således:
 »§ 3. Studievalg Danmarks vejledning skal bidrage til, at valg af erhvervsuddannelse, videregående uddannelse og efter- og videreuddannelse bliver til størst mulig gavn for den enkelte og samfundet.
Stk. 2. Vejledningen skal gøre det muligt for den enkelte at håndtere valg af erhvervsuddannelse, videregående uddannelse og karriere i et livslangt persektiv og skal bidrage til, at den enkelte kan træffe oplyste, reflekterede og realistiske valg af erhvervsuddannelse og videregående uddannelse i sammenhæng med den uddannelses- og beskæftigelsesmæssige udvikling.« 5. I § 5 indsættes efter »udbud af«: »erhvervsuddannelser og«.
 6. § 6, stk. 2, affattes således:
»Stk. 2. Vejledningen omfatter regler om adgang til og optagelse på ordinære erhvervsuddannelser og videregående uddannelser efter afsluttet ungdomsuddannelse, herunder overgangene mellem erhvervsuddannelser, videregående uddannelser, deltidsuddannelser, akademi-, diplom- og masteruddannelser, generelle studiemæssige forudsætninger, Statens Uddannelsesstøtte (SU), Statens Voksenuddannelessstøtte (SVU) og specialpædagogisk støtte (SPS).« 7. § 10, stk. 3, affattes således:
»Stk. 3. Studievalg Danmark samarbejder med uddannelsesinstitutioner, der udbyder erhvervsuddannelser og videregående uddannelser, herunder om viden om uddannelsesmuligheder og vejledning i forbindelse med studieskift m.v.
Samarbejdet skal sikre sammenhæng mellem uddannelses- og karrierevejledning og valgmuligheder i en igangværende uddannelse.« § 2 Bekendtgørelsen træder i kraft den 1. januar 2021.
