Denne sag vedrører alene detailkloakeringen - etape 5. Klager har i  

 denne forbindelse krævet indklagede ansvarlig for sætninger i en  

 gade i byen A, der er opstået efter at indklagede nedlagde en  

 kloakledning og foretog opfyldning.
Klager anfører, at indklagedes  

 arbejde ikke er udført forskriftsmæssigt.
Voldgiftsretten udtaler, at det må lægges til grund, at  

 årsagen til sætningerne er, at de tilfyldte materialer og den  

 tilfyldte jord ikke opfylder kravene til korrekt kvalitet.
Det fremgår  

 af udbudsmaterialet, at materialernes egnethed skal vurderes af  

 entreprenøren, men at tilfyldning kun må ske med tilsynets  

 godkendelse.
 Da tilsynet har godkendt materialerne og tilfyldning er sket efter aftale  

 med tilsynet, kan indklagede ikke drages til ansvar for at tilfyldningen ikke  

 var forskriftsmæssig.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ansvar for uforskriftsmæssigt  

 udført arbejde samt AB 92 § 46.
I anledning af, at der mellem klageren og indklagede er  

 opstået tvist om ansvaret for nogle sætninger i en gade i A, der  

 er opstået, efter at indklagede i 1997 havde nedlagt en kloakledning i  

 vejen og foretaget opfyldning, er der i medfør af "Regler for  

 behandling af sager ved Voldgiftsnævnet for bygge- og  

 anlægsvirksomhed" nedsat en voldgift bestående af  

 direktør, ingeniør M.
IDA Ole Davidsen, akademiingeniør  

 Jørgen Therkelsen og landsdommer Fritse Hove, sidstnævnte som  

 rettens formand.
 Mundtlig forhandling fandt sted den 30. januar 2001.
 Klageren har principalt nedlagt påstand om, at  

 indklagede tilpligtes at betale klageren 521.000 kr. ekskl. moms med  

 tillæg af procesrenter fra den 9. februar 1999. Klageren har  

 subsidiært påstået indklagede tilpligtet at udføre  

 de i syns- og skønsrapporten i svarene på  

 spørgsmålene 3 og 4 angivne arbejder vederlagsfrit.
 Den principale påstand svarer til de af  

 skønsmanden opgjorte udbedringsomkostninger.
 Indklagede har påstået frifindelse og har som  

 selvstændig påstand påstået klageren tilpligtet til  

 indklagede at betale 70.854,05 kr. subsidiært et mindre beløb,  

 med tillæg af procesrenter fra den 9. april 1999.
 Beløbet udgør tabt fortjeneste, opgjort som  

 15 % af 350.027 kr., svarende til differencen mellem tilbudssum og betaling  

 for udført arbejde, eller 52.504,05 kr. og indklagedes omkostninger  

 på 18.350 kr. vedrørende sagkyndig beslutning i henhold til AB  

 92 § 46.
 Klageren har påstået frifindelse for  

 indklagedes selvstændige påstand.
 Sagens nærmere omstændigheder er  

 følgende:
I 1996 udbød klageren udførelsen af  

 transmissionsledning mellem A og B og detailkloakering af A m.m. i  

 licitation.
Klageren havde antaget en ingeniør til som rådgiver  

 at foretage forundersøgelse, lave udbud og føre tilsyn.
Denne  

 sag vedrører kun etape 5 - detailkloakering af A.
 Det fremgår af de særlige betingelser i  

 udbudsmaterialet, at AB 92 var gældende for entreprisen, og at bl.a.  

 følgende forskrifter for arbejdet var gældende:
 DS 401- Norm for sand, grus og stenmaterialer.
 DS 415 - Norm for fundering.
 DS 430 - Norm for lægning af ledningsanlæg i  

 jord december 1993.
 Af den særlige arbejdsbeskrivelse fremgår om  

 tildækning og retablering:
 "Al omkringfyldning og opfyldning foretages umiddelbart  

 efter, at rørlægningsarbejdet er kontrolleret og godkendt.
 OMKRINGFYLDNING OG TILFYLDNING I KØREBANE OG  

 RABATAREALER.
Ved lægning af rør og sætning af  

 brønde på spildvandsledninger i kørebaner og rabatter,  

 skal omkringfyldning altid udføres med tilført grus.
Det  

 tilførte omkringfyldningsgrus skal fortsættes til 10 cm over  

 ledningens top.
Det tilførte grus skal opfylde samme krav som angivet  

 ved materialer til udjævningslag.
Der foretages en omhyggelig komprimering af  

 omkringfyldningslaget, specielt er det vigtigt, at rørene opnår  

 den størst mulige sidestøtte.
Til komprimering kan anvendes  

 forskelligt maskinelt udstyr, eller der kan anvendes fodstampning i  

 lagtykkelser ikke over 10 cm.
 Efter omkringfyldning tilfyldes i kørebanearealer  

 og rabatter til ca. 25 cm under færdig terræn med opgravet  

 fyld.
Der udføres omhyggeligt komprimering i lagtykkelser  

 ikke over 50 cm.
Ved tilfyldning med opgravet fyld, skal alle sten med en  

 største længde på 15 cm og derover, frasorteres og  

 køres i depot.
 Hvis genbrug ikke kan lade sig gøre - f.eks. fordi  

 de opgravede materialers sammensætning og tilstand ikke tillader  

 tilstrækkelig komprimering - vælges erstatningsmaterialer, der i  

 så stor udstrækning som muligt har de for tilfyldningen  

 nødvendige egenskaber.
 Der må ikke benyttes tilkørte materialer for  

 tilfyldning uden forudgående aftale med tilsynet.
På den tilfyldte og komprimerede ledningsgrav  

 udlægges 25 cm stabilt grus.
Lokalt blandet stabilt grus kan benyttes,  

 såfremt det ved blandingen er tilstræbt at opnå en  

 kornkurve, der ligger så tæt ved kurven for SG II, som muligt med  

 lokale materialer. (Sigteprøve kan forlanges).
 Den udlagte og komprimerede stabilgrusbelægning  

 afrettes i højde med eksisterende belægning.
 Rabatarealer afsluttes med 10 cm muld eller anden  

 belægning som før arbejdet blev påbegyndt.
 Entreprenøren skal, efter aftale med tilsynet,  

 udføre asfaltbelægning på kørebanearealer.
 På kommuneveje skal belægningen udføres  

 med 115 kg/2 GAB (6 cm).
Den ovenfor angivne tilfyldning og reetablering skal  

 benyttes ved ledningsgrave i kommuneveje " I tilbuds- og afregningsgrundlaget hedder det bl.a.:
" For supplerende ydelser, hvis omfang og  

 nødvendighed først kan bestemmes under arbejdet  

 udførelse, kan de virkelige mængder variere væsentligt fra  

 de i tilbudslisten anførte mængder.
Variationsprocenten  

 sættes til 100 %.
 ..
 Tilbudslistens poster.
 ..
4.0 Supplerende ydelser Generelt:
For underposterne gælder, at mængderne  

 skal kunne variere ubegrænset og helt bortfalde, uden at enhedspriserne  

 derved ændres.
Alle ydelser i henhold til supplerende ydelser skal  

 være skriftligt aftalt inden arbejdet påbegyndes.
Kommunens  

 aftalesedler skal benyttes.
 ..
 Underpost 4.13.
Der skal afgives en pris på asfaltering af  

 opgravede kørebanearealer.
Posten afregnes i m2 og omfatter opgravning  

 af ca. 5 cm stabilgrusbelægninger, komprimering af nyt underlag,  

 effektiv klæbning af eksisterende asfaltkant og levering,  

 udlægning og komprimering af GABO.
Det kan forventes, at afregning af  

 nærværende position, omfatter hele læs asfalt og omfanget  

 aftales med tilsynet.
 ..
 Underpost 4.17 - Levering af ekstra bundgrus.
Underposten omfatter levering og indbygning af ekstra  

 bundgrus og inkluderer bortkørsel af opgravet fyld erstattet med  

 ovenstående.
Mængden opgøres på grundlag af det  

 geometriske volumen af det opgravede fyld.
.." I den almindelige arbejdsbeskrivelse hedder det endvidere  

 bl.a.:
"3.3 Komprimering Komprimeringen skal udføres med materiel, der  

 giver en ensartet komprimering i hele bærelagets tykkelse.  

 Komprimeringen skal udføres umiddelbart efter udlægningen og med  

 optimalt vandindhold, eventuelt tilvejebragt ved vanding af det ukomprimerede  

 materiale.
 ..
4. KONTROL 4.1 Generelt Prøvningsmetoderne for komprimeringen skal  

 være i overensstemmelse med DS 405 og Statens Vejlaboratoriums  

 prøvningsmetoder.
4.2 Materialer Materialernes kvalitet kontrolleres  

 fortløbende.  ..
Såfremt kontrolresultaterne ikke tilfredsstiller de  

 stillede krav, skal der omgående udtages og analyseres en ny  

 prøve, og produktionen skal om nødvendigt justeres.
Leverede  

 materialer, der ikke opfylder de stillede krav, skal udskiftes.
4.3 Komprimering Komprimeringsarbejdet kontrolleres ved bestemmelse af  

 komprimeringsgraden, i kontrolafsnit, hvor gruset fremtræder homogent  

 og ensartet komprimeret." Den 20. januar 1997 afgav indklagede et samlet tilbud  

 på 2.213.152 kr., hvoraf tilbudet vedrørende etape 5 udgjorde  

 424.210 kr. og supplerende ydelser etape 4 - 5 - 6 udgjorde 1.161.482 kr.
De  

 supplerende ydelser omfattede levering og udlægning af 5 cm GABO i en  

 mængde på 1200 m2 til 125.962 kr.
Indklagedes tilbud blev  

 accepteret af klageren den 20. januar 1997. Der blev afholdt  

 opstartmøde den 17. februar 1997, hvor det blev aftalt, at arbejdet  

 skulle være færdigt den 1. november 1997. Under arbejdets  

 udførelse blev der holdt 18 byggemøder.
Det fremgår af  

 referaterne heraf, som blev skrevet af klagers rådgiver, at klageren ud  

 over ham selv i de fleste tilfælde tillige var repræsenteret ved  

 souschefen og vejformanden.
Af et referat af et møde den 1. august  

 1997, hvori de nævnte repræsentanter for klageren og indklagede  

 deltog, fremgår det, at indklagede var ca. 3-4 dage forud for  

 tidsplanen.
Det er under sagen oplyst, at souschefen enten under mødet  

 skrev eller til mødet medbragte følgende besked:
"Bygherren har besluttet at gaden asfalteres inden  

 vinteren.
Bygherren vil lade asfaltarbejdet udføre i anden entreprise.  

 Derfor anmodes entreprenøren om at fremme etableringen af stik mest  

 muligt.
Entreprenøren oplyser at stikentreprisen er afsluttet senest  

 1.9.1997." Datoen 1.9. er skrevet med en anden skrift end den  

 øvrige tekst.
Som bilag til mødereferatet har klagers  

 rådgiver skrevet følgende:
 "Souschefen oplyste, at bygherren havde besluttet, at  

 gaden skulle asfalteres inden vinter i år og at kommunen ikke  

 ønskede at benytte indklagedes tilbud på 105 kr./m2 for  

 asfaltering, idet man havde skønnet at indklagede ikke var i stand til  

 at udføre arbejdet tilfredsstillende(håndudlægning).
 Indklagede oplyste at han var i forhandling om køb  

 af en asfaltudlægger eller alternativt et samarbejde med et firma om  

 maskinudlægning.
 Indklagede og klagers rådgiver oplyste at  

 asfaltering af gaden i år kunne medføre store sætninger i  

 asfaltbelægningen med efterfølgende uforholdsmæssige store  

 udgifter for entreprenøren i forbindelse med efterreparationer i  

 asfalt i stedet for stabilt grus som var forventet idet indklagede havde  

 frist til november 1997 for færdiggørelse, på hvilket  

 tidspunkt udførelse af asfaltbelægning ikke var forsvarligt.
 Indklagede tog forbehold for efterreparationer af  

 asfaltbelægning ved asfaltering i 1997.
 Indklagede ville dog på trods af meget travlhed i  

 firmaet på nuværende tidspunkt tilstræbe at alle stik i  

 gaden var udført inden 1.9.1997.
.." Det fremgår af det efterfølgende og sidste  

 referat af et møde den 8. august 1997, at forrige referat blev  

 godkendt.
Souschefen var ikke til stede ved dette møde.
 Herefter indbød indklagede medlemmerne af teknisk  

 udvalg til frokost den 26. august 1997. Souschefen som også er medlem  

 af teknisk udvalg har den 22. december udarbejdet følgende  

 referat:
" REFERAT FRA AFLEVERINGSFORRETNING D. 26. AUG 1997 Deltagere:
3 medlemmer fra teknisk udvalg Indklagede Vejformand Klagers rådgiver Souschef Ovennævnte personer besigtigede delstrækninger  

 på projektet.
Klagers rådgiver oplyste, under gennemgangen, at der  

 ikke var anmærkninger til det udførte arbejde.
Enkelte mangler  

 ville blive registreret i samråd med entreprenøren.
Under  

 gennemgangen blev der ikke forevist mangler.
Hele selskabet kørte  

 herefter til frokost. 2 af medlemmerne fra teknisk udvalg forlod selskabet  

 kl. 12.15, på det tidspunkt var der ikke udarbejdet en mangelliste, og  

 ej heller påtalt fejl eller mangler.
Nærværende er bekræftet af et andet  

 medlem af teknisk udvalg og af et af de to medlemmer der forlod  

 selskabet." Klageren har fremlagt 5 aftalesedler, hvoraf det  

 fremgår, at indklagede har leveret stabilt grus til etape 5. De 4  

 aftalesedler er underskrevet af indklagede, souschefen og klagers  

 rådgiver, medens den femte aftaleseddel, der vedrører 122 m3  

 "stabilt grus til opretning" og er dateret henholdsvis oktober og november  

 1997 og kun underskrevet af souschefen og indklagede.
 Efter at klageren under et møde med indklagede den  

 27. januar 1998 havde reklameret over sætninger i gaden, skrev klageren  

 den 2. februar 1998 således til indklagede:
 " ..
Alle var enige om omfanget af sætningerne.
Ligeledes  

 var man enige om, at sætningerne skyldes manglende komprimering.
Her  

 sluttede enigheden.
Entreprenøren fastholder, at sætningerne ikke  

 kunne undgås, da det tilfyldte materiale ikke kunne komprimeres p.g.a.  

 nærliggende ejendommes alder og tilstand.
Ligeledes hævdede  

 entreprenøren, at han i et byggemøde havde meddelt dette, og at  

 det var godkendt af tilsynet.
Ligeledes gjorde entreprenøren  

 gældende, at han ikke havde fået lov til at udskifte det uegnede  

 fyld med sand/grus.
Derudover oplyser entreprenøren, at der var en del  

 vand i udgravningerne, og at det er det vand der bl.a. er skyld i  

 sætningerne.
Bygherren fastholder, at med det rigtige materiale kunne  

 det tilfyldte materiale komprimeres.
Bygherren har konstateret vand i  

 udgravningerne, men almindelig entreprenørhåndværk  

 inkluderer fjernelse af vand inden tilfyldning.
I udbudsmaterialet er der  

 poster til afregning for bortpumpning af vand, enten via  

 entreprenørpumpe eller via vacuumanlæg.
Ligeledes kan der  

 alternativt graves dybere og tilføres kapilarlag, hvor evt. vand  

 bortledes.
Disse foranstaltninger var beskrevet i udbudsmaterialet og prissat  

 i tilbudslisten.
 Bygherren kan ikke konstatere, at entreprenørens  

 påstand om godkendt mangelfuld komprimering af tilfyldt materiale er  

 omtalt i et byggemøde.
Påstanden om risiko for eksisterende bygninger ved  

 komprimering, er efter bygherrens opfattelse noget overdrevet, især da  

 der i gaden er tale om spredt bebyggelse og kun få ejendomme der er  

 opført tæt ved gaden.
Bygherren har tidligere udført  

 kloakeringsentrepriser i områder med rigtig gamle bygninger.
I de  

 tilfælde er der ikke senere konstateret sætninger i vejbanen  

 eller beskadigelser af omkringliggende bygninger.
Derfor må bygherren  

 afvise påstandene, som entreprenøren ligger til grund for den  

 mangelfulde komprimering.
Ligeledes er der udskiftet 271 kbm. uegnet fyld på  

 en strækning af ca. 270 lbm. i gaden, hvilket er en udskiftning  

 på ca. 1kbm/lbm. i snit.
Det er dokumenteret i aftalesedlerne og  

 betyder at entreprenørens påstand ikke er korrekt.
 Entreprenøren indvilligede i, at reparere de  

 områder som sætter sig, dog vil entreprenøren ikke afholde  

 udgifterne til skæring af asfalt og genasfaltering.
Bygherren kan ikke acceptere entreprenørens udspil,  

 men kræver vejen reetableret 100 % på entreprenørens  

 regning.
Entreprenøren ønskede ikke at føre dialogen  

 videre og henviste til sin arbejdsgiverorganisation, og ville have bygherrens  

 krav skriftligt.
Bygherren, repræsenteret ved teknisk forvaltning,  

 fastholder entreprenøren på sit økonomiske ansvar i sagen  

 og man imødeser snarest muligt en tilbagemelding på  

 nærværende skrivelse." I en skrivelse modtaget af klageren den 8. april 1998 har  

 indklagede kommenteret klagerens brev således:
 "Det fremgår af Deres skrivelse af 2. februar 1998,  

 at der mellem os er uenighed om følgende punkter i gaden:
 Pkt. 1. Bygherren fastholder, at med det rigtige  

 materiel kunne det tilfyldte materiale komprimeres.
Svar: For at udføre komprimeringen blev der  

 på lejebasis fremskaffet en råjordskompakter.
Kopi af faktura  

 vedlægges.
 Pkt. 2. Bygherren har konstateret vand i  

 udgravningen, men almindelig entreprenørhåndværk  

 inkluderer fjernelse af vand inden tilfyldning.
Svar: Efterhånden som tilfyldningen skete omkring  

 kloakrørene med ærtesten og sand og komprimeret med en 40 cm  

 pladevibrator, stemtes vandet frem og løb via kloakrørene til  

 brønd.
Herfra blev det pumpet op til åben grøft.
Det er korrekt, at der i udbudsmaterialet er poster til  

 afregning for bortpumpning af vand.
Jeg har ganske vist ikke fremsendt  

 opgørelser for dette arbejde, men klagers rådgiver kan  

 bekræfte, at jeg foretog bortpumpning af vandet.
 Pkt. 3. Bygherren kan ikke konstatere, at  

 entreprenørens påstand om godkendt mangelfuld komprimering af  

 tilfyldt materiale er omtalt i et byggemøde.
Svar: Under anvendelsen af råjordskompakteren  

 klagede beboerne over kraftige rystelser i husene.
På det grundlag  

 besluttede klagers rådgiver, at anvendelsen af råjordskompakteren  

 straks skulle indstilles.
Asfalteringen skulle efter tidsplanen først  

 foretages 2 måneder efter færdiggørelsen.
Der var derfor  

 rigelig tid til, at tilfyldningen kunne sætte sig. Årstiden og  

 trafikken på tilfyldningen taget i betragtning.
Imidlertid krævede bygherren asfalteringen  

 udført umiddelbart efter færdiggørelsen.
På  

 byggemødet den 1. august 1997 tog jeg derfor forbehold mod  

 sætninger i asfaltbelægningen.
Dette fremgår af bilag 1 til  

 byggemødereferat nr. 17. Kopi vedlægges.
 Pkt. 4. Udskiftning af uegnet fyld.
 Svar: Jeg har intet at indvende mod den af bygherren  

 beregnede mængde udskiftet uegnet fyld.
 Pkt. 5. Entreprenøren indvilligede i, at  

 reparere de områder som sætter sig, dog vil entreprenøren  

 ikke afholde udgifterne til skæring af asfalt og genasfaltering.
Svar: Jeg kan ikke bekræfte, at jeg har indvilget i  

 at reparere de områder, der har sat sig.
Jeg er af den opfattelse, at  

 jeg har taget forbehold mod de sætninger som ville kunne forudses at  

 fremkomme i asfaltbelægningen.
Jeg mener derfor ikke, at jeg kan drages  

 til ansvar for sætningerne." I en skrivelse af 2. juni 1998 til indklagede fastholdt  

 klageren, at gaden skulle bringes i konditionsmæssig stand inden den  

 15. juni 1998. I en skrivelse af 3. juli 1998 meddelte klageren indklagede,  

 at man ville inddrage den sikkerhed, som indklagede havde stillet.
Den 16.  

 juli 1998 meddelte klageren indklagede, at han ikke ville få mulighed  

 for at udføre retablering.
Den 30. juli 1998 fremsatte indklagede begæring om  

 sagkyndig beslutning om den stillede sikkerhed, jf.
AB 92 § 46.
 Den 13. oktober 1998 traf den sagkyndige, som af  

 Voldgiftsnævnet for bygge- og anlægsvirksomhed var blevet udpeget  

 som sagkyndig, følgende beslutning:
 "Parterne var enige om, at man ønskede en sagkyndig  

 beslutning gennemført.
 Den sagkyndige kan på det foreliggende grundlag ikke  

 fastslå, at AB 92 ikke er gældende i den nævnte  

 situation.
 Den sagkyndige skal derefter udtale, at uanset om den  

 udførte tilfyldning kunne være komprimeret bedre, måtte  

 man, med det opgravede tilfyldningsmateriale, forvente sætninger i  

 tilfyldningerne.
 Indklagede har også ved byggemødet gjort  

 opmærksom på, at der ville kunne opstå sætninger.
 Den sagkyndige finder derfor ikke, at de opståede  

 sætninger, under henvisning til tilfyldningsmaterialets art og  

 tilstand, kan bebrejdes indklagede, hvorfor klagers krav om udbetaling af den  

 stillede garantisum afvises.
Uanset ovennævnte afvisning finder den sagkyndige  

 ikke, at garantien kan frigives nu, idet den efter sit indhold er  

 gældende indtil 4 år efter afleveringen." Der har under sagen været afholdt syn og skøn  

 ved en skønsmand, som i en erklæring fra marts 2000 har besvaret  

 følgende spørgsmål således:
 "Spørgsmål 1.
 Fremtræder asfaltbelægningen ujævn og  

 med huller og/eller med spor efter trykpåvirkning.
 Svar 1.
Ved besigtigelsen den 03.12.99 fremtrådte  

 asfaltbelægningen ujævn og med huller, forstået på  

 den måde, at der var en tydelig større eller mindre  

 sætning, stort set på hele strækningen, hvor ny  

 kloakledning er nedlagt.
På adskillige steder på  

 strækningen var foretaget reparationer.
Af den udleverede billedserie, fotos januar, maj og juni  

 1998, kan udviklingen af skaden ses.
På baggrund af studier af disse  

 billeder kan det fastslås at forholdene endnu ikke, altså i  

 december 1999, er stabiliseret.
Ved besigtigelsen foreslog skønsmanden, at det af  

 anden entreprenør leverede og udlagte asfaltlag, for god ordens skyld,  

 blev undersøgt hvad angår udlagt tykkelse, komprimering og  

 penetration.
Forslaget blev accepteret af parterne, jf. referat af 09.12.99,  

 af begge parter.
 Resultatet af denne kontrol viser:
 Spørgsmål 2.
 Kan det antages, at det udførte kloakarbejde med  

 efterfølgende opfyldning, komprimering m.v. er udført i henhold  

 til gældende normer, herunder DS 401, DS 415 og DS 430 samt i  

 overensstemmelse med de til klageskriftet hørende bilag 1 og 2.
 Svar 2.
 Hvad angår spørgsmålet om selve  

 kloaklægningen og kvalitet heraf, er det selvsagt alene den udleverede  

 film og fjernsynsrapport, der danner grundlag for efterfølgende  

 udtalelse.
 Det er skønsmandens opfattelse, at det  

 udførte arbejde er acceptabelt og fungerer efter hensigten og at dette  

 kloaksystem "er i ro". For så vidt angår spørgsmålet  

 om den efterfølgende tilfyldning og komprimering er svaret:
 Det er skønsmandens opfattelse:
 Materialet ses at opfylde de stillede krav til stabilt  

 grus II.
Den ringe tykkelse, ca. 5 cm, anses for at være  

 medvirkende årsag til at asfaltlaget ikke har kunne komprimeres til  

 helt fuld værdi, at bundsikringslaget ikke opfylder kravene til  

 hverken stabilt grus eller bundsikring.
Dette skyldes, at der er iblandet  

 muld, og at kornkurven ikke er opfyldt.
Laget er ikke afdrænet - men  

 sandsynligvis dog frostsikret.
 Komprimeringen er nogenlunde i orden, men for spredt.
 Der vil givetvis komme fremtidige sætninger, idet  

 den tilfyldte råjord ikke opfylder kravene til vejreglernes krav til  

 komprimering om råjord.
 Jorden er varierende i komprimeringsgrad og vandindhold,  

 og jordens fasthed aftager med dybden.
 Det skal nævnes, at vingeforsøg tyder  

 på, at jorden under udgravningsniveauer er endnu ringere end over.  

 Dette forhold er medtaget for fuldstændigheden, men anses ikke af  

 skønsmanden, at være medvirkende til de konstaterede  

 sætninger.
Der vil givetvis komme fremtidige sætninger.
Det  

 må konstateres, at gældende normer DS 401, DS 415, DS 430 samt  

 bilag 1 og 2 ikke til fulde er opfyldt.
 Spørgsmål 3.
 Såfremt syns- og skønsmanden kan konstatere  

 ujævnheder ved besvarelsen af spørgsmål 1 bedes syns- og  

 skønsmanden fremkomme med forslag til udbedring i et sådan  

 omfang, at vejen opfylder almindeligt gældende normer for  

 vejbelægning ligesom omkostningerne derved bedes anslået.
 Spørgsmål 4.
 Såfremt spørgsmål 2 besvares  

 benægtende, bedes syns- og skønsmanden foreslå udbedring i  

 et sådan omfang, at normerne overholdes og anslå omkostningerne  

 derved.
 Svar 3 og 4.
 Skønsmanden er af den opfattelse, at en udbedring  

 af det udførte bør være, og i hovedsagen på  

 strækningen 3.8.9 -3.8.14:
PS.
Kommunen bør dog kompensere med et beløb  

 for en mindre del af vejen, uden for kloakudgraven, idet kommunen  

 således modtager en helt ny vej.
 Denne evt. kompensation er ej medtaget i  

 skønsmandens vurdering af udgifterne.
 Omkostningerne jf. ovenstående vil  

 overslagsmæssigt andrage:
Kroner 524.000,00 ekskl. moms Som grundlag for beregningerne er tilbudslistens  

 anførte priser for denne sag.
Dateret 20.01.97.
Omregning til prisniveau marts år 2000 vil andrage  

 jf.
Byggeindeks faktor = 1,07 PS: Skønsmanden tilråder, at der ikke  

 udføres slidlag før efter 4-5 år for udførelse af  

 GAB lag.
 Spørgsmål 5.
 Såfremt spørgsmål 1 besvares  

 bekræftende og spørgsmål 2 benægtende, bedes syns-  

 og skønsmanden vurdere om belægningens fremtræden helt  

 eller delvis skyldes, at kloakarbejdet, opfyldningen og komprimeringen ikke  

 er udført forskriftsmæssigt.
 Svar 5.
Spørgsmål 1 er besvaret bekræftende og  

 spørgsmål 2 er besvaret benægtende.
Det er  

 skønsmandens klare opfattelse at belægningens fremtræden  

 skyldes at kloakarbejdet, specielt opfyldningen ikke er udført  

 forskriftsmæssigt, således som det fremgår af svar 1 og  

 2." Det fremgår af en opgørelse af 20. oktober  

 1998 fra indklagedes advokat til indklagede, at advokatens udgifter i  

 forbindelse med sagen med klageren er opgjort til 18.350 kr. ekskl. moms.
 Indklagede har under sagen fremlagt en  

 kalkulationsopgørelse og et dækningsbidragsregnskab  

 vedrørende den omhandlede entreprise, etape 5. Det fremgår  

 heraf, at der er kalkuleret med en materialeleverance på 15 %, og at  

 dækningsbidraget blev opgjort til 28.324,29 kr. svarende til en  

 dækningsgrad på 6,62.
Indklagede har forklaret, at gravearbejdet blev  

 udført i tæt samarbejde med klagers rådgiver, som kom  

 på pladsen 1-2 gange dagligt.
Rådgiveren sagde, at indklagede  

 så vidt muligt af økonomiske hensyn skulle bruge det opgravede  

 materiale som tilfyldningsmateriale.
Indklagede mente, at der skulle bruges  

 sand, men da han på et tidspunkt hørte, at der var planer om at  

 udskyde asfalteringen til foråret, gik han med til at bruge de  

 eksisterende materialer i videst muligt omfang.
Rådgiveren så de  

 materialer, der blev fyldt i ledningsgraven.
Det var hans tanke at fjerne  

 50-80 cm af det øverste lag og udskifte det med sand og stabilgrus,  

 inden der skulle asfalteres.
Den øverste tilfyldning var en rent midlertidig  

 foranstaltning, som blev aftalt med rådgiveren, for at folk kunne  

 færdes i gaden.
Der var således ikke lavet vejkasse, da han den  

 1. august 1997 blev frataget arbejdet.
De 122 m3 stabilgrus, der  

 efterfølgende er blevet lagt på, er leveret af ham på  

 souschefens bestilling.
Stabilgruset blev lagt på af en anden  

 entreprenør.
På mødet den 1. august 1997 fik han at vide,  

 at den anden entreprenør skulle lave asfaltarbejdet.
Souschefen havde  

 medbragt en seddel herom til mødet.
Indklagede mente ikke, at han var  

 færdig med arbejdet, idet han manglede at grave vejkassen op og  

 lægge stabilgrus i.
Han har således aldrig færdigmeldt  

 projektet.
Det kunne tydeligt ses, at materialet bestod af fyld (sand, sten,  

 muld, asfalt). Han inviterede teknisk udvalg og kommunens folk til spisning  

 den 26. august.
Der var ikke tale om nogen afleveringsforretning.
Souschefen hos klageren har forklaret, at han bestilte 122  

 m3 stabilt grus hos indklagede til profilering af vejen.
Det var den anden  

 entreprenør, som lagde gruset ud.
Han har ikke kendskab til, hvor det  

 øvrige leverede stabilgrus er lagt.
Under byggemødet den 1.  

 august 1997 skrev han en seddel om, at vejen skulle asfalteres af en anden  

 entreprenør.
Han afleverede sedlen til klagers rådgiver.  

 Kommunen kunne ikke acceptere en håndudlægning af asfalt; i hvert  

 fald ikke da det viste sig, at der skulle lægges asfalt i hele  

 vejbredden.
Indklagede sagde ikke noget om, at han ville anskaffe en  

 asfaltudlægger.
Vidnet mente imidlertid ikke, at man bare kunne  

 købe eller leje en asfaltudlægger, idet det kræver en vis  

 ekspertise at udføre arbejdet.
Graverenden var ikke fyldt helt op den  

 1. august, idet der var nogle åbne huller til stikledninger.
Bortset  

 herfra var der ikke noget, der indikerede, at arbejdet ikke var  

 færdigt.
Han har tidligere arbejdet som entreprenør i 14  

 år og ville have bemærket det, hvis materialet så  

 usædvanligt ud.
Han opfattede heller ikke det, der blev tilført  

 referatet som alarmerende.
Det er sædvanligt, at der kommer lidt  

 sætninger.
Det er således normalt, at der skal foretages en  

 håndopretning, inden der bliver lagt slidlag på 1 år  

 senere.
Forud for den 26. august blev han ringet op af indklagede, som sagde,  

 at han nu, da arbejdet var færdigt, gerne ville se teknisk udvalg til  

 "en bid brød". Vidnet orienterede udvalgsmedlemmerne.
De mødtes  

 på åstedet og så på en del af strækningen.
Han  

 kan ikke huske, om de var i gaden.
Han forventede at klagers rådgiver  

 lavede et referat af mødet.
Det skete imidlertid ikke.
Vidnet har  

 senere - på foranledning af en forespørgsel - lavet et referat.  

 Han husker intet om, at indklagede på besigtigelsesmødet den 27.  

 januar 1998 skulle have sagt noget om, at han ikke havde fået lejlighed  

 til at færdiggøre arbejdet.
I så fald ville han også  

 have skrevet det.
Det har aldrig været på tale, at asfalteringen  

 af gaden først skulle ske i foråret 1998.
En kommuneingeniør har forklaret, at klagers  

 rådgiver havde reference til vidnet.
Vidnet deltog ikke i  

 byggemøderne, men modtog løbende referaterne heraf.
Han havde  

 så vidt muligt et ugentligt møde med rådgiveren.  

 Beslutningen om, at indklagede ikke skulle udføre asfaltarbejdet, var  

 i det væsentligste vidnets.
Vidnet mente ikke, at det ville være  

 forsvarligt at foretage håndudlægning i hele vejbredden.
Han  

 fandt ikke anledning til at drøfte referatet af byggemødet den  

 1. august 1997 med rådgiveren.
Han opfattede de sætninger, som  

 blev omtalt, som sædvanlige sætninger.
Han mener ikke, at  

 referatet blev udleveret til den anden entreprenør.
Vidnet har lavet  

 en beregning, som viser, at det stabilgrus, som indklagede har fået  

 betalt, svarer til et bærelag på 25 cm i komprimeret stand.
En ansat hos den anden entreprenør har forklaret,  

 at han tidligere har været ansat som formand hos den anden  

 entreprenør.
Han stod for arbejdet med asfalteringen af gaden.
Han  

 havde ikke hørt noget om, at der kunne være problemer.
Der blev  

 ikke foretaget undersøgelser af underlaget.
Der blev lavet en  

 afretning, inden asfalten blev lagt ud.
Vejformand hos klageren har forklaret, at han deltog i  

 byggemøderne som observatør, idet han skulle overtage driften  

 af vejen.
På mødet den 1. august 1997 sagde souschefen, at nu  

 skulle der asfalteres.
Den anden entreprenør blev nævnt, men der  

 var vist ikke indgået nogen aftale på det tidspunkt.
Indklagede  

 fremkom med et forbehold om sætninger i vejen, men han husker i  

 øvrigt ikke nærmere herom.
En anden ansat hos den anden entreprenør har  

 forklaret, at han i 1997 var ansat hos denne.
Han afgav den 4. september 1997  

 et tilbud til klageren på udførelsen af asfaltarbejdet i gaden.  

 Han så ikke noget udbudsmateriale.
Han foretog en besigtigelse af  

 arealet den 2. september.
Arealet fremtrådte med mange små sten i  

 overfladen, dvs. som en almindelig standardoverflade.
Souschefen og et medlem  

 af teknisk udvalg, som deltog i besigtigelsen, sagde, at arbejdet var  

 afsluttet med stabilgrus.
Man kunne ikke umiddelbart se rørgraven.
I  

 den anden entreprenørs tilbud blev der taget det sædvanlige  

 forbehold for sætninger i det underliggende lag.
Prisen for  

 udlægning af asfalt udgjorde 279.780 kr.
Et medlem af teknisk udvalg har forklaret, at han er  

 formand for teknisk udvalg hos klageren.
Han kan ikke huske begrundelsen for,  

 at indklagede ikke skulle lægge asfalt i gaden.
Han mener først,  

 det var efter den 1. august 1997, det blev besluttet at lade den anden  

 entreprenør færdiggøre entreprisen.
Vidnet blev indbudt  

 til sammenkomsten den 26. august 1997 af indklagede.
De så på  

 amtsvejen, men var ikke i gaden.
Rådgiveren ville skrive et referat,  

 men det skete imidlertid ikke.
Klagerens rådgiver har forklaret, at han som  

 klagerens rådgiver foretog forundersøgelser, lavede  

 udbudsmateriale og udførte tilsyn med kloakarbejdet.
Alle  

 byggemøder blev holdt på pladsen.
Han havde et ugentligt  

 møde om projektet med kommunens ingeniør.
De øvrige  

 etaper forløb uden væsentlige problemer.
På  

 byggemødet den 1. august 1007 gennemgik de som sædvanligt  

 arbejdets stade.
Souschefen vurderede, at strækningen var klar til  

 asfaltering.
Vidnet frarådede kommunen at modtage vejen, idet den slet  

 ikke var klar til asfaltering, da det øverste lag skulle udskiftes.  

 Han troede faktisk først, at det var en spøg fra souschefens  

 side.
Souschefen sagde, at klageren ville spare udgiften til udskiftning af  

 materialer.
Det øverste lag var ikke stabilgrus, men et 60-80 cm tykt  

 lag af midlertidig fyld.
Dette midlertidige fyld havde indklagede efter  

 aftale med vidnet fyldt i, for at beboerne kunne færdes til fods og med  

 barnevogne.
Det var tanken, at indklagede skulle udskifte fyldet, når  

 han var færdig med høstarbejdet på sin maskinstation.
Han  

 havde ikke orienteret klageren om denne aftale.
Vidnet har godkendt de  

 materialer, der er fyldt i vejen, bortset fra det midlertidige fyld.
Det  

 midlertidige fyld hverken var eller kunne komprimeres tilstrækkeligt.  

 Det så pænt ud på overfladen, men bestod af små sten  

 iblandet asfaltrester og muldjord.
Der var nok stabilgrus nogle steder, men  

 ikke på hele vejstykket.
Souschefen medbragte en seddel til  

 byggemødet, hvorpå der stod, at asfaltentreprisen skulle  

 udføres af en anden entreprenør.
Vidnet har skrevet datoen 1/9  

 på bilaget.
Han mente, at han som rådgiver havde pligt til at  

 gøre opmærksom på forholdene.
Han mener, at klageren var  

 "i ond tro" om, at vejen var færdig.
På det efterfølgende  

 orienteringsmøde med kommunens ingeniør nærmest "tiggede  

 og bad" han kommuneingeniøren om, at der blev lavet nogle  

 komprimeringsprøver.
Kommuneingeniøren sagde, at han syntes,  

 det lød fornuftigt, men vidnet ved ikke, hvad der kom ud af det.
Der  

 blev ikke efterfølgende indkaldt til nogen stadeforretning, og han  

 sagde til indklagede, at han ikke måtte skrive under på nogen  

 færdigmelding, da arbejdet ikke var færdigt.
Vidnet deltog i  

 sammenkomsten den 26. august 1997. Han blev indbudt af indklagede.
Indklagede  

 var ked af det, men ville gerne give et stykke brød.
Der var ikke tale  

 om nogen afleveringsforretning.
Derfor skrev han heller ikke noget referat.  

 De aftalesedler om levering af stabilgrus, som klageren har fremlagt under  

 sagen, vedrører alle stabilgrus, der er fyldt i andre steder, herunder  

 ved stikledninger i gaden.
Vidnet har under den mundtlige forhandling udpeget  

 de steder, hvor gruset var ilagt og redegjort for baggrunden herfor.
Efter at  

 indklagede var blevet frataget entreprisen, havde vidnet stort set ikke mere  

 med projektet at gøre.
Hans arbejde blev honoreret på  

 timelønsbasis.
Syns- og skønsmanden har under den mundtlige  

 forhandling besvaret uddybende spørgsmål vedrørende  

 erklæringen.
Konklusionen er, at komprimeringen ikke har været  

 god nok.
Sætninger i de øverste lag viser sig ret hurtigt,  

 medens sætninger i de nederste lag først viser sig senere.
Man  

 bør skifte den øverste meter af fyldet ud for at være  

 på en rimelig sikker side.
En vej som den omhandlede har en levetid  

 på ca. 25 år.
Klageren har til støtte for sin påstand gjort  

 gældende, at det ved skønserklæringen er bevist, at  

 indklagedes arbejde ikke er udført forskriftsmæssigt.
Indklagede  

 bør derfor erstatte klageren de af skønsmanden opgjorte  

 udgifter til udbedring af vejen.
Arbejdet må anses for afleveret ved  

 mødet den 26. august 1997, som indklagede foretog indkaldelse til.
I  

 hvert fald må arbejdet anses for afleveret, da afregning fandt sted.  

 Indklagede har ikke løftet bevisbyrden for, at der foreligger forhold,  

 som kan begrunde en ansvarsfritagelse, eller som kan begrunde en  

 nedsættelse af ansvaret.
Den aftale, som indklagede hævder at  

 have indgået med rådgiveren, fremgår ikke af referatet af  

 mødet den 1. august 1997. Referatet indeholder ikke nogen advarsel om,  

 at klageren ikke burde modtage arbejdet og begynde asfaltering.
Referatet  

 må blot antages at være udtryk for utilfredshed med, at  

 indklagede ikke skulle udføre asfaltbelægningen.
Hverken  

 indklagede eller rådgiveren havde forud for mødet givet udtryk  

 for, at der skulle være problemer med fyldet.
Klageren har med rette  

 kunnet opfatte de omtalte sætninger som sædvanligt forekommende  

 sætninger.
Arbejdet fremstod, som om det var klar til asfaltering.
Den  

 anden entreprenørs folk fandt da også, at der var tale om en  

 helt sædvanlig overflade.
Der foreligger således ikke egen skyld  

 hos klageren.
Til støtte for frifindelsespåstanden over for  

 indklagedes modkrav har klageren gjort gældende, at klageren i henhold  

 til aftalegrundlaget har været berettiget til at antage en anden  

 entreprenør til at udføre supplerende ydelser.
Indklagedes  

 påståede dækningsgrad er udokumenteret og er i  

 øvrigt beregnet af en difference, som indklagede ikke havde noget  

 endeligt krav på at få.
Omkostningerne ved den sagkyndige  

 beslutning er denne sag uvedkommende.
Indklagede, der ikke har bestridt, at opfyldningen af  

 kloakudgravningen ikke opfylder forskrifterne med hensyn til materialer og  

 komprimering, har til støtte for sin frifindelsespåstand gjort  

 gældende, at arbejdet er udført efter klagerens anvisninger, og  

 at arbejdet ikke var færdigt og klar til asfaltering, da indklagede  

 blev frataget arbejdet.
Den tilsynsførende har været på  

 arbejdspladsen flere gange dagligt og har godkendt de materialer, der er  

 fyldt i vejen.
Indklagede har indgået en aftale med den  

 tilsynsførende om, at der skulle laves en midlertidig løsning  

 af hensyn til beboerne.
En sådan aftale ligger inden for tilsynets  

 kompetence.
Da klageren har asfalteret arealet trods advarsler fra både  

 indklagedes og tilsynets side, har klageren påtaget sig risikoen for,  

 at der opstod sætningsskader.
Der har hverken været afholdt  

 stadeforretning eller afleveringsforretning.
Klageren har  

 efterfølgende "konstrueret" en afleveringsforretning.
Indklagede har  

 til stadighed fastholdt, at arbejdet ikke var færdigt og har tilbudt  

 afhjælpning på den måde, at han ville påtage sig at  

 færdiggøre arbejdet mod betaling på samme måde som  

 de øvrige etaper.
Til støtte for sin selvstændige påstand  

 har indklagede anført, at klageren med urette har hævet aftalen.  

 Klageren bør derfor erstatte indklagede den manglende fortjeneste, som  

 er tilstrækkeligt dokumenteret.
Klageren bør endvidere erstatte  

 indklagede de udgifter, som han er blevet påført ved den  

 sagkyndige beslutning, som indklagede blev tvunget til at foranstalte.
 Voldgiftsrettens begrundelse og resultat:
 Efter indholdet af skønserklæringen  

 lægges det til grund, at årsagen til sætningerne i gaden  

 er, at de tilfyldte materialer ikke opfylder kravene til bundsikringslag og  

 mekanisk stabilt grus, og at den tilfyldte råjord ikke opfylder  

 vejlovens krav til komprimering.
 Det fremgår af udbudsmaterialet, at de opgravede  

 materialers egnethed som tilfyldning skal vurderes af entreprenøren,  

 men at tilfyldning med tilkørte materialer kun må ske efter  

 forudgående aftale med tilsynet.
Klagers rådgiver har forklaret, at han har godkendt  

 de materialer, der blev tilfyldt, og at han havde indgået en aftale med  

 indklagede om, at det øverste lag på 60-80 cm kun var af  

 midlertidig karakter og skulle udskiftes, når indklagede var  

 færdig med sit høstarbejde, hvilket endnu ikke var sket den 1.  

 august 1997. Der er ikke grundlag for at betvivle rigtigheden af denne  

 forklaring, der stemmer med indklagedes forklaring, og til dels  

 støttes af de advarsler, der blev tilføjet bilaget til  

 referatet af mødet den 1. august 1997. Det bemærkes, at der  

 heller ikke er grundlag for at antage, at indklagede skulle have grund til at  

 betvivle, at klagers rådgiver var bemyndiget til at indgå en  

 sådan aftale.
Allerede som følge heraf er indklagede ikke  

 ansvarlig for, at tilfyldningen ikke var forskriftsmæssig, da den anden  

 entreprenør lagde asfalt på.
Voldgiftsretten bemærker i  

 øvrigt, at advarslerne og forbeholdet i bilaget til referatet af  

 mødet den 1. august 1997 om "store sætninger" med  

 "uforholdsmæssigt" store udgifter til følge var af en  

 sådan karakter, at de burde have givet klagerens medarbejdere anledning  

 til nærmere overvejelser/undersøgelser, inden  

 asfaltbelægningen blev udlagt.
 Som følge af det anførte tager  

 voldgiftsretten indklagedes frifindelsespåstand til følge.
Indklagede har ved sit tilbud accepteret, at bl.a.  

 udlægning af asfalt var en tillægsydelse, som indklagede ikke  

 havde krav på at udføre.
Som følge heraf tages klagerens  

 påstand om frifindelse for tabt fortjeneste til følge.
Den beslutning, der den 13. oktober 1998 blev truffet af  

 en særlig sagkyndig om udbetaling af sikkerhed, indgår ikke i  

 bedømmelsen af berettigelsen af de krav, der er rejst under denne sag.  

 Beslutningen har således udspillet sin rolle i og med stillingtagen til  

 spørgsmålet om frigivelse af sikkerhed.
På denne baggrund  

 findes indklagede ikke under denne sag at kunne rejse krav om  

 godtgørelse af udgifter til advokatbistand i forbindelse med §  

 46-beslutningen.
 Voldgiftsretten tager derfor også klagerens  

 frifindelsespåstand vedrørende denne del af indklagedes  

 selvstændige påstand til følge.
 Thi bestemmes:
 Indklagede frifindes.
 Klageren frifindes.
 Inden 14 dage fra modtagelsen af denne kendelse skal  

 klageren betale sagsomkostninger til indklagede med 40.000 kr.
 Klageren skal betale voldgiftsrettens omkostninger efter  

 opgørelse og påkrav fra Voldgiftsnævnet.
