Kendelse i Pressenævnets sag nr.  

 39/2000 Nørreholm Planteskole har ved adv. fm.  Flemming  

  Jensen klaget til Pressenævnet over en udsendelse bragt i TV/Midt-Vest  

 den 21. marts 2000, idet man mener, at god presseskik er tilsidesat.
Der er  

 endvidere klaget over, at TV/Midt-Vest har afvist at bringe et  

 genmæle.
 Det fremgår af udsendelsen bragt i TV/Midt-Vest den  

 21. marts 2000, at:
 Speak: "Nørreholm Planteskole i Vind ved  

 Holstebro er som den eneste nogensinde blevet tvunget til at forlade Dansk  

 Planteskoleejerforening, men det har ikke stoppet klagerne.
Nørreholm Planteskole er en torn i øjet  

 på Dansk Planteskoleejerforening.
For nogle år siden bad  

 foreningen planteskolens leder [K] om at forsvinde, fordi hans  

 forretningsmoral var for belastende for branchen, og Dansk  

 Planteskoleejerforeningforening er stadigvæk bekymret for kunderne.
Bent  Leonhard, konsulent, Dansk  

 Planteskoleejerforening: De mister tilliden til branchen og viderebringer  

 måske dette til andre, og det øger jo nok ikke lysten til at  

 investere sine penge i forskellige beplantninger generelt.
Det er vel nok  

 der, vores bekymring ligger.
 Speak: Dansk Planteskoleejerforening har modtaget  

 en bunke klager over Nørreholm Planteskole og vurderer, at  

 planteskolen har været involveret i omkring 50 inkassosager.
 B.L.: Vi finder det i hvert tilfælde  

 tankevækkende, at en planteskole kan stævne så mange  

 kunder, som det tilsyneladende virker til, at de har gjort.
Speak: Flere af klagerne kommer fra landmænd,  

 der har bedt planteskolen om et tilbud på en beplantning, f.eks. et  

 læhegn.
Men i stedet for et tilbud er det en ordrebekræftelse,  

 der er dumpet ind ad brevsprækken.
Advokat  Henrik  Thorstholm: De har ikke bedt  

 manden om at lave en ordrebekræftelse.
De tror, at han kommer med et  

 tilbud, og får ikke reageret på det, og nogen gange går det  

 altså galt, sådan at de bliver bundet af den  

 ordrebekræftelse, Nørreholm Planteskole har sendt frem.
 Speak: Advokat  Henrik  Thorstholm har forsvaret  

 nogen af landmændene i retten, og han bryder sig ikke om planteskolens  

 metode.
 H.T.: Jeg synes, det er for ringe - på  

 vestjysk.
 Speak:  Niels  Blumensaat fra Vinderup er en af de  

 fritidslandmænd, der har været tæt på at komme i  

 klemme.
 Niels  Blumensaat: Jeg skal bare sige et ord, det  

 er bondefangeri, det er det jo.
Speak: For  Niels  Blumensaat blev en løs  

 snak til en ordrebekræftelse i stedet for et tilbud.
Men trods hans  

 protester nægtede [K] selv at ophæve ordren.
 N.B.: Hvis ikke jeg sender en skrivelse til ham,  

 om at jeg ophæver ordren, som jeg ikke har lavet, så vil han  

 sende planterne til mig ude på min adresse.
Speak.: Efter flere telefonsamtaler opgav  

  Blumensaat at tale [K] til fornuft.
Med en af sine kammerater kørte  

 han hen til Nørreholm Planteskole og gik ikke, før de havde  

 fået en underskrift, der annullerede ordren, men den metode har han  

 ingen skrupler over.
N.B.: Vi bruger bare den samme forretningspolitik,  

 som han selv gør.
Det er egentlig, det vi gør.
Fordi jeg blev  

 også truet mange gange, og det bryder jeg mig ikke om.
Når der er  

 en mand, der truer mig i telefonen, så vil jeg hellere ud og kigge ham  

 i øjnene.
 Speak.:  Niels  Blumensaat kan ikke forstå,  

 at kunderne ikke flygter fra Nørreholm Planteskole.
N.B.: Jeg forstår ikke, at han kan blive ved  

 med at eksistere.
Jeg personligt synes, at en mand der kan drive en  

 virksomhed på den måde, det fatter jeg egentlig ikke.
Speak.:  Niels  Blumensaat er ikke den eneste.
I en  

 dom fra 1999 fra byretten i Frederikshavn skriver dommeren om  

 sagsøgeren [K]: "Sagsøgeren har et alvorligt problem med at  

 forstå sine kunder, eller også har sagsøgeren tvivlsomme  

 forretningsmetoder". Vi ville gerne have spurgt [K], der til daglig er leder  

 af Nørreholm Planteskole her bag mig om hans forretningsmetoder, og om  

 han stadig udskriver ordrer i stedet for tilbud. [K] har ikke ønsket  

 at medvirke i vores indslag, men siger til TV/Midt-Vest: "Grunden til at  

 jeg ikke mere er medlem af Dansk Planteskoleejerforening er, at  

 de andre planteskoler har set sig sure på mig, fordi jeg har  

 snuppet deres kunder". [K] afviser, at hans tilbud er blevet forvandlet  

 til bindende ordrer.
Og [K] har slæbt endnu en fritidslandmand i  

 retten.
Sagen skal behandles i Helsinge på Sjælland i morgen.  

 Landmanden nægter at have indgået en ordre med Nørreholm  

 Planteskole." Klageren har krævet, at indklagede skal bringe  

 følgende genmæle:
"I nyhedsudsendelsen kl. 19.30 tirsdag den 21. marts 2000  

 omtaler TV2/Midt-Vest, at Nørreholm Planteskole i Vind ved Holstebro  

 som den eneste nogensinde er blevet tvunget til at forlade Dansk  

 Planteskoleejerforening.
Over for denne oplysning meddeles det, at  

 Nørreholm Planteskole v/[K]'s hustru ikke har været optaget som  

 medlem af Dansk Planteskoleejerforening, at Dansk Planteskoleejerforening har  

 bekræftet dette, og at Nørreholm Planteskole ikke er blevet  

 ekskluderet af Dansk Planteskoleejerforening." Klageren har oplyst, at han  

 er daglig leder af Nørreholm Planteskole, der ejes af hans  

 ægtefælle.
Klageren har anført, at udsendelsen indeholder  

 usaglige og forkerte oplysninger, idet påstanden, om at klageren har en  

 generel forretningspraksis, der går ud på at udsende  

 ordrebekræftelser i stedet for tilbud, er både usand og  

 udokumenteret.
Endvidere fremstilles det i udsendelsen, som om det er  

 klagerens forretningspraksis, der har medført eksklusionen af Dansk  

 Planteskoleejerforening, hvilket ikke er sandt.
Klageren har endvidere anført, at det er usandt,  

 når  Niels  Blumensaat i udsendelsen udtaler, at han ikke havde afgivet  

 en ordre, men alene havde bedt om et tilbud, hvilket klageren kan  

 dokumentere.
I indslaget har indklagede dog kun belyst sagen set fra  Niels  

  Blumensaat side.
Hertil kommer at klageren i den efterfølgende  

 retssag med  Niels  Blumensaat følte sig meget uretfærdig  

 behandlet af en partisk dommer, og han ville have appelleret sagen, hvis han  

 ikke var blevet opmærksom på, at  Niels  Blumensaat aldrig ville  

 kunne betale.
 Klageren har herudover anført, at han var i kontakt  

 med indklagede før indslaget blev produceret, og at han i denne  

 forbindelse opfordrede indklagede til at komme ud til ham, således at  

 de kunne snakke om sagen, og således at klageren kunne fremvise noget  

 skriftlig dokumentation, men indklagede opsøgte ikke klageren.
 Klageren har tillige anført, at indklagede i  

 udsendelsen slet ikke nævner, at klageren har vundet en række  

 sager vedrørende problemstillingen omkring tilbud/ordre, hvilket  

 understreger, at indslaget er ensidigt.
 Klageren har herudover anført, at oplysningerne i  

 udsendelsen er af meget indgribende karakter, og at hans fremtidige  

 muligheder for at drive virksomhed er blevet væsentlig forringet,  

 hvorfor han burde have haft lejlighed til at forsvare sig.
Klageren har vedrørende sit krav om genmæle  

 anført, at det i indslaget gentages tre gange, at Nørreholm  

 Planteskole er blevet smidt ud af Dansk Planteskoleejerforening, hvilket ikke  

 er korrekt, idet denne virksomhed aldrig har været medlem af  

 foreningen. [K] har derimod tidligere haft en virksomhed, Nørreholm  

 Skoventreprenør v/[K], som i en kort periode var medlem, men han  

 meldte virksomheden ud i 1992, hvilket [K] havde informeret indklagede om,  

 men som indklagede valgte at se bort fra i indslaget.
Udmeldelsen skyldtes  

 alene, at [K] ikke ville overholde paragraffen om prisaftale i foreningens  

 vedtægter, og klageren har aldrig oplyst til indklagede, at han fik et  

 ultimatum og valgte at melde sig ud.
Klageren henviser som dokumentation for  

 påstanden til skrivelse af 28. marts 2000 fra Dansk  

 Planteskoleejerforening, hvoraf det bl.a. fremgår, at Nørreholm  

 Planteskole v/[K]'s hustru ikke har været medlem af foreningen.  

 Indklagede har således bragt faktisk forkerte oplysninger i indslaget,  

 hvorfor klageren har krav på at indklagede bringer ovennævnte  

 genmæle.
Indklagede har anført, at man i forbindelse med  

 indslaget fik fat i to kilder nemlig  Niels  Blumensaat og advokat   Henrik  

  Thorstholm, som begge kunne bekræfte klagerens fremgangsmåde i  

 forbindelse med fremsendelse af tilbud/ordrebekræftelser.
Indklagede  

 kontaktede endvidere klageren forud for indslaget for at høre hans  

 version af sagen. [K] afviste imidlertid at medvirke i indslaget og  

 undskyldte sig med "mediefobi". Indklagede finder herefter ikke, at man har  

 tilsidesat god presseskik.
Indklagede har endvidere anført, at ideen til  

 indslaget udsprang af en artikel i tidsskriftet Dansk Landbrug, og at det af  

 den artikel fremgår, at Nørreholm Planteskole var blevet  

 ekskluderet af Dansk Planteskoleejerforening.
I forbindelse med indslaget  

 kontaktede indklagede [K], der i forbindelse med spørgsmålet om  

 eksklusion af foreningen udtalte, at han havde forladt foreningen "efter at  

 have fået et ultimatum". [K] oplyste derimod ikke, at planteskolen  

 havde fået nyt navn siden sagen om eksklusion.
Indklagede finder  

 på denne baggrund, at der er belæg for at konstatere, at  

 planteskolevirksomheden blev tvunget ud af Dansk Planteskoleejerforening, og  

 at klageren kunne have oplyst om ejerforholdene i virksomheden, eller at  

 virksomheden havde skiftet navn, men at han ikke benyttede sig af denne  

 mulighed, hvorfor han må anses for at have været  

 indforstået med, at de to virksomheder har en stor grad af fælles  

 identitet.
Endvidere er der både navnelighed og personlig  

 interessesammenfald mellem de to virksomheder, så forskellen på  

 Nørreholm Planteskole og Nørreholm Skoventreprenør er  

 uden reel betydning.
Endvidere påtager [K] sig en risiko for eventuelle  

 fejl i konkrete data, når han afviser opfordringen til at deltage i  

 udsendelsen, hvilket indklagede blot kan beklage.
Under henvisning hertil  

 afviser indklagede at bringe klagerens genmæle.
 Indklagede har herudover anført, at man  

 vedrørende spørgsmålet om eksklusion også rettede  

 henvendelse til konsulent  Bent  Leonhardt fra Dansk Planteskoleejerforening,  

 som udtalte sig om spørgsmålet.
 Indklagede har tillige anført, at man på  

 trods af, at [K] afviste at lade sig interviewe alligevel valgte at bringe  

 hans synspunkt om forholdet til Dansk Planteskoleejerforening, og hans  

 afvisning af at ændre tilbud til bindende ordrer, hvilket journalisten  

 oplyser direkte til kameraet, hvorved alle parters synspunkter er  

 repræsenteret.
 Det fremgår af skrivelse af 28. marts 2000 fra Dansk  

 Planteskoleejerforening til klageren, at:
 "Tak for Deres brev af g.d., som vi har modtaget i  

 fortsættelse af Deres mands brev af 24. ds.
Vi kan af foreningens optegnelser konstatere, at  

 planteskolen Nørrehom Skoventreprenør v/[K] (Deres mand) var  

 medlem af Dansk Planteskoleejerforening (DPF) tilbage i begyndelsen af  

 1990'erne.
I slutningen af 1991 meddelte DPF Nørreholm  

 Skoventreprenør v/[K], at foreningen fandt grundlag for eksklusion.  

 Denne eksklusionssag endte med, at Deres mand udmeldte firmaet  

 Nørreholm Skoventreprenør af DPF.
Da Nørrehom Skoventreprenør v/[K] i 1994  

 går konkurs/kommer i økonomiske vanskeligheder, sker der  

 ifølge Deres mands brev af 24. ds. en overdragelse af  

 virksomheden/virksomhedens aktiver fra Deres mand til Dem.
Det foreligger  

 ikke oplyst for DPF, om det er virksomheden Nørreholm  

 Skoventreprenør, der sælges til Dem, eller om De alene overtager  

 visse nærmere bestemte aktiver.
 Det fremgår af Deres mands brev af 24. marts  

 d.å., at De herefter i 1994 "opstartede Nørreholm  

 Planteskole".
 Det er uklart for DPF, om Nørreholm Planteskole  

 reelt er en ny virksomhed, eller om der er tale en videreførelse af  

 den oprindeligt af Deres mand personligt drevne virksomhed, Nørreholm  

 Skoventreprenør, som blot har ændret navn til Nørreholm  

 Planteskole og ændret ansvarlig indehaver.
 Vi kan imidlertid bekræfte, at Nørreholm  

 Planteskole v/[K]'s hustru ikke har været optaget som medlem af  

 DPF.
Såfremt der ved den såkaldte opstart af  

 Nørreholm Planteskole i 1994 var tale om en reelt ny virksomhed, skal  

 vi beklage, at vi har fået sammenblandet den tidligere virksomhed  

 Nørreholm Skoventreprenør v/[K] med den nuværende  

 virksomhed Nørreholm Planteskole v/[K]'s hustru.
Vi tillader os at  

 tilføje, at den i så fald skete sammenblanding dog for os at se  

 er relativ forståelig i betragtning af, at begge  

 planteskolevirksomheder bærer det karakteristiske navn Nørreholm  

 samt i betragtning af det familiemæssige bånd mellem den  

 første Nørreholm planteskolevirksomhed, Nørreholm  

 Skoventreprenør, og den anden Nørreholm planteskolevirksomhed,  

 Nørreholm Planteskole.   I øvrigt har virksomheden i almindelig  

 omtale i branchen altid heddet Nørreholm Planteskole." I sagens behandling har  

 følgende nævnsmedlemmer deltaget: Jørgen Nørgaard,  

 Ulrik Holmstrup, Finn Rowold og Ole Askvig.
 Pressenævnet udtaler:
 Indledningsvis bemærkes, at Pressenævnet ikke  

 har kompetence til at afgøre, om det er korrekt, at klageren har  

 fremsendt bindende ordrebekræftelser til kunderne i stedet for tilbud,  

 eller om klageren har udført mangelfuldt arbejde, som oplyst i  

 udsendelsen.
Udsendelsen bygger på en artikel i Dansk Landbrug og  

 på forskellige interviews, herunder et interview med en advokat, der  

 har kendskab til nogle af de retssager, klageren har ført mod sine  

 kunder samt et interview med en af klagerens tidligere kunder.
Forud for  

 udsendelsen rettede indklagede endvidere henvendelse til klageren for at  

 få hans kommentarer, og indklagede opfordrede samtidig klageren til at  

 deltage i udsendelsen, hvilket klageren imidlertid ikke ønskede.
En  

 række af oplysningerne i indslaget må betragtes som skadelige og  

 krænkende for klageren.
Da oplysningerne imidlertid i vid  

 udstrækning var søgt efterprøvet ved forelæggelse  

 for klageren, og da klagerens kommentarer til oplysningerne blev videregivet  

 i udsendelsen, finder Pressenævnet ikke, at god presseskik er  

 tilsidesat.
Af brevet af 28. marts 2000 fra Dansk  

 Planteskoleejerforening, fremgår det bl.a., at [K]'s tidligere  

 virksomhed Nørreholm Skoventreprenører var indstillet til  

 eksklusion af foreningen i 1991, samt at virksomheden eller dele heraf i  

 forbindelse med nogle økonomiske problemer blev overført til  

 hustru i 1994, samt at hun herefter startede Nørreholm  

 Planteskole.
På baggrund af disse oplysninger finder Pressenævnet  

 ikke, at oplysningen i udsendelsen, om at Nørreholm Planteskole er  

 blevet ekskluderet af Dansk Planteskoleejerforening, er en sådan  

 faktisk forkert oplysning, som efter medieansvarslovens § 36 berettiger  

 klageren til at få bragt et genmæle.
 Afsagt den 9. august 2000.
