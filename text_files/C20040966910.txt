Cirkulæreskrivelse  

 om ændring af reglerne om indgåelse og opløsning af registreret partnerskab  

 og  

 ægteskab 1. Indledning Ved § 6 i lov nr. 446 af 9. juni 2004 om ændring af lov om  

 ægteskabets indgåelse og opløsning med flere love (Regelforenkling på det  

 familieretlige  

 område m.v.) ændres reglerne om indgåelse og opløsning af registreret  

 partnerskab. Ændringen træder i kraft den 1. oktober 2004.
I relation til indgåelse af registreret partnerskab medfører  

 ændringen en udvidelse af den kreds af personer, der kan indgå registreret  

 partnerskab i Danmark.
Dette er beskrevet i pkt. 2.1.
Samtidig sidestilles reglerne om indgåelse af registreret  

 partnerskab med reglerne om indgåelse af ægteskab, bortset fra adgangen til  

 kirkelig vielse.
Dette er beskrevet i pkt. 2.2.
Endvidere er reglerne om danske myndigheders internationale  

 kompetence til at behandle sager om opløsning af registreret partnerskab  

 blevet  

 ændret.
Dette er beskrevet i pkt. 3.
Endelig er der ved regelforenklingslovens § 1, nr. 7, indsat en  

 bestemmelse i ægteskabsloven (§  

 58 a,  

 stk. 2), hvorefter der kan fastsættes regler om klagers behandling, herunder  

 om  

 statsamternes adgang til at genoptage en påklaget afgørelse om dispensation  

 fra  

 ægteskabsbetingelserne samt om separation eller skilsmisse.
Dette er  

 beskrevet  

 i pkt. 4.
 Disse ændringer træder i kraft den 1. oktober 2004.
Som følge af ovennævnte samt af andre dele af  

 regelforenklingsloven er indgåelsesbekendtgørelsen er blevet ændret.
Dette er  

 beskrevet nærmere i en særskilt skrivelse.
2. Indgåelse af registreret partnerskab i Danmark § 2 i lov om registeret partnerskab har efter lovændringen  

 følgende ordlyd:
 » § 2.  

  

 Ægteskabslovens kapitel 1 og 2 finder tilsvarende anvendelse på registrering  

 af  

 partnerskab, bortset fra §§ 1417, § 20, stk. 3, og § 22, stk. 1. Ved  

 registrering af partnerskab skal dog også betingelserne i stk. 2 være  

 opfyldt.
Stk. 2.  

  

 Registrering af  

 partnerskab kan kun ske, hvis 1) en af parterne har bopæl her i landet og er dansk  

 statsborger, eller 2) begge parter har haft bopæl her i landet i de sidste 2 år før  

 registreringen.
 Stk. 3.  

  

 Statsborgerskab  

 i Norge, Sverige, Finland eller Island sidestilles med dansk statsborgerskab  

 efter  

 stk. 2. Bopæl i Norge, Sverige, Finland eller Island sidestilles med bopæl  

 her  

 i landet efter stk. 2. Justitsministeren  

1)  

  kan bestemme, at  

 statsborgerskab og bopæl i et andet land med en lovgivning om registreret  

 partnerskab, der svarer til den danske, ligeledes skal sidestilles med dansk  

 statsborgerskab og bopæl her i landet.
Stk. 4.  

  

 Regler om fremgangsmåden ved registrering af  

 partnerskab fastsættes af justitsministeren.« Ændringen af bestemmelsen har følgende konsekvenser for  

 indgåelse af registreret partnerskab:
2.1. Tilknytning til Danmark ved indgåelse af  

 registreret partnerskab Ved lovændringen er adgangen til at indgå registreret  

 partnerskab i Danmark blevet udvidet, men det er stadig en betingelse, at  

 mindst en af parterne har en nærmere tilknytning enten til Danmark eller til  

 et  

 land, der har en lovgivning om registreret partnerskab, der svarer til den  

 danske.
Denne betingelse kan opfyldes på en af følgende måder:
 A.  

  

 Den ene part har  

 bopæl i Danmark og dansk statsborgerskab (§ 2, stk. 2, nr. 1). Der stilles  

 ikke  

 krav til den anden parts statsborgerskab eller bopæl, men betingelsen om  

 lovligt ophold i ægteskabslovens §  

 11 a  

 skal være opfyldt. (Dette er uændret i forhold til i dag).
 B.  

  

 Begge parter har  

 haft bopæl i Danmark de seneste 2 år (§ 2, stk. 2, nr. 2). Deres  

 statsborgerskab  

 er uden betydning, men de skal begge opfylde betingelsen om lovligt ophold i  

 ægteskabslovens §  

 11 a.  

 (Dette er uændret i forhold til i dag).
C.  

  

 Den ene part har  

 bopæl i Danmark, Finland, Island, Norge, Sverige eller Holland og har dansk,  

 finsk, islandsk, norsk, svensk eller hollandsk statsborgerskab (§ 2, stk. 2,  

 nr. 1, jf. stk. 3). Der stilles ikke krav til den anden parts statsborgerskab  

 eller bopæl, men betingelsen om lovligt ophold i ægteskabslovens §  

 11 a  

 skal være opfyldt.
Følgende  

 eksempler viser dette:
   

 	  

 To danske statsborgere  

 med bopæl i Sverige kan indgå registreret partnerskab i Danmark, uanset hvor  

 længe de har boet i Sverige.
   

 	  

 En dansk og en finsk  

 statsborger med bopæl i Sverige kan indgå registreret partnerskab i Danmark,  

 uanset hvor længe de har boet i Sverige.
   

 	  

 En dansk statsborger  

 med bopæl i Finland kan indgå registreret partnerskab i Danmark uanset den  

 anden parts statsborgerskab eller bopæl.
   

 	  

 En svensk statsborger  

 med bopæl i Island kan indgå registreret partnerskab i Danmark uanset den  

 anden  

 parts statsborgerskab eller bopæl.
 D.  

  

 Begge parter har  

 haft bopæl i Danmark, Finland, Island, Norge, Sverige eller Holland de  

 seneste  

 2 år (§ 2, stk. 2, nr. 2, jf. stk. 3). Det er i forarbejderne præciseret, at  

 hver  

 af parterne skal have haft en fast tilknytning til eet af de omhandlede  

 lande.  

 Hvis en af parterne de seneste 2 år har haft bopæl i flere af landene, er  

 bopælsbetingelsen  

 ikke opfyldt.
 Parternes statsborgerskab er uden betydning, men de skal begge  

 opfylde betingelsen om lovligt ophold i ægteskabslovens §  

 11 a.
 Følgende eksempler viser dette:
   

 	  

 To britiske  

 statsborgere, som har haft bopæl i Sverige de seneste 2 år, kan indgå  

 registreret partnerskab i Danmark.
   

 	  

 En russisk  

 statsborger, som har haft bopæl i Holland de seneste 2 år, kan indgå  

 registreret partnerskab i Danmark med en iransk statsborger, der har haft  

 bopæl  

 i Finland de seneste 2 år.
  

 	  

 En fransk statsborger,  

 der har haft bopæl i Danmark de seneste 2 år, kan ikke indgå registreret  

 partnerskab her i landet med en spansk statsborger, der har boet her det  

 seneste år, og som inden da boede 1 år i Sverige.
De kan først indgå  

 registreret partnerskab i Danmark, når den spanske statsborger har boet i  

 Danmark i 2 år.
I relation til situation C og D bemærkes, at bopæl eller  

 statsborgerskab i Finland, Island, Norge eller Sverige efter  

 partnerskabslovens  

 § 2, stk. 3, sidestilles med bopæl eller statsborgerskab i Danmark.
Samtidig  

 er  

 det i § 36 i den ændrede indgåelsesbekendtgørelse bestemt, at også bopæl og  

 statsborgerskab i Holland sidestilles med bopæl og statsborgerskab i Danmark,  

 jf.  

 lovens § 2, stk. 3, 3. pkt.
 Ministeren for familie - og forbrugeranliggender kan ved  

 bekendtgørelse bestemme, at statsborgerskab og bopæl i andre lande med en  

 lovgivning om registreret partnerskab, der svarer til den danske, skal  

 sidestilles med dansk statsborgerskab og bopæl her i landet.
 Uanset udvidelsen af adgangen til at indgå registreret  

 partnerskab er det fortsat ikke muligt at indgå registreret partnerskab i  

 Danmark i bl.a. følgende situationer:
   

 	  

 En britisk  

 statsborger, som har boet to år i Danmark eller i Norge, kan ikke indgå  

 registreret partnerskab i Danmark med en udlænding, som ikke er nordisk eller  

 hollandsk statsborger, og som ikke har bopæl i disse lande.
   

 	  

 To danske statsborgere  

 kan ikke indgå registreret partnerskab i Danmark, hvis ingen af dem har bopæl  

 her eller i et andet land med tilsvarende regler.
 Efter forarbejderne til loven indeholder bopæl i § 2, stk.  

 2-3, (enten i Danmark eller i et af de lande der sidestilles hermed) et krav  

 om  

 domicil.
Spørgsmålet om, hvorvidt en part opfylder dette bopælskrav,  

 skal afgøres efter en samlet vurdering.
I forarbejderne til lov nr. 360 af 2.  

 juni 1999, hvor adgangen til at indgå registreret partnerskab første gang  

 blev  

 udvidet, er bopælskravet beskrevet således:
»I tilfælde, hvor det måtte give anledning til tvivl, om en  

 person efter stk. 2, nr. 2, har bopæl her i landet, må der herefter anlægges  

 en  

 samlet vurdering.
Der må bl.a. lægges vægt på retsgrundlaget for opholdet i  

 Danmark, herunder om en opholdstilladelse er udstedt med henblik på  

 midlertidigt eller varigt ophold, og om opholdstilladelsen er tidsbegrænset.  

 Der må også lægges vægt på, om det i øvrigt kan antages, at personen har til  

 hensigt varigt - eller i hvert fald for en længere periode - at forblive i  

 Danmark.
Det kan her indgå, om den pågældende har fast arbejde i Danmark  

 eller  

 på anden måde har en mere varig, objektiv tilknytning til landet.
Personer,  

 der  

 alene opholder sig i Danmark i en kortere, forud fastlagt periode (der dog  

 overstiger 2 år, jf. den foreslåede bestemmelse), eller som i øvrigt må  

 antages  

 at ville forlade Danmark igen inden for nærmere fremtid, vil ikke have bopæl  

 i  

 Danmark i bestemmelsens forstand.
En person, der søger opholdstilladelse i  

 Danmark, f.eks. en asylansøger, vil heller ikke have bopæl her i landet, mens  

 ansøgningen behandles.
I kravet om bopæl i Danmark i de sidste to år ligger også, at  

 opholdet har været uden væsentlige afbrydelser.
Således vil f.eks. et længere  

 ophold i udlandet inden for to års-perioden, hvadenten det er i hjemlandet  

 eller i et andet land, indebære, at lovens betingelser ikke er opfyldt.
Det  

 vil  

 derimod være uden betydning, om den pågældende i perioden har foretaget  

 kortere  

 ferierejser m.v. til udlandet.« Endvidere fremgår det af forarbejderne til  

 regelforenklingsloven, at der skal anlægges en mere restriktiv fortolkning af  

 bopælsbegrebet i § 2, stk. 2, nr. 2, end hvad der gælder for nordiske  

 statsborgere  

 m.v., der er nævnt under § 2 stk. 3, jf. stk. 2, nr. 1.
 Vedrørende bopælsbegrebet i relation til danske statsborgere,  

 der er ansat i internationale organisationer m.v., har justitsministeren i en  

 besvarelse af 27. januar 1999 til Folketingets Retsudvalg udtalt følgende:
»Særligt med hensyn til de nævnte danske statsborgere, der er  

 ansat i internationale organisationer m.v., bemærkes, at det må bero på en  

 konkret  

 vurdering, om sådanne personer kan anses for at have bopæl i Danmark i  

 partnerskabslovens forstand.
Det tilføjes i den forbindelse, at f.eks.  

 personer, der midlertidigt har taget ophold i udlandet som følge af  

 ansættelse  

 i De Europæiske Fællesskaber eller udsendelse af privat dansk virksomhed  

 m.v.,  

 efter Justitsministeriets opfattelse må anses for at have bopæl i Danmark  

 allerede efter den gældende lovs § 2, stk. 2, der svarer til den foreslåede  

 bestemmelse i § 2, stk. 2, nr. 1.« Ovennævnte erstatter første del af skrivelse af 9. august 1999.
2.2. Andre ændringer af reglerne om indgåelse af  

 registreret partnerskab Ved lovændringen sidestilles reglerne om indgåelse af  

 registreret partnerskab med reglerne om indgåelse af ægteskab, bortset fra  

 adgangen til kirkelig vielse.
Dette indebærer bl.a. følgende:
  

 	  

 Gebyrreglen i  

 ægteskabslovens § 13, stk. 3, finder også anvendelse ved indgåelse af  

 registreret partnerskab.
Hvis ingen af parterne har bopæl i Danmark, skal der  

 således ved anmodning om prøvelse af betingelserne for at indgå registreret  

 partnerskab betales et gebyr på 500 kr.
  

 	  

 Det er muligt at  

 foretage en nødregistrering efter ægteskabslovens § 19, stk. 2   

 	  

 Efter ægteskabslovens  

 § 21, stk. 2, er det muligt efterfølgende at godkende et ugyldigt partnerskab  

 som gyldigt.
3. Opløsning af registreret partnerskab Ved indførelsen af adgangen til at indgå registreret  

 partnerskab i 1989 blev det i partnerskabslovens § 5, stk. 3, bestemt, at  

 registreret partnerskab altid kan opløses her i landet, selvom betingelserne  

 i  

 retsplejelovens § 448 c ikke er opfyldt.
Efter bestemmelsen kan et  

 partnerskab i  

 dag altid opløses i Danmark, uanset parternes bopæl.
Baggrunden for  

 bestemmelsen var, at Danmark på det tidspunkt var det eneste land, hvor der  

 var  

 adgang til at indgå registreret partnerskab.
Partnerskab indgået i Danmark  

 kunne ikke forventes at blive anerkendt i andre lande, og andre lande kunne  

 derfor heller ikke forventes at medvirke til opløsning af danske  

 partnerskaber  

 ved skilsmisse e.lign.
 Siden 1989 har flere lande indført mulighed for at indgå  

 registreret partnerskab e.lign.
 I forbindelse med regelforenklingen er partnerskabsloven blevet  

 ændret, således at danske myndigheders internationale kompetence til at  

 opløse  

 registreret partnerskab er blevet begrænset, idet kompetencen som  

 udgangspunkt  

 skal følge de almindelige regler i retsplejelovens § 448 c.
Dette følger af lovens § 5, stk. 1, der henviser til  

 retsplejelovens § 448 c.
Kompetencereglerne i denne bestemmelse er i relation  

 til statsamterne indarbejdet i opløsningsbekendtgørelsens § 12, stk. 1.
Den ændrede § 5, stk. 3, indeholder dog en udvidelse af  

 kompetencen til at behandle sager om opløsning af registreret partnerskab i  

 forhold til retsplejelovens § 448 c.
Efter lovændringen har § 5, stk. 3,  

 følgende  

 ordlyd:
»Hvis ingen af parterne bor i et land, der er omfattet af § 2,  

 stk. 3, kan registreret partnerskab indgået her i landet uanset  

 retsplejelovens  

 § 448 c altid opløses her.« Dette betyder, at hvis ingen af parterne bor i de nordiske  

 lande eller Holland, vil danske myndigheder kunne behandle en sag om  

 opløsning  

 af deres partnerskab, selvom betingelserne i retsplejelovens § 448 c eller  

 opløsningsbekendtgørelsens § 12, stk. 1, ikke er opfyldt.
 Denne udvidelse af kompetencen i forhold til reglerne i retsplejeloven  

 og opløsningsbekendtgørelsen gælder dog kun for partnerskaber, der er indgået  

 i  

 Danmark.
4. Statsamternes adgang til at genoptage påklagede  

 afgørelser i vielses- separations- og skilsmissesager Hidtil har statsamterne ikke haft kompetence til at genoptage  

 en påklaget sag på eget initiativ, medmindre klageren frafaldt klagen over  

 for  

 statsamtet.
 Som nævnt i indledningen er der i lov om ægteskabs indgåelse og  

 opløsning indsat en bemyndigelsesbestemmelse, hvorefter der kan fastsættes  

 regler om klagers behandling.
 Med hjemmel heri er der i § 34 b i indgåelsesbekendtgørelsen og  

 i §  

 14 a  

 i  

 opløsningsbekendtgørelsen fastsat regler om statsamternes adgang til at  

 genoptage en påklaget afgørelse om dispensation fra ægteskabsbetingelserne  

 eller om separation eller skilsmisse.
 Om indholdet af disse bestemmelser henvises til  

 cirkulæreskrivelse af 27. september 2004 til statsamterne om statsamternes  

 adgang til at genoptage påklagede afgørelser i samværs- og  

 forældremyndighedssager.
 Statsamtet har dog ikke adgang til at genoptage en påklaget  

 afgørelse, hvis statsamtet har modtaget klagen inden den 1. oktober 2004.
 Opløsningsbekendtgørelsen - bekendtgørelse nr. 875 af 24.  

 oktober 2002 - er blevet ændret ved bekendtgørelse nr. 930 af 14. september  

 2004, der vedlægges til statsamterne.
Familiestyrelsen, den 28. september  

 2004 Lars Thøgersen Bilag 1 Bekendtgørelse nr. 930 af 14. september 2004 Bilag 1 indeholder  

 bekendtgørelse nr. 930 af 14. september 2004 om  

 ændring af bekendtgørelse om opløsning af ægteskab.
 Bekendtgørelsen er udeladt her, da den har været  

 offentliggjort i Lovtidende A, samt forefindes i Retsinformation.
 1)  

 Det Familieretlige område, herunder indgåelse af ægteskab, er pr. 2. august  

 2004 overført fra Justitsministeriet til Ministeriet for Familie- og  

 Forbrugeranliggender.
