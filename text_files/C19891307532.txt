Udlægspartier til rådighed skal senest være anmeldt 1. marts for  

 danske sorter og 1. april for udenlandske sorter.
Frøavlsarealer skal være  

 anmeldt senest 31. maj.
Høstkontrol skal være anmeldt senest 31. maj.  

 Efteranmeldelser betales med et forsinkelsesgebyr.
Skemaerne til anmeldelser  

 er revideret, og af praktiske hensyn bør eventuel beholdning af gamle skemaer  

 kasseres.
1. Regler for avlskontrol Avlskontrollen af markfrø i 1989 foregår efter Statsfrøkontrollens Regler  

 for Avlskontrol og Certificering udsendt i marts 1988.
Der skal særligt henvises til avlskontrolreglernes pkt. 3.2.2 om import af  

 udlægspartier.
Dette skyldes, at manglende anmeldelse af import og dermed  

 udtagning af prøve til udsåning i kontrolmark hvert år medfører, at partier  

 må afvises under avlskontrollen.
Et firma, der indkøber frø fra en importør,  

 bør sikre sig, at importøren har anmeldt partiet til Statsfrøkontrollen, og  

 at der er indsendt en prøve til kontroldyrkning.
Formularerne, der skal anvendes ved anmeldelse og besigtigelse, er blevet  

 revideret.
Bl.a. er der efter firmaønske udarbejdet et særligt  

 besigtigelsesskema for markært, formular IIIc.
Eventuel beholdning af gamle  

 formularer bedes kasseret, da deres brug vil give gener på  

 Statsfrøkontrollen.
 I det følgende vejledes om fremgangsmåden ved anmeldelse af partier,  

 arealer og høstkontrol.
Anmeldelse af udlægspartier til rådighed Udlægspartier skal anmeldes på FORMULAR Ia senest 1. marts for danske  

 sorter og senest 1. april for udenlandske sorter.
Anmeldelsen skal omfatte  

 såvel nye partier som restbeholdninger af tidligere anmeldte udlægspartier.
 Anmeldelsen er en forudsætning for, at partier af C1 udsås i kontrolmark  

 og dermed for, at avl på partiet kan godkendes til certificering.
 Danske og udenlandske sorter bedes anmeldt på hver sine  

 anmeldelsesskemaer.
 I rubrikken for kategori skrives udsædspartiets kategori i forkortet form  

 som: FM, PBA, BA eller C1.
3. Anmeldelse af fremavlsarealer Anmeldelser af arealer til høst 1988 sker på anmeldelsesskemaer, FORMULAR  

 II, og på markbesigtigelsesskemaerne formular IIIa og IIIc for markært og  

 IIId for hestebønne.
Sidst frist for indsendelse er 31. maj.
Hvis et areal med markært ønskes avlskontrolleret for ærtebakteriose, kan  

 der anmodes om dette på formular II og IIIc.
I meddelelse 179-89 er  

 beskrevet, hvordan det gøres.
Udfyldelse af formular II Firmaet bedes tildele hver avl (avlsparti) et nummer.
Dette anføres i  

 rubrikken »Avlsparti nr.«.
På hvert skema kan anmeldes flere arealer, dog kun hvis det er med samme  

 udlægsparti.
Ved afkrydsning angives, om arealerne anmeldes til avl af  

 præ-basisfrø, basisfrø, C1 eller C2.
Hvis et areal er udlagt med frø fra flere udlægspartier, skal samme avl  

 anmeldes på det tilsvarende antal formular II.
Totalt udlagt areal skal  

 angives p den ene formular II med et »x« efter.
På de øvrige  

 formular II, hvor avlspartiet optræder, skal i ha-rubrikken kun skrives  

 »x«.
I bilag 1 er vist et eksempel på, hvordan et areal udlagt med frø fra 2 udlægspartier kan anmeldes.
Besigtigelsesskemaer og deres udfyldelse ved  

 anmeldelse Skemaerne er trebladede, hvoraf det tredje blad (rødt) skal indsendes  

 sammen med formular II.
Skemaerne udfyldes med oplysninger om firma, avlers navn og adresse, art,  

 sort, udlægsår, kontraheret areal, udlægspartiets referencenummer samt  

 firmaets avlspartinummer.
Hvis et areal ikke er placeret på avlers adresse,  

 er det vigtigt, at arealets adresse er anført.
De tre blade i skemaerne anvendes som følger: Originalen, første blad, der  

 er grønt , anvendes ved firmaets besigtigelse af avlen og indsendes  

 umiddelbart efter markbesigtigelsen.
Hvis et firma ikke selv ønsker at udføre  

 markbesigtigelse, bedes dette meddelt Statsfrøkontrollen sammen med  

 anmeldelsen af arealerne, ved at der øverst på det røde blad skrives:  

 »Besigtiges af SF«.
Det andet blad, der er gult og i en tyndere  

 papirkvalitet, er til firmaets interne brug.
Kun det tredje blad, der er rødt , skal indsendes samme med formula r II.
Det skal bruges ved den officielle besigtigelse af avlen.
4. Anmeldelse om høstkontrol Høstkontrol skal af firmaerne anmeldes på et særligt skema (bilag 2)  

 senest den 31. maj.
 I henhold til avlskontrolreglerne, afsnit 9, skal der gennemføres  

 høstkontrol, hvis der på en ejendom eller på ejendomme i samdrift er:
a. frøavl af to eller flere sorter af samme art b. frøavl af samme art til udsæd og til andet formål.
5. Annullering af anmeldte arealer Hvis anmeldte arealer ompløjes eller af anden årsag ønskes annulleret,  

 bedes dette meddelt så tidligt som muligt og senest den 31. maj.
6. Efteranmeldelser For anmeldelser, der modtages senere end anførte tidsfrister, opkræves et  

 forsinkelsesgebyr.
 For sent anmeldte udlægspartier på formular Ia betales med 300 kr. pr.  

 parti.
 For sent anmeldte arealer på formular II og tredje blad af formular  

 IIIc/IIId betales med 100 kr. pr. parti + 3 kr. pr. ha.
 For sent anmeldte arealer til høstkontrol betales med 100 kr. pr.  

 høstkontrol.
7. Bestilling af formularer Anmeldelses- og besigtigelsesskemaer kan bestilles hos Statsfrøkontrollen.  

 Det vil spare porto og tid, hvis der indgives en samlet bestilling ved  

 benyttelse af vedlagte bestillingsseddel (bilag 3).
