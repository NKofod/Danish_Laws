Fremsat den 8. april 1999 af  

 Frank Aaen (EL) og Jette Gottlieb (EL) Forslag til folketingsbeslutning om stop for sort rengøring Regeringen pålægges at fremsætte et  

 lovforslag, der modvirker, at servicevirksomheder, som sælger ydelser,  

 der fortrinsvis består i at stille arbejdskraft til rådighed,  

 systematisk unddrager de offentlige kasser for moms og indeholdt skat.
Lovforslaget skal indeholde -	indførelse af en autorisationsordning.
Servicevirksomheder,  

 der sælger ydelser, der først og fremmest består i at  

 stille arbejdskraft til rådighed (f.eks. rengøringsvirksomheder)  

 kan opnå autorisation på betingelse af, at den  

 pågældende virksomhed kan dokumentere betryggende arbejdsgange,  

 særligt for så vidt angår bogføring, løbende  

 revision og personalets ansættelsesbetingelser, og -	indførelse af en ansvarsregel om at virksomheder, der  

 køber ydelser fra sådanne servicevirksomheder, som ikke er  

 autoriserede, fremover hæfter for eventuelle offentlige krav, der  

 udspringer af de ydelser, som er købt, hvis den servicevirksomhed,  

 ydelsen er købt hos, ikke betaler de skyldige beløb.
Bemærkninger til forslaget Særligt inden for  

 rengøringsbranchen ses et ureguleret marked, hvor virksomheder byder  

 meget lavt for at vinde kontrakter.
Ofte kan der konstateres sort arbejde,  

 hvor det offentlige lider store tab i form af moms og skatter, der aldrig  

 indbetales, ligesom der snydes med sygedagpenge og  

 arbejdsløshedsunderstøttelse.
Disse virksomheder presser de ansatte ud i helt urimelige  

 arbejdsvilkår og udsætter samtidig de seriøse virksomheder  

 i branchen for en ublu konkurrence til skade for hele  

 rengøringserhvervet.  Både myndigheder, ansatte og branchen har  

 en stor interesse i at stoppe den Med forslaget kan ordentlige servicevirksomheder få  

 en autorisation samtidig med, at de opnår en vis beskyttelse mod unfair  

 konkurrence, fordi de virksomheder, der anvender ikkeautoriserede  

 servicevirksomheder, kommer til at hæfte for eventuelle offentlige  

 krav, der hidrører fra den pågældende ydelse.
Der henvises i øvrigt til de positive meldinger,  

 der er kommet fra skatteministeren, jævnfør skatteministerens  

 svar til Frank Aaen på spørgsmål nr.
S 2472 stillet den 6.  

 juni 1997 (Folketingstidende 1996-97, forhandlingerne side 8521), hvori der  

 bl.a. står, at skatteministeren har sympati for Der er dog både væsentlige juridiske og  

 principielle problemer ved en sådan ordning.
Jeg mener derfor, at det  

 er vigtigt, at problemstillingen nøje analyseres, før man  

 griber til en sådan løsning.
Da problemet fortsat er stort, mener  

 forslagsstillerne, at det er på tide at få foretaget denne  

 analyse og få vedtaget en lov, der modvirker den udbredte brug af sort  

 arbejde på dette område.
Beslutningsforslaget skal ses i lyset  

 af, at problemet har været kendt længe og gentagne gange de  

 sidste 5-6 år har været rejst i pressen, bl.a. i DR TV.
Faglige  

 organisationer, bl.a.
RBF, har i flere omgange stillet krav til myndighederne  

 om at gøre en indsats.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stop for sort  

 rengøring.
(Beslutningsforslag nr.
B 115).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
