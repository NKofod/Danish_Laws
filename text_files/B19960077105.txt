I medfør af § 2, stk. 4, § 4, § 14 og § 14 a i lov om uddannelse til ernærings- og husholdningsøkonom, jf. lovbekendtgørelse nr. 683 af 29. juli 1992, fastsættes:
Uddannelsens formål og struktur § 1.  Formålet med uddannelsen er at kvalificere de  

 studerende teoretisk og praktisk til at varetage formidlingsopgaver inden for  

 human ernæring, forebyggelse, sundhed, miljø, energi, forbrug, økonomi og  

 husholdningsfaglige områder i øvrigt med henblik på beskæftigelse i privat og  

 offentlig virksomhed.
 § 2.  Uddannelsen varer 31/2 år inkl. 16 ugers ulønnet  

 praktik, og består af en 1. del på 18 måneder og en 2. del på 24. måneder. 2.  

 del omfatter udarbejdelse af en specialeopgave.
 Stk. 2.  Længden af uddannelsen angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i 1 år.
Stk. 3.  Målet med 1. del er, at de studerende erhverver  

 sig grundlæggende kvalifikationer i uddannelsens hovedelementer, øver metoder  

 til selvstændig opgaveløsning og får kendskab til praktisk pædagogisk  

 virksomhed.
Undervisningen på 1. del er fælles for alle studerende.
 Stk. 4.  Målet med 2. del er, at de studerendes viden og  

 færdigheder når et niveau, der tilfredsstiller behov på det private og  

 offentlige arbejdsmarked.
Uddannelsens indhold § 3.  1. del omfatter nedenstående hovedelementer, der  

 i almindelighed har følgende vægt:
 Stk. 2.  Pædagogisk praktik omfatter mindst 4 ugers  

 virksomhed, hvor den studerende i den fulde arbejdsuge er beskæftiget med  

 formidling inden for det ernærings- og husholdningsøkonomiske område.
§ 4.  2. del udbygger de studerendes viden fra 1.  

 delen og omfatter herudover fordybelse på en eller flere specialelinier, samt  

 udarbejdelse af en selvstændig specialeopgave med tilhørende erhvervsrettet  

 praktik.
Specialeopgaven, herunder den obligatoriske praktik, omfatter i alt  

 6 måneders fuldtidsarbejde og er placeret på uddannelsens afsluttende  

 semester.
 Stk. 2.  I løbet af 2. delens 1. år skal de studerende  

 tillige erhverve sig viden inden for supplerende fag som husholdningsfagets  

 historie, perspektiver og internationale relationer, ligesom de skal  

 orientere sig mod valg af specialelinie(r) og den selvstændige  

 specialeopgave.
 § 5.  Gennem beskæftigelse med emner på  

 specialelinierne, skal de studerende på videnskabelig basis erhverve sig  

 teoretiske og metodiske forudsætninger for at søge, udvælge og formidle viden  

 i overensstemmelse med uddannelsens erhvervssigte.
 Stk. 2.  Seminariet fastsætter, hvilke specialelinier  

 der tilbydes.
 § 6.  Den enkelte studerende fordyber sig inden for en  

 eller flere af følgende specialelinier:
Stk. 2.  Gennem valget af specialelinie(r) i henhold til  

 stk.1, nr. 1-5, skal de studerende erhverve sig dyberegående viden om  

 forskningsresultater og om forsøgs- og undersøgelsesarbejde af betydning for  

 beskæftigelse med den valgte fagkreds m.v.
Endvidere skal de studerende  

 trænes i at udvikle og omsætte denne viden med henblik på praktisk anvendelse  

 i forbindelse med enten formidlingsopgaver eller med produktudvikling og  

 markedsføring eller med ledelse.
 § 7.  Ved udarbejdelsen af den selvstændige  

 specialeopgave skal de studerende i forbindelse med praktik individuelt  

 kvalificere sig til arbejdsmarkedet ved selvstændig faglig fordybelse.
Stk. 2.  Erhvervsrettet praktik omfatter i alt 12 uger,  

 heraf mindst 4 uger i forbindelse med udarbejdelse af specialeopgave, hvor  

 den studerende er beskæftiget i den fulde arbejdsuge.
Afgørelse om placering  

 af de resterende 8 uger træffes af seminariet efter aftale med  

 praktikstederne.
Stk. 3.  Erhvervsrettet praktik kan efter den  

 studerendes ønske omfatte mere end 12 uger.
Den forlængede praktik falder  

 uden for uddannelsens normerede studietid.
 § 8.  Fordybelse på specialelinie(r), udarbejdelse af  

 specialeopgave og erhvervsrettet praktik kan gennemføres ved en anden  

 videregående uddannelsesinstitution i dansk, nordisk eller andet  

 internationalt regi.
Bedømmelse og bevis § 9.  De kvalifikationer, der erhverves gennem  

 uddannelsen, dokumenteres ved prøver.
 § 10.  Prøverne bedømmes af eksaminator(erne) og af en  

 eller flere censorer, der er beskikket af Undervisningsministeriet  

 (ministerielt beskikkede censorer).
 § 11 .  Efter uddannelsens 1. del afholdes fælles for  

 seminarierne en prøve i hver af uddannelsens hovedelementer jf. § 3, stk. 1.
 Stk. 2.  Opgaverne udarbejdes af et opgaveudvalg, der er  

 fælles for seminarierne, og hvori censorerne er repræsenteret.
 Stk. 3.  I prøverne efter 1. del skal der opnås en  

 karaktersum på mindst 24. Resultatet skal senest være opnået 1 år efter den  

 første ordinære prøve.
Stk. 4.  I løbet af 2. delen og inden bedømmelsen af  

 specialeopgaven deltager de studerende i prøver i følgende fagområder Stk. 5.  Opgaverne stilles af det enkelte seminarium.
 Stk. 6.  Den selvstændige specialeopgave bedømmes ved en  

 prøve ved uddannelsens afslutning.
§ 12.  Prøver kan i særlige tilfælde erstattes af  

 afløsningopgaver.
De nærmere regler herom fastsættes i studieordningen.
 Stk. 2.  En afløsningsopgave skal godkendes af  

 seminariet og skal udformes sådan, at den har den samme tidsmæssige vægt som  

 det afløste uddannelsesstof.
 § 13.  Reeksamen og sygeeksamen afholdes i de  

 sædvanlige eksamensperioder.
 § 14.  For eksamen, herunder prøveformer, bedømmelse,  

 eksamensbevis, klage over eksamen m.v. gælder i øvrigt reglerne i  

 bekendtgørelse om eksamen ved visse videregående uddannelser under  

 Undervisningsministeriet.
 Stk. 2.  Ved bedømmelsen gives karakter efter  

 bekendtgørelse om karakterskala og anden bedømmelse.
 § 15.  Uddannelsen giver ret til betegnelsen  

 ernærings- og husholdningsøkonom.
 Stk. 2.  På uddannelsens internationale bevis benyttes  

 betegnelsen Bachelor of Science (B.Sc.) in Nutrition and Home Economics.
Studieordning, merit og forsøg § 16.  Bestyrelsen fastsætter efter forslag fra rektor  

 de nærmere regler for uddannelsen.
Reglerne skal fremgå af studieordningen og  

 skal falde inden for bekendtgørelsens rammer.
 Stk. 2.  Studieordningen skal indeholde bestemmelser om:
 Stk. 3.  Studieordningen kan indeholde hjemmel for  

 seminariet til at dispensere fra regler i studieordningen, der alene er  

 fastsat af seminariet.
Stk. 4.  Inden en studieordning fastsættes, kontakter  

 seminariet aftagerepræsentanter herom.
Derudover indhentes der en udtalelse  

 fra censorformandskabet.
Det andet seminarium orienteres med henblik på  

 koordinering af uddannelsen.
 Stk. 5.  Studieordningen og væsentlige ændringer heri  

 træder i kraft ved et studieårs begyndelse.
 Stk. 6.  Studieordningen og ændringer heraf sendes til  

 det andet seminarium, til praktiksteder, censorerne og  

 Undervisningsministeriet til orientering.
 Stk. 7.  Seminarierne udgiver og ajourfører en  

 studievejledning.
 § 17 .  Uddannelseselementer eller dele heraf bestået  

 ved det ene seminarium ækvivalerer uddannelseselementer eller dele heraf  

 bestået ved det andet seminarium.
 Stk. 2.  Seminariet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer eller dele heraf fra en dansk eller udenlandsk  

 videregående uddannelsesinstitution træder i stedet for uddannelseselementer  

 eller dele deraf, der er omfattet af denne bekendtgørelse.
Stk. 3.  Ved godkendelse efter stk. 2 anses  

 uddannelseselementet eller dele heraf for gennemført, hvis det er bestået  

 enten efter bestemmelserne om den pågældende uddannelse eller efter denne  

 bekendtgørelse.
Bedømmelsen overføres som »bestået«, med mindre den  

 træder i stedet for en karakter og er givet efter samme bestemmelser, som  

 karakterer givet efter denne bekendtgørelse.
§ 18.  Ministeriet kan tillade afvigelser fra  

 bekendtgørelsen som led i forsøg.
Samtidig med tilladelsen fastsættes  

 varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 19.  Klage over et seminariums afgørelser i henhold  

 til denne bekendtgørelse indgives til det pågældende seminarium.
Seminariets  

 afgørelse kan, når klagen vedrører retlige spørgsmål, påklages til  

 ministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
Efter og videreuddannelse § 20.  Efter- og videreuddannelse, herunder uddannelse  

 til klinisk diætist, foregår ved Specialkursus i Husholdning ved Aarhus  

 Universitet og kan efter Undervisningsministeriets nærmere bestemmelser  

 foregå på andre højere uddannelsesinstitutioner samt ved særlige kurser på  

 seminarierne.
Ikrafttræden § 21.  Bekendtgørelsen træder i kraft den 1. september  

 1996.
 Stk. 2.  Undervisningsministeriets bekendtgørelse nr.  

 350 af 23. maj 1990 om uddannelse til ernærings- og husholdningsøkonom  

 ophæves.
 Stk. 3.  Seminariet fastsætter nærmere regler for  

 studerende, der er begyndt uddannelsen efter de hidtidige regler og afgør,  

 hvornår der sidste gang afholdes eksamen efter disse bestemmelser.
