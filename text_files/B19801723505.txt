 I medfør af kapitel 3 og § 153, stk. 2, i lov om luftfart, jf.  

 lovbekendtgørelse nr. 381 af 10. juni 1969, samt ministeriet for offentlige  

 arbejders bekendtgørelse nr. 332 af 27. november 1964 fastsætter  

 luftfartsdirektoratet efter bemyndigelse fra ministeriet for offentlige  

 arbejder herved følgende bestemmelser:
1. Typer af luftdygtighedsbeviser 1.1 Luftfartsdirektoratet udsteder følgende typer luftdygtighedsbeviser  

 til dansk registrerede luftfartøjer:
 1.1.1 Luftfartsdirektoratet kan godkende en fremmed stats  

 luftdygtighedsbevis udstedt til et luftfartøj, der ønskes dansk registreret,  

 indtil dansk luftdygtighedsbevis kan udstedes.
1.2 Standardluftdygtighedsbevis 1.2.1 Et luftdygtighedsbevis, som erklærer, at det pågældende luftfartøj  

 opfylder de i artikel 33 til konventionen om civil luftfart  

 (Chicago-konventionen) opregnede krav.
 1.2.2 Luftdygtighedsbevis kan udstedes til et luftfartøj, som er  

 konstrueret, bygget og afprøvet af en myndighedsgodkendt organisation i  

 overensstemmelse med en her i landet accepteret, detaljeret  

 luftdygtighedskode, og som vedligeholdes i overensstemmelse med BL 1-3.
1.3 Eksperimentalluftdygtighedsbevis 1.3.1 Et luftdygtighedsbevis, som erklærer, at det pågældende luftfartøj  

 er luftdygtigt, såfremt de i beviset nærmere angivne, operationelle  

 begrænsninger overholdes, uden at opfylde kravene i punkt 1.2.1.
 1.3.2 Luftdygtighedsbeviset kan udstedes til et luftfartøj som ikke  

 opfylder kravene i punkt 1.2.2, men hvor luftdygtigheden er demonstreret i et  

 omfang specificeret af luftfartsdirektoratet.
1.4 Eksportluftdygtighedsbevis 1.4.1 Et luftdygtighedsbevis, som erklærer, at et  

 luftfartøj/luftfartøjsmateriel er inspiceret af luftfartsdirektoratet og er  

 fundet i overensstemmelse med sit typecertifikat, samt konstateret  

 vedligeholdt i overensstemmelse med gældende danske bestemmelser, og derfor  

 må anses for luftdygtigt.
 1.4.2 Luftdygtighedsbeviset kan udstedes til et dansk registreret  

 luftfartøj med standardluftdygtighedsbevis eller til en for nylig  

 fremstillet/hovedoverhalet motor eller propel efter ansøgning herom.
1.5 Rettighed 1.5.1 Et luftdygtighedsbevis giver tilladelse til flyvning i  

 overensstemmelse med sit indhold og den til beviset knyttede flyvehåndbog.
 1.5.2 Luftfartøjer med eksperimentalluftdygtighedsbevis må kun anvendes  

 med følgende generelle begrænsninger:
1.5.2.1 Et sådant bevis giver ret til flyvning over dansk område og de  

 lande, med hvilke Danmark har aftale om gensidig anerkendelse af sådanne  

 beviser.
Lande, med hvilke Danmark har en sådan aftale, omfatter for tiden  

 Finland, Norge og Sverige.
Såfremt aftalen udvides, vil meddelelse herom  

 blive bekendtgjort i MFL.
 1.5.2.2 Luftfartøjet skal udvendig nær indgangsdøren være mærket med ordet  

 »eksperimental« i 5 cm høje bogstaver.
1.6 Ansøgning 1.6.1 Ansøgning om udstedelse af luftdygtighedsbevis indsendes til  

 luftfartsdirektoratet på hertil godkendt blanket vedlagt den på blanketten  

 krævede dokumentation.
2. Flyvetilladelse 2.1 I særlige tilfælde kan luftfartsdirektoratet udstede en tilladelse til  

 flyvning over dansk territorium med et luftfartøj, som ikke har gyldigt  

 luftdygtighedsbevis.
 2.1.1 Som særligt tilfælde betragtes:
 2.1.2 Tilladelsen har følgende generelle begrænsninger:
 2.1.3 Herudover kan luftfartsdirektoratet i hvert enkelt tilfælde  

 specificere operationelle begrænsninger.
 2.2 Ansøgning om flyvetilladelse indsendes til luftfartsdirektoratet på  

 hertil godkendt blanket.
 2.2.1 Generel flyvetilladelse til færgeflyvning kan gives for flyvninger,  

 for hvilke procedurer er angivet i den godkendte flyvehåndbog.
3. Udenlandsk luftdygtighedsbevis og flyvetilladelse 3.1 Et standardluftdygtighedsbevis udstedt af en stat, som har tiltrådt  

 Chicago-konventionen, eller et luftdygtighedsbevis, som ifølge overenskomst  

 mellem Danmark og en fremmed stat skal anerkendes her i landet, er gyldigt  

 til flyvning over dansk område.
 3.2 Udenlandske luftfartøjer, hvis luftdygtighedsbevis ikke opfylder punkt  

 3.1 eller som kun har en flyvetilladelse, skal ansøge om validering.
 3.2.1 Ansøgningen stiles til luftfartsdirektoratet, og eventuel validering  

 meddeles, om fornødent efter besigtigelse af luftfartøjet, efter de  

 sædvanlige, her i landet gældende retningslinier.
3.2.2 Ansøgning, som nævnt under punkt 3.2.1, skal være ledsaget af  

 dokumentation for, at der under flyvning over dansk område er tegnet og trådt  

 i kraft forsikring til dækning af erstatningskrav, som måtte opstå mod ejeren  

 eller brugeren, for skade som følge af luftfarten på person eller ting uden  

 for luftfartøjet.
Forsikringen skal mindst dække de af ministeren for  

 offentlige arbejder ved bekendtgørelse ifølge § 130 fastsatte beløb.
 3.2.3 Ansøgning om validering efter punkt 3.2.1 er dog ufornøden, såfremt  

 der foreligger en af luftfartsmyndighederne i Finland, Island, Norge,  

 Sverige, UK eller USA udstedt flyvetilladelse til færgeflyvning, idet  

 luftfartsdirektoratet i medfør af denne BL anerkender sådanne på de i  

 tilladelsen nævnte vilkår.
 3.2.4 Forsikring, som nævnt under punkt 3.2.2, skal dog være tegnet,  

 uanset at ansøgning kan undlades.
4. Dispensation 4.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
5. Straf 5.1 Flyvning uden gyldigt luftdygtighedsbevis eller flyvetilladelse  

 straffes efter luftfartslovens § 149, stk. 3, jf. § 28, med bøde, hæfte eller  

 fængsel i indtil 2 år.
6. Ikrafttræden 6.1 Denne BL træder i kraft den 1. oktober 1980. Samtidig ophæves BL 1-12,  

 1. udgave, af 15. marts 1972 og BL 8-3, 1. udgave, af 1. januar 1957.
