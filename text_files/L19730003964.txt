 Den 3. februar 1972 undertegnedes i Madrid følgende traktat mellem Danmark  

 og Spanien om straf for færdselsforseelser:
TRAKTAT mellem Kongeriget Danmarks regering og Det Spanske Riges regering om straf  

 for færdselsforseelser Indledning.
Kongeriget Danmarks regering og Det spanske Riges regering er, under hensyn til den forøgede færdsel mellem de to stater og de farer, som  

 er forbundet med overtrædelse af reglerne til beskyttelse af de vejfarende, i betragtning af, at gennemførelsen af hensigtsmæssige retsregler er et af  

 midlerne mod det stigende antal færdselsuheld og deres skadelige følger, i betragtning af, at den forebyggende værdi af disse regler på afgørende  

 måde bestemmes af den sikkerhed, der er, for at de forudsete sanktioner  

 anvendes, i den overbevisning, at det er nødvendigt at skabe et samarbejde for at  

 sikre en mere effektiv strafforfølgning af færdselsforseelser, der begås  

 inden for den ene af staternes territorium af personer, der har bopæl på den  

 andens territorium, og at det er hensigtsmæssigt at begrænse de  

 sikkerhedsforanstaltninger, som var resultatet af manglen på traktatmæssige  

 bestemmelser mellem de to stater, enedes om at afslutte en traktat om straf for færdselsforseelser og har  

 hertil befuldmægtiget til underskrivelse henholdsvis på Kongeriget Danmarks regerings vegne ambassadør Aksel Christiansen, og på Det spanske Riges regerings vegne udenrigsminister Gregorio Lopez  

 Bravo.
 Definitioner og grundlæggende principper.
Artikel 1 I denne traktat Artikel 2 1. Når en person, der har bopæl inden for den ene  

 stats territorium, har begået en færdselsforseelse inden for den anden stats  

 territorium, kan den stat, hvori forseelsen er begået, anmode bopælsstaten om  

 at foretage retsforfølgning, hvis den ikke selv har gjort det, eller hvis den  

 efter at have gjort det anser det for umuligt at gennemføre sagen til endelig  

 administrativ eller judiciel afgørelse.
 2. Bopælsstaten skal behandle anmodningen om  

 retsforfølgning i henhold til de nedenfor anførte bestemmelser.
Artikel 3 1. Den færdselsforseelse, for hvilken der anmodes om  

 retsforfølgning i henhold til artikel 2, skal være strafbar både efter  

 forseelsesstatens og bopælsstatens lovgivning.
 2. Ved retsforfølgning skal bopælsstatens lovgivning  

 anvendes, men det forudsættes, at man herved alene lægger de færdselsregler,  

 der gælder på forseelsesstedet, til grund.
 Retsforfølgning i bopælsstaten.
Artikel 4 Bopælsstatens myndigheder skal være kompetente til efter anmodning fra  

 forseelsesstaten at foretage retsforfølgning for en færdselsforseelse, der er  

 begået på denne stats territorium.
Artikel 5 Vedkommende myndigheder i bopælsstaten skal behandle enhver anmodning om  

 retsforfølgning, som de modtager i henhold til artikel 2 og 3, og skal i  

 overensstemmelse med deres egen lovgivning og denne traktat træffe beslutning  

 om, hvad der skal foretages i anledning af anmodningen.
Artikel 6 1. Når forseelsesstaten har fremsat anmodning om  

 retsforfølgning i henhold til artikel 2, kan den ikke længere foretage  

 retsforfølgning af lovovertræderen eller fuldbyrde en afgørelse, der er  

 truffet over for ham.
 2. Forseelsesstaten kan genoptage retsforfølgningen  

 eller fuldbyrdelsen:
Artikel 7 Ville lovovertrædelsen være forældet efter reglerne i den anmodede stat,  

 hvis den var begået i denne stat, skal anmodningen afslås.
Artikel 8 Dokumenter, der udfærdiges af forseelsesstatens judicielle og  

 administrative myndigheder, skal have retsgyldighed i bopælsstaten, som om de  

 var udstedt af denne stats egne myndigheder, og omvendt.
 Almindelige bestemmelser.
Artikel 9 Fuldbyrdelse af straffedomme, udenretlig vedtagelse af bøde og  

 administrative afgørelser vedrørende færdselsforseelser er reguleret i  

 traktaten om fuldbyrdelse af straffedomme.
Artikel 10 1. Anmodninger skal fremsættes skriftligt.
 2. En anmodning om retsforfølgning skal ledsages af  

 alle erklæringer, rids, fotografier og andre dokumenter vedrørende  

 forseelsen, i original eller behørigt bekræftet genpart, samt af en afskrift  

 af de lovbestemmelser, der i forseelsesstaten finder anvendelse på sagen.  

 Afskrifter af lovovertræderens straffeattest, og om fornødent af  

 lovbestemmelser om forældelse samt af aktstykker og meddelelser om  

 handlinger, der har afbrudt forældelsen, skal ligeledes vedlægges.
Artikel 11 1. Anmodninger skal fremsendes af justitsministeriet i  

 forseelsesstaten til justitsministeriet i bopælsstaten, og svaret skal sendes  

 gennem de samme myndigheder.
 2. Meddelelser, der er nødvendige i forbindelse med  

 anvendelsen af denne traktat, skal udveksles gennem de i stk. 1 nævnte  

 myndigheder.
Artikel 12 Såfremt bopælsstaten anser de oplysninger, der er givet af  

 forseelsesstaten, for utilstrækkelige til, at den kan bringe traktaten i  

 anvendelse, skal den anmode om de nødvendige supplerende oplysninger.
Den kan  

 fastsætte en tidsfrist for modtagelsen af disse oplysninger.
Artikel 13 De kontraherende stater skal udstrække den retshjælp, de yder hinanden i  

 straffesager, til de nødvendige foranstaltninger for gennemførelsen af denne  

 traktat, herunder videregivelse af dokumenter udfærdiget af de administrative  

 myndigheder og forkyndelse af opfordring til udenretlig vedtagelse af bøde,  

 hvilken sidste ikke kan anses for en fuldbyrdelseshandling.
Artikel 14 Bopælsstaten skal straks underrette forseelsesstaten om, hvad den har  

 foretaget sig i anledning af en anmodning om retsforfølgning.
Hvis  

 retsforfølgning har fundet sted, sendes en behørigt bekræftet genpart af den  

 endelige administrative eller judicielle afgørelse til forseelsesstaten.
Artikel 15 Anmodninger om retsforfølgning og de dertil hørende bilag samt andre  

 dokumenter, som vedrører anvendelsen af denne traktat, skal oversættes.
Fra  

 dansk side skal dokumenterne fremsendes på spansk og fra spansk side enten på  

 dansk eller engelsk.
Artikel 16 Bevismateriale og dokumenter, som fremsendes i medfør af denne traktat,  

 behøver ikke legaliseres.
Artikel 17 Bødebeløb, der indgår som en følge af anmodninger om retsforfølgning, skal  

 tilfalde bopælsstaten, som kan bestemme, hvorledes de skal anvendes.
Artikel 18 1. Bopælsstaten skal være berettiget til efter  

 anmodning fra forseelsesstaten at opkræve de i denne påløbne  

 sagsomkostninger.
 2. Såfremt den opkræver disse omkostninger, er den kun  

 forpligtet til at refundere forseelsesstaten honorarer til sagkyndige.
Artikel 19 De i bopælsstaten påløbne omkostninger ved retsforfølgning og fuldbyrdelse  

 skal ikke refunderes.
 Afsluttende bestemmelser.
Artikel 20 1. Bilaget til denne traktat, betegnet  

 ,fællesfortegnelse over færdselsforseelser', udgør en integrerende del af  

 traktaten.
 2. Begge de kontraherende staters regeringer kan dog  

 når som helst efter fælles aftale revidere den i stk:1 nævnte  

 fællesfortegnelse for at udelukke eller tilføje færdselsforseelser.
Artikel 21 Denne traktat medfører ingen begrænsning i bopælsstatens internretlige  

 kompetence med hensyn til retsforfølgning.
Artikel 22 Hver af de kontraherende staters myndigheder skal sørge for, at  

 frihedsberøvende forholdsregler og eventuelle andre alvorlige indgreb  

 anvendes mindst muligt over for en person, der findes i den ene stat efter at  

 have begået en færdselsforseelse der, men som har bopæl i den anden stat.
Artikel 23 Denne traktat er ikke til hinder for, at de kontraherende stater regulerer  

 deres forhold over for andre stater ved at tilslutte sig til en multilateral  

 konvention med samme emne.
En eventuel tilslutning til sådanne aftaler får  

 ingen indflydelse på indholdet af denne traktat, der vedbliver at være i  

 kræft.
Artikel 24 Eventuelle vanskeligheder ved anvendelsen eller fortolkningen af denne  

 traktat skal løses ad diplomatisk vej.
Artikel 25 Traktaten finder kun anvendelse på færdselsforseelser, der er begået,  

 efter at den er trådt i kraft.
Artikel 26 Denne traktat finder anvendelse på hver af de kontraherende staters  

 territorium, for den danske stats vedkommende dog med undtagelse af Færøerne  

 og Grønland.
Traktaten kan udvides til at omfatte Færøerne eller Grønland ved  

 meddelelse herom fra den danske regering.
Udvidelsen får virkning 2 måneder  

 efter datoen for meddelelsen.
Artikel 27 Hver af de kontraherende stater vil underrette den anden, når den  

 konstitutionelt betingede procedure for at sætte traktaten i kraft er  

 gennemført.
Traktaten træder i kraft 2 måneder efter datoen for den sidste af  

 disse underretninger.
Artikel 28 1. Denne traktat gælder uden tidsbegrænsning.
2. Hver af de kontraherende stater kan opsige  

 traktaten.
Opsigelsen har virkning 6 måneder efter modtagelsen af denne.
 Udfærdiget i Madrid den 3. februar 1972 i to eksemplarer på det danske og  

 det spanske sprog, idet begge tekster har samme gyldighed.
For Kongeriget Danmarks regering Aksel Christiansen For Det spanske Riges regering Gregorio Lopez Bravo BILAG Fællesfortegnelse over færdselsforseelser.
 1. Uagtsomt manddrab eller uagtsom personskade ved  

 færdselsuheld.
 2. Flugtkørsel', dvs. undladelse af at opfylde de  

 forpligtelser, der påhviler førere af køretøjer, der er impliceret i et  

 færdselsuheld.
3. Kørsel med køretøj 4. Kørsel med motordrevet køretøj uden at der er  

 tegnet ansvarsforsikring til dækning af erstatningskrav for skade forvoldt  

 ved brug af køretøjet.
 5. Undladelse af at efterkomme færdselsanvisning givet  

 af en polititjenestemand.
 6. Overtrædelse af regler vedrørende:
 7. Kørsel uden gyldigt førerbevis.
 Udfærdiget i Madrid den 3. februar 1972 i to eksemplarer på det danske og  

 det spanske sprog, idet begge tekster har samme gyldighed.
For Kongeriget Danmarks regering Aksel Christiansen For Det spanske Riges regering Gregorio Lopez Bravo Traktaten trådte i medfør af artikel 27 i kraft den 5. april 1973.
 Udenrigsministeriet, den 36. april 1973.
K.
B.
Andersen.
