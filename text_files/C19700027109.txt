 (Til samtlige af landbrugsministeriet til udførsel af dansk kød,  

 slagteaffald og kødvarer og af fjerkræ og heraf tilvirkede levnedsmidler  

 autoriserede virksomheder samt de ved disse ansatte kontrollerende dyrlæger).
 Landbrugsministeriet har besluttet at revidere bestemmelserne i cirkulære  

 af 18. februar 1965 om dybfrosne levnedsmidler, der består af eller  

 indeholder kød, slagteaffald, kødvarer eller fjerkræ. Dette skyldes dels, at  

 loven om dybfrosne levnedsmidler m.v. er blevet ændret, og at  

 indenrigsministeriet i forbindelse hermed har udstedt en ny bekendtgørelse om  

 nævnte emne, dels at bekendtgørelsen om indsamling, slagtning, forhandling og  

 udførsel af fjerkræ m.v. er blevet ændret, og dels at der fra kødindustriens  

 side er fremsat ønske om ændring af de lokalemæssige krav til opskæring og  

 udbening m.v. samt af visse varmebehandlingskrav.
Bestemmelserne i nævnte cirkulære af 18. februar 1965 betragtes herefter  

 som bortfaldet.
I stedet gælder følgende:
 Virksomheder, der af landbrugsministeriet er autoriseret til udførsel af  

 dansk kød, slagteaffald og kødvarer og af fjerkræ og heraf tilvirkede  

 levnedsmidler, skal ved tilvirkning til forhandling på hjemmemarkedet af  

 dybfrosne levnedsmidler - jfr. § 1, stk. 1, i lov nr. 189 af 4. juni om  

 dybfrosne levnedsmidler m.v., som ændret ved lov nr. 102 af 29. marts 1969 -  

 iagttage bestemmelserne i nævnte lov og i bekendtgørelse nr. 414 af 21.  

 august 1969 om dybfrosne levnedsmidler, jfr. især bekendtgørelsens § 1, stk.  

 1, 2, og 3, 1. punktum, samt § 5 og §§ 7-9.
 Det bemærkes dog, at der på etiketten på varens emballage altid skal være  

 angivet nedenstående statskontrolmærke (hvis ring skal være mindst 10 mm i  

 diameter) med virksomhedens autorisationsnummer anbragt i stedet for 000.
 Dette mærke træder i stedet for det i § 8, stk. 1, litra a, i fornævnte  

 bekendtgørelse nr. 414 af 21. august 1969 omtalte registreringsnummer.
 Særlig for så vidt angår fjerkræ skal man henlede opmærksomheden på § 3,  

 stk. 1, i fornævnte lov nr. 189 af 4. juni 1964, hvorefter slagtet fjerkræ  

 her i landet kun må forhandles som dybfrosne levnedsmidler, såfremt det er  

 dyrlægekontrolleret samt åbnet og renset inden nedfrysningen.
 For tilvirkning m.v. af dybfrosne varer bestående af eller  

 indeholdende kød, slagteaffald, kødvarer eller fjerkræ og pakket i  

 detailpakning på de af landbrugsministeriet autoriserede virksomheder  

 fastsættes i øvrigt følgende bestemmelser:
 Tilvirkning må kun ske på virksomheder, der har fået landbrugsministeriets  

 eller veterinærdirektoratets tilladelse dertil.
 Tilladelse til tilvirkning af dybfrosne varer med indhold af fjerkræ kan  

 kun forventes givet til specialvirksomheder eller virksomheder, der kun  

 fremstiller konserves eller dybfrosne, varmebehandlede varer.
 Tilvirkning.
 Tilvirkningen - herunder dybfrysningen - skal ske på den pågældende  

 virksomhed.
 Råvarer, hvis rensning kan medføre forurening, f.eks. grønsager, skal  

 renses og forbehandles i et særskilt dertil godkendt lokale.
Ved forbehandling af kød og slagteaffald, d.v.s. opskæring, udbening,  

 tilskæring og finpudsning, skal de enkelte varekategorier (oksekød, svinekød,  

 hoveder, organer etc.) behandles for sig enten af forskelligt  

 personale på særskilte borde eller adskilt i tid med mellemliggende  

 rensning og desinfektion af pågældende afsnit af tilvirkningslokalet og af  

 inventar, redskaber, forklæder o.lign.
Ved desinfektionen skal anvendes 0,4  

 pct. klornatron eller andet af veterinærdirektoratet godkendt  

 desinfektionsmiddel.
 Varerne skal nedbringes til en temperatur på højst -20 grader C.
 For kød, slagteaffald og kødvarer, der ikke varmebehandles, gælder  

 følgende:
 For fjerkræ, der ikke varmebehandles, gælder følgende:
Frysning af slagtet fjerkræ skal foregå på oprindelsesslagteriet, jfr. §  

 17, stk. 2, i bekendtgørelse nr. 281 af 3. juli 1963 om indsamling,  

 slagtning, forhandling og udførsel af fjerkræ m.v. som ændret ved  

 bekendtgørelse nr. 468 af 24. september 1969, og § 6 i regulativ af 24.  

 september 1969 om slagtning, behandling, sortering, mærkning, pakning og  

 forsendelse m.v. af fjerkræ. Frysning må kun foregå på fjerkræslagterier, der  

 har godkendt fryserum og frostlager.
Til fremstilling af udbenet fjerkrækød  

 o.lign. kræves særlig tilladelse fra landbrugsministeriet eller  

 veterinærdirektoratet.
Tilladelsen vil bl.a. blive betinget af, at udbening  

 foregår i temperaturreguleret opskæringslokale, og at nedfrysning sker  

 hurtigst muligt.
For kød, slagteaffald og kødvarer samt fjerkræ, der varmebehandles,  

  gælder de foran for ikke-varmebehandlede varer, fastsatte bestemmelser i det  

 omfang, de kan finde anvendelse.
Der kan dog bortses fra bestemmelserne om  

 temperaturreguleret opskæringslokale i tilfælde, hvor opskæring sker i  

 direkte forbindelse med produktionen af de varmebehandlede varer.
 I øvrigt gælder følgende:
 Driftskontrol.
Det kan forventes, at der vil blive påbudt en bakteriologisk  

 driftskontrol.
Nærmere meddelelse herom vil senere fremkomme.
 Emballering.
Dybfrysningen skal være tilendebragt, forinden detailpakningerne anbringes  

 i samleemballage.
Flere detailpakninger kan dog forinden dybfrysningen  

 anbringes i forsendelseskarton, såfremt den samlede vægt ikke overstiger 20  

 kg, og indfrysningen er tilendebragt inden 12 timer.
 For varer til hjemmemarkedet gælder i øvrigt de af indenrigsministeriet  

 fastsatte krav, jfr. § 7 i fornævnte bekendtgørelse nr. 414 af 21. august  

 1969. For varer til eksport gælder de af importlandet stillede krav.
 Mærkning.
 For så vidt angår varer til hjemmemarkedet henvises til det foran anførte  

 samt til § 8 i fornævnte bekendtgørelse nr. 414 af 21. august 1969.
 Varer til eksport skal på detailemballagen være forsynet med en -  

 eventuelt påtrykt - etikette, hvorpå der på det af modtagerlandet ønskede  

 sprog på tydelig og holdbar måde skal være angivet:
Nævnte etikette skal trykkes ved virksomhedens foranstaltning.
Etiketterne  

 skal opbevares i aflåset skab eller lokale, og de må kun benyttes under  

 tilsyn af dyrlægen eller dennes eventuelle, af veterinærdirektoratet udpegede  

 medhjælper.
Virksomheden skal føre en bog (eller et kartotek), hvori skal  

 anføres enhver bestilling og enhver modtagelse af etiketter, således at det  

 til enhver tid er muligt at konstatere, at forbruget svarer til mængden af de  

 kontrollerede varer.
Bogen (kartoteket) skal være tilgængelig for dyrlægen og  

 veterinærdirektoratet.
Veterinærdirektoratet kan give nærmere forskrifter for  

 etiketternes udformning, benyttelse og opbevaring m.m.
 Lagring.
 Når dybfrysningen er gennemført, skal varerne omgående anbringes i  

 frostlagerrum med en temperatur på højst -20 grader C.
 Dybfrosne varer, der agtes eksporteret, skal, indtil eksport finder sted,  

 opbevares på frostlager på virksomheden eller på et af landbrugsministeriet  

 autoriseret frysehus.
 Transport.
 Virksomheden skal drage omsorg for, at varerne under transport bevares i  

 dybfrosset tilstand, jfr. § 9 i fornævnte bekendtgørelse nr. 414 af 21.  

 august 1969.
 Overtilsyn m.m.
Overtilsynet med de af landbrugsministeriet autoriserede virksomheder  

 udøves af veterinærdirektoratet, også for så vidt angår de i dette cirkulære  

 omtalte varer.
Veterinærdirektoratet kan i det omfang, direktoratet anser det  

 for nødvendigt, stille andre krav end de i dette cirkulære fastsatte  

 vedrørende tilvirkning m.v. af de i cirkulæret omtalte varer.
 Landbrugsministeriet, den 3. november  

 1970.
 P.M.V.
