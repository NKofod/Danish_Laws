(Til samtlige kommuner m.fl.) Udgifterne efter § 26 og § 30 i lov om kommunal aktivering er omfattet af  

 bestemmelserne i Socialministeriets bekendtgørelser om kommunernes  

 regnskabsaflæggelse og statsrefusion og om revision af kommunernes regnskaber  

 på visse del af det sociale område.
 Ifølge § 26 i lov om kommunal aktivering kan puljebeløbet anvendes til  

 finansiering af de udgifter til ydelser og drift, der ikke er omfattet af  

 bestemmelsen om refusion i § 24 . I vejledningen til lov om kommunal  

 aktivering samt den samtidigt udsendte informationsskrivelse om  

 spørgsmål/svar er uddybet, hvilke udgifter der kan finansieres efter § 26.
 Det reviderede og godkendte regnskabsmateriale skal ikke indsendes til  

 Socialministeriet.
 Uforbrugte § 26-puljemidler fra 1994 kan overføres til 1995. Det er endnu  

 ikke afklaret, hvor vidt der vil kunne overføres uforbrugte midler fra 1995  

 til 1996. Til brug for bl.a. en sådan afklaring, har Socialministeriet behov  

 for oplysninger om, hvor mange uforbrugte midler, der er blevet overført fra  

 1994 til 1995. Der vil i nærmeste fremtid blive udsendt skemaer til  

 kommunerne, hvor Socialministeriet beder om oplysninger om uforbrugte §  

 26-puljemidler i 1994.
Ifølge § 30 i lov om kommunal aktivering er der afsat en forsøgpulje til  

 beskæftigelse af kontanthjælpsmodtagere i projekter med kulturelle, sociale  

 og humanitære formål m.v.
Kommunen er ansvarlig for, at midlerne er brugt til  

 formålet.
Dette gælder også midler, som er bevilget til ikke-kommunale  

 projekter, dvs. kommunen bør kræve, at de enkelte projekter aflægger  

 reviderede regnskaber til kommunen.
Revisionen påser, at der foreligger  

 dokumentation for de afholdte udgifter, samt at midlerne er brugt efter  

 hensigten og efter formålsbeskrivelsen i de enkelte projekter.
 Der skal ikke indsendes revideret og godkendt regnskabsmateriale til  

 Socialministeriet.
 Uforbrugte § 30-puljemidler fra 1994 kan overføres til 1995. Den del af de  

 udbetalte puljemidler i 1995, der ikke er anvendt ved årets udgang, kan  

 overføres til 1996 til dækning af aktiviteter, der er igangsat i 1995.
 Da der skal foretages en evaluering af forsøgspuljen, har  

 Socialministeriet brug for oplysninger om, hvor mange uforbrugte  

 forsøgsmidler, der er blevet overført fra 1994 til 1995. Socialministeriet  

 vil derfor i forbindelse med indhentning af oplysning om uforbrugte §  

 26-puljemidler i 1994 også bede om oplysninger om uforbrugte § 30-puljemidler  

 i 1994.
