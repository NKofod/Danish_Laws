Nr LSF 163 Forslag til Lov om ophævelse af § 23 i lov nr. 209 af 7. juni 1958 om  

 nautiske eksaminer m.m.
Fremsat af industriministeren (Nils Wilhjelm) den 15. januar 1987 Vedtaget ved tredjebehandling den 5. marts 1987 Lov nr 112 af 11/03/1987 § 23 i lov nr. 209 af 7. juni 1958 om nautiske eksaminer m.m. ophæves med virkning fra den 1. august 1985.
Oprindeligt fremsat lovforslag Blad nr 442 § 23 i lov nr. 209 af 7. juni 1958 om nautiske eksaminer m.m. ophæves med virkning fra den 1. august 1985.
BEMÆRKNINGER TIL LOVFORSLAGET Loven blev med undtagelse af § 23 ophævet ved lov nr. 70 af 15. marts 1967 om søfartsuddannelse.
Denne bestemmelse fastsætter undervisningspligten for navigationslærere og bestyrere ved navigationsskolerne.
Som led i at løn- og ansættelsesforhold på andre områder er gjort til aftalestof, ønsker man ved ophævelse af § 23 i lov om nautiske eksaminer at skabe mulighed for indgåelse af en aftale mellem Akademikernes Centralorganisation og Finansministeriet om tjenestetid og overtimebetaling for tjenestemandsansatte lærere m.fl. ved statens navigationsskoler.
Loven foreslås ophævet med virkning fra 1. august 1985 for at skabe parallelitet mellem ikrafttrædelsestidspunktet for reguleringen af løn- og ansættelsesforhold for tjenestemandsansatte lærere ved navigationsskolerne og for andre medlemmer af Akademikernes Centralorganisation.
I henhold til aftale mellem Finansministeriet og Akademikernes Centralorganisation finansieres merudgiften af de puljemidler, der afsættes i forbindelse med de toårige overenskomster.
 Forslaget har været forelagt Finansministeriet.
