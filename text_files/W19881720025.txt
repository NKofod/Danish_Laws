 I forbindelse med afvikling af sin virksomhed ansøgte en  

 eksportkørselstilladelses indehaver om overdragelse af tilladelse.
Ansøgningen blev ikke imødekommet fordi afviklingen ikke var  

 fuldstændig.
Da ministeriet fandt at der var særlige omstændigheder i  

 forbindelse med overdragelsen omgjordes direktoratets afgørelse I brev af 15. januar 1988 (j.nr. 2-41.056) har De som advokat  

 for Richard Andersen og Sønner I/S, Herning, i medfør af § 5 i lov nr. 257 af  

 22. maj 1974 om international godstransport med motorkøretøjer påklaget et  

 afslag fra Direktoratet for Vejtransport på en ansøgning om overførsel af en  

 EF-tilladelse til P.
Hornbæk Transport A/S, Herning.
 Ministeriet har foretaget en gennemgang af sagens akter, og finder at den  

 af direktoratet trufne afgørelse er i overensstemmelse med de retningslinier,  

 der gælder for overdragelse af tilladelser til eksportkørsel, jf.  

 direktoratets brev af 23. december 1987, hvortil kommer, at det sædvanligvis  

 er en forudsætning for at godkende overførsel, at afviklingen af  

 vognmandsforretningen er fuldstændig.
 Ministeriet kan imidlertid under hensyn til de særlige omstændigheder i  

 sagen i princippet imødekomme Deres klage, idet endelig godkendelse af  

 overførslen er betinget af, at overdragelsen foretages i overensstemmelse med  

 de herom fastsatte retningslinier.
 Ministeriet har anmodet Direktoratet for Vejtransport om at foretage det  

 videre fornødne i sagen.
