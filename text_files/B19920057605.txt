 I medfør af § 64, stk. 3 i lov om social bistand, jf.
lovbekendtgørelse nr. 817 af 6. december 1990, som senest ændret ved lov nr. 391 af 20. maj 1992, fastsættes herved følgende regler om ydelse af tilskud til etablering og indretning m.v. af dagplejehjem:
Tilskud til etablering og indretning af dagplejehjem § 1.  Der ydes et tilskud til etablering og indretning  

 m.v. af nye kommunale dagplejehjem.
Tilskuddet udgør til dagplejehjem med op  

 til 5 børn op til 20.000 kr. og til dagplejehjem med op til 10 børn op til  

 50.000 kr.
 Stk. 2.  Tilskuddet er skattefrit for modtageren i  

 henhold til lov om påligning af indkomst- og formueskat til staten  

 (ligningsloven), jf. § 7 F, stk. 1, nr. 4.
 § 2.  Kommunalbestyrelsen fastsætter størrelsen af  

 tilskuddet til det enkelte dagplejehjem ud fra en konkret vurdering af hvad,  

 der er nødvendigt for at etablere og sikre hjemmet, så det opfylder de krav,  

 som kommunalbestyrelsen stiller til godkendelse af dagplejehjem.
 Stk. 2.  I vurderingen af hvad, der er nødvendigt for  

 godkendelse af dagplejehjemmet, må indgå, hvor mange børn det enkelte  

 dagplejehjem skal modtage, børnenes alder, dagplejehjemmets beliggenhed m.v.
 Stk. 3.  Ved fastsættelse af tilskuddets størrelse må  

 kommunalbestyrelsen endvidere tage hensyn til ansættelsesforholdets  

 forventede varighed.
 Stk. 4.  Tilskuddet anvendes efter nærmere anvisning fra  

 kommunalbestyrelsen.
Modtagerkredsen § 3.  Tilskuddet ydes til alle nyansatte dagplejere,  

 der ikke har været ansat som kommunal dagplejer i kommunen inden for de  

 seneste 2 år, jf. bistandslovens § 64, stk. 1.
 Stk. 2.  I dagplejeordninger med flere dagplejere ydes  

 tilskuddet til den dagplejer i hvis hjem, dagplejen finder sted.
 Stk. 3.  Tilskuddet ydes til etablering og indretning af  

 dagplejehjemmet i forbindelse med godkendelse af dagplejehjemmet.
 § 4.  Ved en udvidelse af børnetallet i et bestående  

 dagplejehjem, udover hvad dagplejehjemmet tidligere har været godkendt til,  

 kan der på samme måde ydes tilskud, så hjemmet derved bliver egnet til at  

 modtage det større antal børn.
Anvendelsesområde § 5.  Tilskuddet anvendes til sådanne boligmæssige  

 ændringer, der gør dagplejehjemmet velegnet og sikkert, så det kan godkendes  

 som dagplejehjem til at modtage det fastsatte antal børn.
Herudover kan  

 tilskuddet anvendes til andre særlige etablerings- og indretningsudgifter,  

 der vil være forbundet med at gøre dagplejehjemmet egnet til formålet.
 Stk. 2.  Tilskuddet kan ikke anvendes til hel eller  

 delvis dækning af indskud til en ny bolig, ligesom tilskuddet ikke kan  

 anvendes til dækning af sædvanlige udgifter til inventar og lignende i  

 dagplejehjemmet.
Tilsyn § 6.  Kommunalbestyrelsen beslutter i forbindelse med  

 godkendelse af dagplejehjemmet, hvad tilskuddet skal anvendes til.
 Stk. 2.  Gennem det løbende tilsyn med dagplejens  

 udøvelse påser kommunalbestyrelsen, at tilskuddet anvendes til de angivne  

 formål.
Ikrafttrædelsesbestemmelse § 7.  Bekendtgørelsen træder i kraft den 30. juni 1992  

 og har virkning for dagplejere, der ansættes fra den 27. juni 1992 og indtil  

 den 31. december 1993.
