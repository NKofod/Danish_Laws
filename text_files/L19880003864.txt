Den sjette internationale tinoverenskomst, udfærdiget i Geneve den 26.  

 juni 1981, er i sin helhed offentliggjort som bilag til rådsafgørelse nr.  

 82/809/EØF af 31. marts 1982 i De Europæiske Fællesskabers Tidende, nr.
L 342  

 af 3. december 1982, side 3-36.
 I henhold til afgørelse truffet på De forenede Nationers konference, der  

 afsluttedes den 23. juni 1982 i Geneve, trådte overenskomsten den 1. juli  

 1982 midlertidigt i kraft blandt de stater og mellemstatlige organisationer,  

 der på dette tidspunkt havde deponeret ratifikations-, accept-, godkendelses-  

 eller tiltrædelsesinstrumenter, eller som havde givet meddelelse om at ville  

 anvende overenskomsten midlertidigt.
Danmark afgav den 27. april 1982 til FNs generalsekretær notifikation om  

 midlertidig anvendelse af overenskomsten.
Danmarks ratifikationsinstrument  

 deponeredes hos FNs generalsekretær den 9. oktober 1985.
 Nedennævnte lande samt De Europæiske Fællesskaber har ratificeret,  

 accepteret, godkendt eller tiltrådt overenskomsten eller afgivet notifikation  

 om midlertidig anvendelse:
 Australien, Belgien/Luxembourg, Canada, Danmark, Finland, Frankrig,  

 Grækenland, Indien, Indonesien, Island, Italien, Japan, Malaysia,  

 Nederlandene, Nigeria, Norge, Schweiz, Det forenede Kongerige Storbritannien  

 og Nordirland, Sverige, Thailand, Forbundsrepublikken Tyskland og Zaire.
 Overenskomsten afløser den femte internationale tinoverenskomst, jf.  

 Udenrigsministeriets bekendtgørelse nr. 50 af 14. juli 1977, Lovtidende C.
