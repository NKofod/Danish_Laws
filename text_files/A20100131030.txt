Lov om ophævelse af lov om bonus til elever i ungdomsuddannelse med lønnet praktik (Afskaffelse af bonus til elever i ungdomsuddannelse med lønnet praktik) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 Lov om bonus til elever i ungdomsuddannelse med lønnet praktik, jf. lovbekendtgørelse nr. 905 af 14. juli 2007, ophæves.
§ 2 Stk. 1. Loven træder i kraft den 1. januar 2011.
 Stk. 2. Bonus optjent før den 1. januar 2011 i henhold til lov om bonus til elever i ungdomsuddannelse med lønnet praktik, jf. lovbekendtgørelse nr. 905 af 14. juli 2007, udbetales efter de hidtil gældende regler.
