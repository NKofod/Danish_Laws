Direktoratet har i sin bekendtgørelse nr. 425 af 22. maj 1996 fastsat regler om fremgangsmåden ved beregning af arbejdsfortjenesten for selvstændige erhvervsdrivende.
Til brug ved reglernes anvendelse har direktoratet udarbejdet denne vejledning.
 Beregningsreglerne for dagpenge og efterløn for lønmodtagere og  

 selvstændige tager udgangspunkt i, at medlemmet skal have udbetalt dagpenge  

 på grundlag af den hidtidige arbejdsfortjeneste, jf. § 51 i lov om  

 arbejdsløshedsforsikring mv.
 På grund af forskellen mellem de to medlemsgrupper er det nødvendigt med  

 et særligt regelsæt for selvstændige erhvervsdrivende.
 Som udgangspunkt sker beregningen på baggrund af årsindtægten i de 2  

 bedste, hele regnskabsår, der er afsluttet i en medlemsperiode inden for de  

 seneste 5 år, når der umiddelbart før ledigheden har været drevet selvstændig  

 virksomhed i mindst 3 sammenhængende, hele regnskabsår, jf. § 4, stk. 1.
 Medlemmer, der opfylder denne betingelse, kan i stedet for en beregning  

 vælge at få udbetalt en mindstesats, jf. § 5.
 Medlemmet har ret til mindstesatsen, når der i samme periode har været  

 medlemskab af en arbejdsløshedskasse for selvstændige, og medlemmet  

 dokumenterer, at der har været drevet virksomhed i væsentligt omfang i  

 samtlige 3 hele regnskabsår.
 Har medlemmet ikke drevet selvstændig virksomhed i mindst 3 hele,  

 sammenhængende regnskabsår, skal et eventuelt tidligere beregningsgrundlag  

 som lønmodtager eller selvstændig bruges, jf. § 6, stk. 1 og stk. 2. Hvis der  

 ikke er et tidligere beregningsgrundlag, sker beregningen efter reglerne i §  

 6, stk. 3-5.
 Årsindtægten beregnes på grundlag af virksomhedens skattepligtige  

 indkomst, jf. § 8, stk. 1 og stk. 2. Årsindtægten reguleres for at sikre, at  

 beregningsgrundlaget bliver udtryk for den hidtidige arbejdsfortjeneste.  

 Opgørelsesskemaet skal attesteres af en statsautoriseret eller registreret  

 revisor.
 Et medlem, der er ledig fra en enkeltmandsvirksomhed, kan i stedet for at  

 bruge det attesterede skema vælge at lade årsindtægten beregne på grundlag af  

 årsopgørelsen, jf. § 9. Medlemmet skal samtidig erklære, at indkomsten kun  

 vedrører medlemmets hovedbeskæftigelse, og at indkomsten ikke er takseret  

 eller på anden måde skønsmæssigt ansat af skattemyndighederne.
 Der er endvidere regler for, hvordan årsindtægten skal opgøres, hvis  

 medlemmet har drevet den selvstændige virksomhed sammen med ægtefællen, jf. §  

 10.
Til § 1, stk. 2 Arbejdsmarkedsbidrag Ved beregningstidspunktet forstås den dag, hvor medlemmet opfylder  

 betingelserne for at anses for ophørt efter reglerne om ophør med udøvelse af  

 selvstændig virksomhed som hovedbeskæftigelse.
Til § 2 Lønmodtagere Reglen vedrører medlemmer, der bliver ledige som lønmodtagere, men som  

 ikke opfylder betingelserne for at få foretaget en dagpengeberegning efter  

 reglerne for lønmodtagere.
Til § 3, stk. 1 1-års reglen 1-års reglen gælder, uanset om der forud for den aktuelle ledighed har  

 været drevet selvstændig virksomhed eller arbejdet som lønmodtager.
 Det er en forudsætning for anvendelsen af reglen, at den tidligere  

 beregning har medført en udbetaling.
Til § 3, stk. 2 Reglen er en undtagelse fra stk. 1. Medlemmer, der har valgt at få  

 udbetalt dagpenge med mindstesatsen efter § 5, har ikke fået foretaget en  

 egentlig beregning.
Når medlemmet bliver ledig fra lønarbejde, der giver ret  

 til en beregning efter reglerne for lønmodtagere, skal der altid foretages en  

 ny beregning.
Herved bevares princippet om, at det er den aktuelle, hidtidige  

 arbejdsfortjeneste, der danner grundlag for dagpengenes størrelse.
Til § 4, stk. 1 Mindst 3 sammenhængende, hele regnskabsår Ved afgørelse af, om beregning skal foretages efter denne bestemmelse,  

 skal der først tages stilling til, om medlemmet har drevet selvstændig  

 virksomhed som hovedbeskæftigelse i mindst 3 hele regnskabsår forud  

 for ledigheden.
Opfylder medlemmet denne betingelse, skal der derefter tages  

 stilling til, om det enkelte regnskabsår, som medlemmet ønsker at anvende,  

 kan bruges som grundlag for beregningen.
 Hvis medlemmet bliver ledig efter at have fortsat virksomhedsdriften i  

 mindre end 3 hele regnskabsår efter en periode med  

 iværksætterydelse/igangsætningsydelse/etableringsydelse, anvendes  

 fremgangsmåden i § 6.
Et helt regnskabsår Ved et helt regnskabsår forstås et regnskabsår, hvor medlemmet hele  

 året har drevet virksomheden som hovedbeskæftigelse.
Regnskabsår, hvor  

 virksomheden en del af året har været bibeskæftigelse - eller hvor der er  

 udbetalt iværksætterydelse/igangsætningsydelse/etableringsydelse - kan ikke  

 bruges.
Dette gælder både ved afgørelse af, om der er drevet selvstændig  

 virksomhed i 3 hele regnskabsår forud for ledigheden, og ved afgørelse af, om  

 det enkelte regnskabsår kan bruges ved beregningen.
Mindst 3 sammenhængende regnskabsår Beregningen sker efter § 4, hvis medlemmet har drevet selvstændig  

 virksomhed som hovedbeskæftigelse i mindst 3 hele regnskabsår forud for  

 ledigheden.
Perioden skal være sammenhængende og må derfor kun være afbrudt  

 af et endeligt ophør med selvstændig virksomhed som hovedbeskæftigelse, hvis  

 en anden virksomhed blev etableret inden eller i forlængelse af ophøret.
Anvendelse af det enkelte regnskabsår Kun hele regnskabsår kan indgå i beregningen af dagpenge.
En  

 virksomheds regnskabsår er som hovedregel på 12 måneder.
En virksomheds  

 første regnskabsperiode kan være på mere eller mindre end 12 måneder, dog  

 højest 18 måneder.
Senere regnskabsår kan ved godkendt omlægning af  

 regnskabsperioden være på mere eller mindre end 12 måneder.
Et regnskabsår  

 skal dog altid være på mindst 26 uger.
Det sidste år i en virksomheds samlede  

 regnskabsperiode skal altid være på 12 hele måneder.
 Ved at beregne årsindtægten som gennemsnittet af indtægten i de 2 bedste  

 regnskabsår, der er afsluttet inden for de seneste 5 år, tilgodeses de  

 medlemmer, for hvem overskuddet i virksomheden har været faldende hen imod  

 det tidspunkt, hvor virksomheden ophører.
Til § 4, stk. 2 Perioder med de nævnte ydelser sidestilles med hovedbeskæftigelse i  

 relation til afgørelsen af, om der foreligger 3 hele regnskabsår, jf. § 4,  

 stk. 1. Da medlemmet ikke i hele året har været beskæftiget i væsentligt  

 omfang i virksomheden, kan sådanne regnskabsår ikke medregnes ved vurderingen  

 af, om medlemmet opfylder betingelserne for ret til mindstesatsen, jf. dog §  

 5, stk. 3.
Til § 4, stk. 3 Bestemmelsen sikrer, at selvstændige, der har drevet virksomhed i 3  

 regnskabsår og opfylder beskæftigelseskravet, men som ikke har 2 regnskabsår,  

 der kan bruges, har et beregningsgrundlag.
Det gælder fx, hvis kun et af  

 regnskabsårene afsluttes i en medlemsperiode, eller hvis et eller to af  

 regnskabsårene er takserede.
Til § 5 Mindstesats Hovedreglen i § 4, stk. 1, kan have den konsekvens, at selvstændige får  

 beregnet en meget lav sats eller en sats på 0 kr.
Det kan være tilfældet,  

 hvis virksomheden i flere år har haft et ringe afkast, eller hvis det ikke er  

 lykkedes nyetablerede selvstændige at gøre virksomheden bæredygtig.
 På grund af attestationskravet i § 8, stk. 4, kan dagpengeudbetalingen  

 forsinkes eller helt udelukkes i tilfælde, hvor der ikke er udarbejdet  

 regnskaber eller har været råd til revisorattestation.
 Derfor kan selvstændige, der har drevet selvstændig virksomhed i mindst 3  

 hele regnskabsår, og som i samme periode uafbrudt har været medlem af en  

 anerkendt arbejdsløshedskasse for selvstændige erhvervsdrivende, vælge at få  

 udbetalt dagpenge med et fast beløb, der udgør 82 procent af højeste dagpenge  

 efter § 47 i lov om arbejdsløshedsforsikring mv.
 Satsen udbetales, så snart ophørsbetingelserne er dokumenteret, jf. de  

 gældende regler om ophør med udøvelse af selvstændig virksomhed som  

 hovedbeskæftigelse.
 Det er endvidere en betingelse, at der fremlægges dokumentation for, at  

 medlemmet ved personligt arbejde har drevet selvstændig virksomhed i  

 væsentligt omfang i samtlige 3 hele regnskabsår, således at der ikke  

 udbetales en ydelse, som virksomheden aldrig har kunnet danne basis for.
 Der lægges blandt andet vægt på virksomhedens omsætning og overskud, om  

 der er ansatte, om der er fast åbningstid, om virksomheden er drevet fra  

 bopælen, og andre oplysninger om virksomhedens aktivitetsniveau og karakter.
Dokumentationen kan fremlægges i form af udskrifter fra toldmyndighederne,  

 der viser momsbevægelserne i de 3 år, eventuelt driftsregnskaber eller  

 kassekladder, hvoraf det fremgår, at der har været væsentlig økonomisk  

 aktivitet i virksomheden.
Hvis der kun har været en ringe omsætning i  

 virksomheden, må medlemmet ved fremlæggelse af anden dokumentation i form af  

 fx kopi af korrespondancer, godtgøre at have drevet virksomheden i væsentligt  

 omfang.
 Væsentlighedskravet anses som udgangspunkt ikke for opfyldt, hvis  

 medlemmet inden for de 3 seneste, hele regnskabsår har været fraværende fra  

 virksomheden.
 Sygdoms- eller barselsperioder er dog ikke til hinder for at få ret til  

 mindstesatsen, hvis det samlede fravær i 3-års perioden ikke overstiger 6  

 måneder.
 Hvis medlemmet inden 6 måneder efter ledighedens indtræden fremlægger et  

 revisorattesteret opgørelsesskema, jf. § 8, stk. 4 og stk. 5, om indtjeningen  

 fra den selvstændige virksomhed, eller fremlægger årsopgørelser med  

 erklæring, jf. § 9, stk. 2 og 3, foretages der en egentlig beregning af  

 dagpenge, jf. § 8, stk. 1 og stk. 2, og § 9, stk. 1. Giver denne en højere  

 sats, ændres satsen med tilbagevirkende kraft.
Til § 6, stk. 1 Mindre end 3 sammenhængende, hele regnskabsår Har medlemmet ikke drevet selvstændig virksomhed i mindst 3  

 sammenhængende, hele regnskabsår umiddelbart før ledigheden, kan denne  

 periode som hovedregel ikke danne grundlag for beregningen.
Der skal i stedet  

 bruges det seneste, forudgående beregningsgrundlag.
Det gælder, selv om  

 medlemmet umiddelbart før den aktuelle ledighed har drevet selvstændig  

 virksomhed i 2 hele regnskabsår.
Det forudgående beregningsgrundlag kan være  

 baseret på tidligere selvstændig virksomhed eller tidligere lønarbejde.  

 Afslutning af en uddannelse, der har givet grundlag for optagelse,  

 sidestilles hermed.
Hvis det tidligere beregningsgrundlag vedrører lønarbejde, kan dette kun  

 bruges, hvis betingelserne for at foretage en beregning efter  

 lønmodtagerreglerne er opfyldt, jf. bekendtgørelse om fremgangsmåden ved  

 beregning af arbejdsfortjenesten for lønmodtagere.
Beregningsgrundlaget skal  

 således vedrøre en periode, der ligger efter medlemmets seneste optagelse, og  

 der kan ikke beregnes på indtægtsperioder, der ligger mere end 5 år tilbage  

 fra beregningstidspunktet.
I modsat fald skal beregning ske efter reglerne i  

 § 6, stk. 3, stk. 4 eller stk. 5.
Hvis det tidligere beregningsgrundlag vedrører en selvstændig virksomhed,  

 kan dette kun bruges, hvis virksomheden var drevet som hovedbeskæftigelse i 3  

 sammenhængende, hele regnskabsår, dvs. at betingelserne i § 4, stk. 1, skal  

 være opfyldt.
Det tidligere beregningsgrundlag skal opfylde betingelserne i §  

 7. Anvendelsen af et forudgående beregningsgrundlag er ikke som ved  

 lønarbejde betinget af, at det ligger inden for de seneste 5 år før  

 ledighedstidspunktet.
 Var der tale om afslutning af en uddannelse, der har givet grundlag for  

 optagelse, bruges dimittendsatsen.
 Selv om medlemmet i forbindelse med det forudgående beregningsgrundlag var  

 deltidsforsikret, er dagpengesatsen ved den aktuelle ledighed alene begrænset  

 af den maksimale dagpengesats for fuldtidsforsikrede.
Til § 6, stk. 2 Tidligere beregnet sats Hvis der i forbindelse med det forudgående beregningsgrundlag blev  

 udbetalt dagpenge, skal denne dagpengesats bruges.
Det gælder også, hvis det  

 forudgående beregningsgrundlag ikke opfylder betingelserne i § 4, stk. 1 og §  

 7, eller de gældende regler for beregning af dagpenge til lønmodtagere, og  

 hvis den tidligere udbetalte dagpengesats var mindstesatsen, jf. § 5.
Hvis den tidligere udbetalte dagpengesats var begrænset til den maksimale  

 dagpengesats for deltidsforsikrede, begrænses satsen ved den aktuelle  

 ledighed alene af den maksimale sats for fuldtidsforsikrede.
Det gælder dog  

 ikke, hvis ledigheden er indtrådt mindre end 1 år efter seneste beregning,  

 jf. § 3, stk. 1.
Til § 6, stk. 3, stk. 4 og stk. 5 Intet tidligere beregningsgrundlag eller udbetalt sats Kan der herefter ikke bruges et tidligere beregningsgrundlag eller en  

 tidligere udbetalt sats, skal beregningen ske på grundlag af indtjeningen ved  

 den seneste selvstændige virksomhed.
 Når virksomheden har været drevet som hovedbeskæftigelse i 2 hele  

 sammenhængende regnskabsår, er det et gennemsnit af disse, der indgår i  

 beregningen.
 Har virksomheden kun været drevet som hovedbeskæftigelse et helt  

 regnskabsår, der kan være på mere eller mindre end 12 måneder, men dog mindst  

 26 uger, er det dette, der danner grundlag for beregningen.
 Er der ikke et helt regnskabsår, men har virksomheden været drevet  

 uafbrudt i mindst 26 uger som hovedbeskæftigelse, danner hele perioden  

 grundlag for beregningen.
Til §§ 4 og 6 Vægtning af regnskabsår, der er på mere eller mindre end 12 måneder Indgår virksomhedens første regnskabsår i beregningen, og er dette på mere  

 eller mindre end 12 måneder (dog minimum 26 uger/6 måneder), omregnes  

 beregningsgrundlaget.
Hvis det 1. regnskabsår indgår sammen med et andet regnskabsår i  

 beregningen, opgøres antallet af hele måneders drift, hvorefter summen af  

 disse regnskabsårs resultat reduceres til en 12 måneders periode.
Se  

 nedenstående eksempler:
 Eksempel 1:
 Eksempel 2:
Indgår kun 1 regnskabsår på mere eller mindre end 12 måneder, dog mindst  

 26 uger, jf. § 6, stk. 4, i beregningen, reduceres/forhøjes perioden til 12  

 måneder.
Se nedenstående eksempel:
 Eksempel 3:
Regulering af beregningsgrundlag/sats Foretages beregningen efter reglerne i § 4 eller § 6, stk. 3-5, reguleres  

 beregningsgrundlaget ikke, uanset hvilke regnskabsår der vælges.
Der  

 reguleres dog under ledighed efter reglerne i arbejdsløshedsforsikringslovens  

 § 51, stk. 1.
 I de tilfælde, hvor det seneste forudgående beregningsgrundlag skal  

 bruges, jf. § 6, stk. 1 og 2, reguleres beregningsgrundlaget/eventuelt  

 tidligere udbetalt sats efter reglerne i arbejdsløshedsforsikringslovens §  

 51, stk. 1.
Til § 7, stk. 1 Krav om medlemskab Kun regnskabsår, der er afsluttet i en medlemsperiode, kan bruges som  

 beregningsgrundlag.
 Regnskabsår, der er afsluttet i en medlemsperiode, kan anvendes, selvom  

 der fra regnskabsårets afslutning til ledighedstidspunktet er sket en  

 afbrydelse af medlemsperioden, fx på grund af kontingentrestance.
 Kravet om, at medlemmet skal have drevet virksomheden som  

 hovedbeskæftigelse i hele regnskabsåret betyder, at et medlem, der  

 indtræder/udtræder i løbet af et regnskabsår, ikke kan bruge året som  

 beregningsgrundlag.
Til § 7, stk. 2 Regnskabsår kan anvendes som beregningsgrundlag, uanset om der i året er  

 modtaget delefterløn eller delpension.
Regnskabsår kan også bruges, uanset om  

 der i en del af året er modtaget sygedagpenge, orlovsydelse eller dagpenge  

 under midlertidigt ophør med selvstændig virksomhed.
Regnskabsåret kan derfor  

 også bruges i tilfælde, hvor medlemmet kun har været beskæftiget i  

 virksomheden i fx en måned.
Til § 7, stk. 3 Anvendelse af tidligere regnskabsår Kun perioder, hvor medlemmet har modtaget dagpenge, afskærer muligheden  

 for at vælge tidligere regnskabsår.
 Det er derfor uden betydning for anvendelse af tidligere regnskabsår, at  

 der har været konstateret mere end midlertidigt ophør med selvstændig  

 virksomhed efterfulgt af en periode med fx lønarbejde eller ledighed, når  

 blot der ikke har været udbetalt dagpenge.
Til § 7, stk. 4 Dagpenge/efterløn efter periode med delefterløn eller delpension Et medlem, som overgår til dagpenge/efterløn efter en periode med  

 delefterløn, kan vælge enten at få satsen beregnet på grundlag af  

 beskæftigelsen forud for overgangen til delefterløn eller på grundlag af  

 overskuddet fra virksomheden i delefterlønsperioden med tillæg af den  

 udbetalte delefterløn.
Et medlem, som overgår til dagpenge/efterløn efter en periode med  

 delpension, kan vælge enten at få satsen beregnet på grundlag af  

 beskæftigelsen forud for overgangen til delpension eller på grundlag af  

 delpensionsperioden.
Den udbetalte delpension kan ikke indgå i  

 beregningsgrundlaget.
 Det forudgående beregningsgrundlag kan kun bruges, hvis det opfylder  

 betingelserne for at danne grundlag for beregning, medmindre der i  

 forbindelse med det forudgående beregningsgrundlag blev udbetalt dagpenge.  

 Det forudgående beregningsgrundlag kan ikke nu danne grundlag for udbetaling  

 af mindstesatsen efter § 5.
Til § 8, stk. 1 og stk. 2 Opgørelse af årsindtægten med revisorattestation Årsindtægten opgøres med udgangspunkt i virksomhedens skattepligtige  

 indkomst, der reguleres således, at grundlaget for beregningen bliver udtryk  

 for medlemmets mistede arbejdsfortjeneste ved drift af selvstændig  

 virksomhed.
 Renteindtægter og udgifter til finansiering af selve driften og  

 forrentning af virksomhedens egenkapital indgår ikke i beregningsgrundlaget.
Nedenfor vises, hvordan årsindtægten opgøres for de forskellige  

 virksomhedsformer.
Oversigten kan ikke anses for udtømmende.
I.
Personligt drevne virksomheder Opgørelsen foretages med udgangspunkt i virksomhedens skattepligtige  

 indkomst, som den fremgår af selvangivelsen og seneste årsopgørelse.
A.
Enkeltmandsvirksomheder Virksomhedens skattepligtige indkomst tillægges :
 Den skattepligtige indkomst fratrækkes :
B.
Interessentskaber Har virksomheden været drevet i interessentskabsform, bruges samme  

 fremgangsmåde som ved beregningen under I, A.
Hvis interessenten er et  

 selskab, henvises til II.
 Beregningsgrundlaget tillægges endvidere lønindkomst eller andre ydelser  

 fra interessentskabet udover andel i overskud.
 Det således fremkomne beregningsgrundlag anses som udtryk for medlemmets  

 og den eventuelle ægtefælles hidtidige arbejdsfortjeneste ved drift af  

 selvstændig virksomhed.
II.
Aktieselskaber og anpartsselskaber For en aktie-/anpartsindehaver, der melder sig ledig og anmoder om  

 dagpenge som selvstændig erhvervsdrivende, foretages beregningen på grundlag  

 af medlemmets og medlemmets eventuelle ægtefælles samlede andel af selskabets  

 regulerede resultat med tillæg af skattepligtige, arbejdsbetingede ydelser  

 fra selskabet.
 Opgørelsen af selskabets regulerede resultat foretages med udgangspunkt i  

 selskabets skattepligtige indkomst.
 Selskabets skattepligtige indkomst tillægges :
 Selskabets skattepligtige indkomst fratrækkes :
Medlemmets og den eventuelle ægtefælles samlede andel af det således  

 regulerede resultat svarer til den del af selskabets kapital, ægtefællerne  

 ejer i alt i det valgte regnskabsår.
Der tillægges skattepligtige,  

 arbejdsbetingede ydelser fra selskabet vedrørende det valgte år i form af:
 Det således fremkomne beregningsgrundlag anses som udtryk for medlemmets  

 og den eventuelle ægtefælles hidtidige arbejdsfortjeneste ved drift af  

 selvstændig virksomhed i selskabsform.
III. Øvrige virksomhedsformer, herunder kommanditselskaber Ved beregning af arbejdsfortjenesten for et medlem, der har drevet  

 selvstændig virksomhed i form af kommanditselskab, er opgørelsen afhængig af,  

 om komplementaren, eller eventuelt kommanditisten, er et selskab  

 (aktieselskab eller anpartsselskab) eller en eller flere personer.
Der  

 henvises derfor til I og II.
 Har medlemmet drevet selvstændig virksomhed i anden virksomhedsform, fx  

 forening eller fond, og medlemmet undtagelsesvis ikke kan anses for at være  

 lønmodtager, må det afgøres konkret, om opgørelsen skal foretages efter I  

 eller II.
IV.
Særlige forhold vedrørende opgørelsen 1. Blandede indkomster Har et medlem haft lønindkomster og lignende sideløbende med drift af  

 selvstændig virksomhed som hovedbeskæftigelse, kan disse indkomster ikke  

 indgå i beregningsgrundlaget.
Indkomsterne kan dog medtages, når det er  

 åbenbart, - at medlemmets selvstændige virksomhed har været en væsentlig  

 forudsætning for overtagelse af lønarbejdet, eller - når driften af virksomheden er muliggjort af, at medlemmet har påtaget  

 sig lønarbejdet.
Det er også en betingelse, at begge beskæftigelser er ophørt.
Der medtages  

 alene indtægter, der vedrører samme periode som det øvrige  

 beregningsgrundlag.
2. Flere virksomheder Bliver et medlem ledig efter ophør med drift af flere virksomheder,  

 eventuelt af forskellig art, skal indtægten fra samtlige disse virksomheder  

 indgå i beregningsgrundlaget, hvis de tilsammen har udgjort medlemmets  

 hovedbeskæftigelse, og alle virksomhederne er ophørt på ledighedstidspunktet.  

 Indtægt fra selvstændig virksomhed som bibeskæftigelse kan ikke indgå i  

 beregningsgrundlaget, jf.
I, A.
 Indtægter fra flere virksomheder, som indgår i beregningsgrundlaget, skal  

 omfatte samme regnskabsår.
Har virksomhederne indbyrdes forskudte regnskabsperioder, foretages der  

 ikke en periodisering af regnskabet for den enkelte virksomhed.
I stedet  

 tages der udgangspunkt i det kalenderår, som regnskabsåret/regnskabsårene  

 træder i stedet for, dvs. det kalenderår, hvor regnskabsåret slutter.
 Eksempel 1:
 Eksempel 2:
I begge tilfælde træder regnskabsårene i stedet for kalenderåret 1995,  

 hvor regnskabsårene slutter.
Regnskaberne for virksomhederne anvendes derfor  

 i sin helhed.
3. Virksomheder med finansieringsaktiviteter Indtægter og udgifter, der vedrører en virksomheds finansieringsaktivitet,  

 kan ikke indgå i beregningsgrundlaget, medmindre det godtgøres, at  

 aktiviteten er en væsentlig og sædvanlig del af virksomhedens drift.
Det er  

 endvidere en betingelse, at finansieringsaktiviteten ophører samtidig med den  

 øvrige del af virksomheden.
Til § 8, stk. 3 Takseret indkomst Har skattemyndighederne for et indkomstår takseret eller på anden måde  

 skønsmæssigt ansat virksomhedens skattepligtige indkomst, kan indkomståret  

 ikke bruges som grundlag for en beregning.
Til § 9 Anvendelse af årsopgørelserne med medlemmets erklæring Har medlemmet drevet virksomheden som enkeltmandsvirksomhed, kan medlemmet  

 i stedet for det revisorattesterede opgørelsesskema, jf. § 8, vælge at bruge  

 overskud/underskud vedrørende selvstændig virksomhed, som det fremgår af  

 medlemmets seneste årsopgørelse for beregningsårene.
 Det er en betingelse, at beløbet ikke er takseret eller på anden måde helt  

 eller delvis er skønsmæssigt ansat af skattemyndighederne.
Det er også en betingelse, at beløbet kun vedrører medlemmets personlige  

 indkomst fra hovedbeskæftigelsen. Årsopgørelsen kan derfor ikke bruges, hvis  

 beløbet indeholder overskud/underskud fra en virksomhed, der ikke er  

 medlemmets forsikringsgrundlag og hovedbeskæftigelse, hvis der er tale om fx  

 bibeskæftigelse, udlejning, forpagtning eller anparter.
Har ægtefællen  

 deltaget i driften af virksomheden, kan årsopgørelsen ikke bruges, men  

 beregning skal ske efter reglerne i § 8.
 Medlemmet skal erklære:
- at årsopgørelserne ønskes anvendt som beregningsgrundlag, - at beløbet alene vedrører medlemmets hovedbeskæftigelse, og - at skattemyndighederne for de valgte år ikke har takseret eller på anden  

 måde skønsmæssigt har ansat beløbet.
 Hvis medlemmet fremlægger dokumentation fra kommunen for sygedagpenge, der  

 er modtaget i det valgte beregningsår, kan beløbet tillægges virksomhedens  

 resultat.
Til § 10, stk. 1 Ægtefæller Beregningsgrundlaget for hver af ægtefællerne udgør altid 50 pct. af den  

 samlede opgjorte årsindtægt, selv om den ene ægtefælle ikke er  

 arbejdsløshedsforsikret, ikke anmoder om dagpenge eller har lønarbejde.
Det  

 samme gælder i tilfælde, hvor ægtefællerne ikke bruger samme regnskabsår.
Til § 10, stk. 2 og stk. 3 Medlemmets beregningsgrundlag udgør i disse tilfælde en forholdsmæssig del  

 af den samlede, opgjorte årsindtægt, svarende til det tidsrum, hvor medlemmet  

 har drevet selvstændig virksomhed som hovedbeskæftigelse og faktisk har  

 arbejdet i virksomheden.
 Eksempel 1:
 I det valgte år har M deltaget i driften af virksomheden i 12 måneder,  

 mens H har deltaget i 6 måneder.
 M's andel af den samlede opgjorte årsindtægt udgør 12/18.
 Da H ikke har deltaget i driften af virksomheden hele året, kan H ikke  

 bruge året som grundlag for beregning, jf. § 4, stk. 1.
 Eksempel 2:
I det valgte år har M deltaget i driften af virksomheden i 12 måneder.
H  

 har deltaget i virksomheden i 6 måneder som sin bibeskæftigelse og i 6  

 måneder som sin hovedbeskæftigelse.
 M's andel udgør 12/18 af virksomhedens overskud efter fradrag for den del  

 af indtægten, som må anses for indtjent ved H's arbejdsindsats i de første 6  

 måneder, jf. § 10, stk. 4.
 H kan ikke bruge dette år, da H ikke har deltaget i driften af  

 virksomheden som hovedbeskæftigelse i hele året, jf. § 4, stk. 1.
 Eksempel 3:
I det valgte år har M deltaget i driften af virksomheden i 12 måneder.
H  

 har i 6 måneder haft orlov fra virksomheden, og i 6 måneder arbejdet på fuld  

 tid i virksomheden.
 M's andel udgør 12/18 af virksomhedens overskud.
H kan anvende året som beregningsgrundlag, jf. § 7, stk. 2. H's andel  

 udgør 6/18 af virksomhedens overskud.
Orlovsydelsen kan ikke indgå i  

 beregningsgrundlaget.
 Eksempel 4:
 I det valgte år har både H og M deltaget i driften i 12 måneder, men H har  

 i samtlige 12 måneder været på delpension.
 M's andel udgør 12/18 af virksomhedens overskud.
H kan anvende året som beregningsgrundlag, jf. § 7, stk. 2. H's andel  

 udgør 6/18 af virksomhedens overskud.
Den modtagne delpension kan ikke indgå  

 i beregningsgrundlaget.
H kan også vælge perioden forud for  

 delpensionsperioden som beregningsgrundlag, jf. § 7, stk. 4.
Til § 10, stk. 4 I medlemmets beregningsgrundlag skal der altid ske fradrag for indkomst,  

 der må anses for indtjent af ægtefællen, uanset denne ikke har sin  

 hovedbeskæftigelse i virksomheden.
 Når der er overført beløb til beskatning som medarbejdende ægtefælle, er  

 det dette beløb, der medfører fradrag.
I andre tilfælde skal værdien af ægtefællens arbejdsindsats opgøres  

 skønsmæssigt og herefter fradrages i beregningsgrundlaget.
Værdien af  

 arbejdsindsatsen ansættes til lønudgiften ved ansættelse af fremmed  

 arbejdskraft til ægtefællens arbejdsfunktion i virksomheden.
 Hvis ægtefællen har været aflønnet i virksomheden, sker der ikke fradrag.
Til § 11 Oplysningspligt Foretages der ændringer i den skattepligtige indkomst, der ligger til  

 grund for en beregning, enten som følge af medlemmets anmodning eller  

 skattemyndighedernes ligning, skal arbejdsløshedskassen underrettes.
Til § 12 Efterbetaling/tilbagebetaling Ændres den skattepligtige indkomst, skal kassen foretage en ny beregning  

 af dagpengesatsen med virkning fra ledighedstidspunktet.
Kassen skal dog kun foretage en ny beregning, såfremt ændringen har  

 betydning for dagpengenes størrelse.
Ansætter skattemyndighederne  

 skønsmæssigt virksomhedens skattepligtige indkomst for et  

 regnskabsår/indkomstår, som hidtil har ligget til grund for beregningen af  

 dagpengene, kan året ikke bruges som grundlag for beregning, jf. § 8, stk. 3  

 og § 9, stk. 1.
 Kassen skal endvidere afgøre, om ændringen medfører efterbetaling eller  

 tilbagebetaling af foretagne udbetalinger.
For meget udbetalte dagpenge kan kræves tilbagebetalt af medlemmet efter  

 arbejdsløshedsforsikringslovens § 86, stk. 1, eller efter den almindelige  

 retsgrundsætning om bristende forudsætninger.
For at kunne bruge § 86, stk.  

 1, som hjemmel for tilbagesøgning af udbetalte dagpenge er det en betingelse,  

 at dagpengene er modtaget med urette på modtagelsestidspunktet.
 Når skattemyndighederne først efter udbetalingstidspunktet ændrer den  

 skattepligtige indkomst, og medlemmet har været i god tro vedrørende  

 skattemyndighedernes godkendelse af selvangivelsen/regnskabet, kan dagpengene  

 ikke kræves tilbagebetalt efter lovens § 86, stk. 1, idet dagpengene på  

 udbetalingstidspunktet anses for udbetalt med rette.
 Dagpengene kan i så fald kræves tilbagebetalt efter den almindelige  

 retsgrundsætning om bristende forudsætninger.
Til § 13, stk. 1 Bekendtgørelsen omfatter medlemmer, der opfylder betingelserne i  

 bekendtgørelse om ophør med udøvelse af selvstændig virksomhed fra og med den  

 1. juli 1996.
 Denne vejledning afløser direktoratets vejledning nr. 155 af 20. september  

 1993 om fremgangsmåden ved beregning af arbejdsfortjenesten for selvstændige  

 erhvervsdrivende.
