 Ved kgl. resolution af 10. august 1967 har Danmark tiltrådt den i Paris  

 den 5. oktober 1962 vedtagne konvention om en europæisk organisation for  

 astronomisk forskning vedrørende den sydlige stjernehimmel med tilhørende  

 finansprotokol af samme dato.
 Konventionens og finansprotokollens ordlyd er som følger (den hollandske,  

 svenske og tyske tekst udeladt):
Oversættelse KONVENTION om oprettelse af en europæisk organisation for astronomisk forskning  

 vedrørende den sydlige stjernehimmel REGERINGERNE i de lande, som er deltagere i nærværende konvention, er UNDER HENVISNING TIL:
At studiet af den sydlige stjernehimmel er langt mindre fremskredent end  

 studiet af den nordlige stjernehimmel, At de data, hvorpå kendskabet til mælkevejesystemet hviler, følgelig er  

 langt fra at have den samme værdi i de forskellige egne af himmelen, og at  

 det er uomgængelig nødvendigt at forbedre og fuldstændiggøre dem, hvor de er  

 utilstrækkelige, At det især er yderst beklageligt, at de stjernesystemer, som ikke har  

 noget sidestykke på den nordlige stjernehimmel, er næsten utilgængelige selv  

 for de største instrumenter, der for tiden er i brug, At det derfor er vigtigt, at der på den sydlige halvkugle opstilles store  

 og effektive instrumenter svarende til dem, der findes på den nordlige  

 halvkugle, men at dette projekt på den anden side kun kan gennemføres ved  

 internationalt samarbejde, I ØNSKET OM i fællesskab at oprette et observatorium, beliggende på den  

 sydlige halvkugle, udstyret med store og effektive instrumenter, og på denne  

 måde at fremme og organisere samarbejde inden for den astronomiske forskning, BLEVET ENIGE om følgende bestemmelser:
 Artikel I.
 Oprettelse af organisationen.
 1. Ved nærværende konvention oprettes en europæisk  

 organisation for astronomisk forskning vedrørende den sydlige stjernehimmel,  

 herefter benævnt organisationen.
2. Organisationens sæde henlægges foreløbig til  

 Bryssel.
Sædet vil blive endeligt fastlagt af det i henhold til artikel IV  

 oprettede råd.
 Artikel II.
 Formål.
 1. Organisationens formål er at opføre, udruste og  

 drive et astronomisk observatorium, beliggende på den sydlige halvkugle.
 2. Organisationens begyndelsesprogram omfatter  

 bygning, indretning og drift af et observatorium på den sydlige halvkugle,  

 omfattende:
3. Erhvert tillægsprogram skal forelægges det i  

 henhold til denne konventions artikel IV oprettede råd og der godkendes med  

 to tredjedelse flertal af organisationens medlemsstater.
De stater, der ikke  

 har godkendt tillægsprogrammet, er ikke forpligtede til at bidrage til dets  

 gennemførelse.
 4. Medlemsstaterne skal lette udveksling af såvel  

 personale som videnskabelige og tekniske oplysninger, der er af betydning for  

 gennemførelsen af de programmer, hvori de deltager.
 Artikel III.
 Medlemmer.
 1. De stater, der er deltagere i nærværende  

 konvention, er medlemmer af organisationen.
 2. Andre stater vil kunne optages i organisationen i  

 overensstemmelse med den i artikel XIII, stk. 4 omhandlede procedure.
 Artikel IV.
 Organer.
 Organisationen består af rådet og direktøren.
 Artikel V.
 Rådet.
1. Rådet består af to delegerede fra hver af  

 medlemsstaterne; mindst een af disse skal være astronom.
De delegerede kan  

 bistås af sagkyndige.
2. Rådet skal 3. Rådet skal træde sammen mindst een gang om året.  

 Det træffer selv bestemmelse om stedet for sine møder.
4. Hver medlemsstat har een stemme i rådet.
Bortset  

 fra det i artikel II, stk. 2 omhandlede begyndelsesprogram kan en medlemsstat  

 dog kun deltage i afstemninger vedrørende udførelsen af et program, hvis den  

 har påtaget sig at yde bidrag til det pågældende programs finansiering, eller  

 hvis afstemningen vedrører anlæg, til hvis anskaffelse vedkommende stat har  

 påtaget sig at yde bidrag.
 5. Rådets beslutninger er kun gyldige, hvis  

 repræsentanter for mindst to tredjedele af medlemsstaterne er til stede.
 6. Medmindre andet er bestemt i nærværende konvention,  

 skal rådets afgørelser træffes ved simpelt flertal af de tilstedeværende og  

 stemmeafgivende medlemsstater.
 7. Med forbehold af bestemmelserne i denne konvention  

 fastsætter rådet sin egen forretningsorden.
 8. Blandt sine medlemmer vælger rådet en præsident,  

 hvis embedsperiode er eet år, og som ikke kan genvælges for mere end to på  

 hinanden følgende perioder.
9. Præsidenten sammenkalder til møder i rådet.
Det  

 påhviler ham at sammenkalde til møde i rådet, inden 30 dage efter at mindst  

 to af medlemsstaterne har udtrykt ønske herom.
10. Rådet kan oprette de hjælpeorganer, som er  

 nødvendige for organisationens formål.
Rådet afgrænser sådanne organers  

 mandat.
 11. Rådet afgør under medlemsstaternes eenstemmige  

 godkendelse valget af den stat, på hvis territorium observatoriet skal  

 opføres, samt dets nærmere placering.
 12. Rådet afslutter de for gennemførelsen af denne  

 konvention nødvendige aftaler med hensyn til organisationens sæde.
 Artikel VI.
 Direktør og personale.
1. (a) Rådet skal med to tredjedeles flertal af  

 samtlige medlemsstater for en bestemt periode ansætte en direktør, som kun er  

 ansvarlig over for rådet.
Han er ansvarlig for organisationens almindelige  

 ledelse.
Han er dens lovlige repræsentant.
Han skal afgive en årlig beretning  

 til rådet.
Medmindre andet er bestemt, deltager han som rådgiver i rådets  

 møder.
 2. Direktøren bistås af et videnskabeligt, teknisk og  

 administrativt personale, i det omfang rådet bestemmer.
3. Med forbehold af bestemmelserne i artikel V, stk. 2  

 (d) og indenfor rammerne af budgetbevillingerne antages og afskediges  

 personalet af direktøren.
Ansættelse og afskedigelse finder sted i  

 overensstemmelse med det af rådet vedtagne personaleregulativ.
4. Organisationens direktør og personale skal udøve  

 deres hverv i organisationens interesse.
De kan udelukkende søge og modtage  

 instrukser fra organisationens kompetente organer.
De skal afholde sig fra  

 enhver handling, der vil være uforenelig med hvervets karakter.
Enhver  

 medlemsstat forpligter sig til ikke at påvirke organisationens direktør og  

 personale i udførelsen af deres hverv.
 5. De forskere og deres medarbejdere, som med rådets  

 godkendelse ansættes til at udføre arbejde ved observatoriet, skal være  

 undergivet direktørens myndighed og skal underkaste sig de almindelige  

 regler, der er fastlagt eller godkendt af rådet.
 Artikel VII.
 Finansielle bidrag.
 1. (a) Enhver medlemsstat skal bidrage til  

 organisationens anlægsudgifter og til dens løbende driftsudgifter i  

 overensstemmelse med en bidragsskala, der hvert tredje år opstilles af rådet  

 med to tredjedeles flertal af samtlige medlemsstater, og som beregnes på  

 grundlag af den gennemsnitlige nettonationalindtægt i overensstemmelse med de  

 regler, der er nedfældet i artikel VII, stk. 1 (b) i konventionen om  

 oprettelse af en europæisk organisation for atomkerneforskning, undertegnet i  

 Paris den 1. juli 1953.
2. I tilfælde af at der iværksættes et tillægsprogram  

 i henhold til artikel II, stk. 3, skal rådet opstille en særlig bidragsskala  

 for de deltagende medlemsstater til fastlæggelse af bidragene til udgifterne  

 i forbindelse med tillægsprogrammet.
Denne særlige bidragsskala skal  

 opstilles i overensstemmelse med de ovenfor i stk. 1 angivne regler, dog uden  

 at der tages hensyn til de vilkår, der er indeholdt i punkt (c).
3. De stater, der bliver medlemmer af organisationen  

 efter denne konventions ikrafttrædelsesdato, vil, udover deres bidrag til  

 fremtidige anlægsudgifter, blive afkrævet et særligt bidrag, der skal udgøre  

 deres andel af de allerede afholdte anlægsudgifter.
Størrelsen af dette  

 bidrag skal fastsættes af rådet med to tredjedeles flertal af samtlige  

 medlemsstater.
 4. Alle særlige bidrag betalt i henhold til stk. 3  

 ovenfor skal anvendes til at nedsætte de øvrige medlemsstaters bidrag,  

 medmindre andet eenstemmigt vedtages af rådet.
 5. En stat har ikke ret til at deltage i de  

 aktiviteter, hvortil den ikke har bidraget finansielt.
 6. Rådet kan modtage almindelige og testamentariske  

 gaver til organisationen, medmindre der til sådanne er knyttet betingelser,  

 der er uforenelige med organisationens formål.
 Artikel VIII.
 Ændringer.
1. Rådet kan over for medlemsstaterne afgive  

 indstilling om ændringer i nærværende konvention og i den dertil knyttede  

 finansprotokol.
Enhver medlemsstat, der ønsker at stille forslag om en  

 ændring, skal underrette direktøren herom.
Denne skal underrette  

 medlemsstaterne om de ham således meddelte ændringsforslag mindst tre måneder  

 før deres behandling i rådet.
2. De af rådet anbefalede ændringsforslag kan alene  

 tiltrædes med samtykke fra samtlige medlemsstater i overensstemmelse med  

 deres egne forfatningsmæssige forskrifter.
De træder i kraft 30 dage efter  

 den sidste meddelelse om forslagets godkendelse.
Direktøren skal underrette  

 medlemsstaterne om datoen for ændringens ikrafttræden.
 Artikel IX.
 Tvistigheder.
 Medmindre de implicerede medlemsstater er enige om en anden  

 afgørelsesmåde, skal alle tvistigheder mellem medlemsstater vedrørende  

 fortolkningen eller anvendelsen af denne konvention eller finansprotokollen,  

 som ikke kan bilægges ved rådets mellemkomst, forelægges Den faste  

 Voldgiftsret i Haag i overensstemmelse med reglerne i konventionen af 18.  

 oktober 1907 vedrørende fredelig bilæggelse af mellemfolkelige tvister.
 Artikel X.
 Udmeldelse.
Enhver af organisationens medlemsstater kan, efter udløbet af en periode  

 der ikke skal være kortere end 10 år efter dens indtræden i organisationen,  

 skriftligt meddele rådets præsident, at den udmelder sig af organisationen.  

 En sådan udmeldelse får virkning fra udgangen af det regnskabsår, der følger  

 efter det, i hvilket meddelelse derom er indgivet.
Ingen medlemsstat, der  

 udmelder sig af organisationen, skal have noget krav på organisationens  

 aktiver eller på sine tidligere indbetalte bidrag.
 Artikel XI.
 Ikke-opfyldelse af forpligtelser.
Hvis et af organisationens medlemmer ophører med at opfylde sine  

 forpligtelser i henhold til nærværende konvention eller den dertil knyttede  

 finansprotokol, opfordres det af rådet til at iagttage de deri indeholdte  

 bestemmelser.
Hvis det pågældende medlem ikke retter sig efter denne  

 opfordring inden for det tidsrum, der er fastsat hertil, kan de øvrige  

 medlemmer eenstemmigt beslutte at fortsætte deres samarbejde i organisationen  

 uden det pågældende medlem.
I så tilfælde har vedkommende stat intet krav på  

 organisationens aktiver eller på de tidligere indbetalte bidrag.
 Artikel XII.
 Opløsning.
Organisationen kan til enhver tid opløses efter beslutning af et flertal  

 på to tredjedele af medlemsstaterne.
Under forbehold af en eenstemmigt  

 vedtaget overenskomst mellem medlemsstaterne på tidspunktet for opløsningen  

 skal der ved samme beslutning udpeges en likvidator.
Aktiverne skal fordeles  

 mellem de stater, der på opløsningstidspunktet er medlemmer af  

 organisationen, i forhold til de bidrag, de faktisk har indbetalt siden deres  

 tiltrædelse af nærværende konvention.
Et eventuelt underskud skal inddækkes  

 af de samme medlemsstater i forhold til de bidrag, der er pålignet dem for  

 det løbende regnskabsår.
 Artikel XIII.
 Undertegnelse og tiltrædelse.
 1. Nærværende konvention og den dertil knyttede  

 finansprotokol er åbne for undertegnelse af alle de stater, der har deltaget  

 i det forberedende arbejde med konventionen.
 2. Nærværende konvention og den dertil knyttede  

 finansprotokol forelægges samtlige stater til godkendelse eller ratifikation  

 i overensstemmelse med deres egne forfatningsmæssige forskrifter.
 3. Godkendelses- eller ratifikationsinstrumenterne vil  

 blive deponeret i Den Franske Republiks udenrigsministerium.
 4. Ved medlemsstaternes eenstemmige vedtagelse kan  

 rådet godkende optagelse i organisationen af andre stater end dem, der er  

 omhandlet i denne artikels stk. 1. De således optagne stater bliver medlemmer  

 af organisationen ved at deponere et tiltrædelsesinstrument i Den Franske  

 Republiks udenrigsministerium.
 Artikel XIV.
 Ikrafttræden.
 1. Nærværende konvention og den dertil knyttede  

 finansprotokol træder i kraft den dag, da fire stater har deponeret deres  

 godkendelses- eller ratifikationsinstrumenter, uden forudsætning af at  

 bidragene fra disse stater i overensstemmelse med den i finansprotokollen  

 fastsatte fordeling udgør mindst 70 %.
 2. For hver enkelt stat, efter den i stk. 1, i  

 nærværende artikel omhandlede ikrafttrædelsesdato, deponerer sit  

 godkendelses-, ratifikations- eller tiltrædelsesinstrument træder denne  

 konvention og finansprotokollen i kraft på dagen for deponeringen af det  

 pågældende instrument.
 Artikel XV.
 Meddelelse.
 1. Deponeringen af hvert enkelt godkendelses-,  

 ratifikations- eller tiltrædelsesinstrument samt nærværende konventions og  

 den dertil knyttede finansprotokols ikrafttræden skal meddeles de  

 undertegnende eller senere tiltrædende stater og organisationens direktør af  

 Den Franske Republiks undenrigsminister.
 2. Rådets præsident skal give alle medlemsstater  

 meddelelse, når en stat udmelder sig af organisationen eller i medfør af  

 artikel XI ophører med at være medlem af organisationen.
 Artikel XVI.
 Registrering.
 Såsnart nærværende konvention og den dertil knyttede finansprotokol træder  

 i kraft, skal Den franske Republiks udenrigsministerium indregistrere dem hos  

 De forenede Nationers generalsekretær i overensstemmelse med artikel 102 i De  

 forenede Nationers Pagt.
 TIL BEKRÆFTELSE HERAF har undertegnede, der er blevet behørigt  

 befuldmægtigede hertil, underskrevet nærværende konvention.
UDFÆRDIGET i Paris den 5. oktober 1962 i eet enkelt eksemplar på fransk,  

 hollandsk, svensk og tysk således, at den franske tekst i tilfælde af tvist  

 skal være afgørende.
Dette eksemplar skal deponeres i arkivet i Den Franske  

 Republiks udenrigsministerium.
 Dette ministerium skal udlevere en bekræftet genpart til de undertegnende  

 og senere tiltrædende stater.
 For Kongeriget Sverige:
R.
Kumlin.
 For Forbundsrepublikken Tyskland:
 Karl Knoke.
FINANSPROTOKOL til konventionen om oprettelse af en europæisk organisation for  

 astronomisk forskning vedrørende den sydlige stjernehimmel REGERINGERNE i de lande, som er deltagere i konventionen om oprettelse af  

 en europæisk organisation for astronomisk forskning vedrørende den sydlige  

 stjernehimmel, herefter benævnt konventionen, SOM ØNSKER at fastsætte regler for organisationens finansielle  

 administration, ER BLEVET ENIGE om følgende:
 Artikel 1.
 Budget.
 1. Organisationens finansår skal være fra den 1.  

 januar til 31. december.
 2. Direktøren skal senest den 1. september hvert år i  

 rådet fremlægge et detailleret overslag over indtægter og udgifter for det  

 følgende regnskabsår til drøftelse og godkendelse.
3. Overslag over indtægter og udgifter inddeles efter  

 kapitler.
Overførsler inden for budgettet skal ikke være tilladt, medmindre  

 den i artikel 3 omhandlede finanskomitee har givet sin tilladelse dertil.  

 Budgetforslagenes nøjagtige form bestemmes af finanskomiteen efter  

 direktørens indstilling.
 Artikel 2.
 Tillægsbudget.
Hvis omstændighederne gør det nødvendigt, kan rådet begære, at direktøren  

 forelægger et tillægsbudget eller et revideret budget.
Ingen beslutning, som  

 indebærer merudgifter, skal anses for vedtaget af rådet, medmindre dette  

 tillige har godkendt et af direktøren fremlagt overslag over de tilsvarende  

 merudgifter.
 Artikel 3.
 Finanskomiteen.
Rådet skal nedsætte en finanskomitee bestående af repræsentanter for  

 samtlige medlemsstater, hvis beføjelser fastlægges i det i artikel 8 nedenfor  

 omhandlede finansreglement.
Direktøren skal fremlægge budgetforslagene til  

 behandling i komiteen, hvorfra de oversendes til rådet med komiteens  

 betænkning.
 Artikel 4.
 Bidrag.
 For tidsrummet indtil 31. december i året for konventionens ikrafttræden  

 skal rådet etablere et foreløbigt budget, hvis udgifter skal dækkes af de  

 bidrag, der fastsættes i overensstemmelse med reglerne i tillægget til denne  

 protokol.
 2. Fra og med den 1. januar i det derpå følgende år  

 skal de af rådet godkendte budgetudgifter dækkes ved bidrag fra  

 medlemsstaterne; disse bidrag fastsættes i overensstemmelse med reglerne i  

 konventionens artikel VII, stk. 1.
3. Hvis en stat bliver medlem af organisationen efter  

 den 31. december i året for konventionens ikrafttræden, skal samtlige  

 medlemsstaters bidrag omregnes, og den nye bidragsskala skal træde i kraft  

 fra begyndelsen af det løbende finansår.
Tilbagebetaling skal finde sted i  

 det omfang, det er nødvendigt for at tilpasse samtlige medlemsstaters bidrag  

 til den nye bidragsskala.
 4. (a) Finanskomiteen fastsætter efter forslag fra  

 direktøren vilkårene for indbetaling af bidrag med henblik på at sikre  

 organisationens behørige finansiering.
 Artikel 5.
 Møntfod for bidragene.
1. Rådet beslutter i hvilket lands valuta,  

 organisationens budget skal anlægges.
Medlemsstaternes bidrag skal erlægges i  

 denne valuta i overensstemmelse med de gældende betalingsordninger.
 2. Rådet kan imidlertid pålægge medlemsstaterne at  

 erlægge en del af deres bidrag i en hvilken som helst anden valuta, som  

 organisationen måtte behøve for at kunne udføre sine opgaver.
 Artikel 6.
 Driftskapital.
 Rådet kan oprette en fond for driftskapital.
 Artikel 7.
 Regnskaber og revision.
 1. Direktøren skal foranledige udarbejdet et regnskab  

 over organisationens indtægter og udgifter samt et årligt statusregnskab.
2. Rådet skal udpege revisorer, hvis første  

 funktionsperiode skal være tre år.
Revisorerne, som kan genvælges, skal  

 revidere organisationens driftsregnskaber og status, navnlig med henblik på  

 at kunne attestere, at udgifterne i overensstemmelse med de i  

 finansreglementet fastsatte bestemmelser svarer til budgettet.
De skal  

 herudover udføre alle andre funktioner, som er fastsat i finansreglementet.
 3. Direktøren skal give revisorerne alle de  

 oplysninger og al den bistand, som de måtte behøve for at udføre deres hverv.
 Artikel 8.
 Finansreglement.
Finansreglementet fastsætter alle organisationens andre budget- og  

 regnskabsregler.
Reglementet skal godkendes af rådet ved en eenstemmig  

 beslutning.
 TIL BEKRÆFTELSE HERAF har undertegnede, der er blevet behørigt  

 befuldmægtigede dertil, underskrevet nærværende protokol.
UDFÆRDIGET i Paris den 5. oktober 1962 i eet enkelt eksemplar på fransk,  

 hollandsk, svensk og tysk således, at den franske tekst i tilfælde af tvist  

 skal være afgørende.
Dette eksemplar skal deponeres i arkivet i Den Franske  

 Republiks udenrigsministerium.
 Dette ministerium skal udlevere en bekræftet genpart til alle  

 undertegnende og senere tiltrædende stater.
(Underskrifter.) Det danske tiltrædelsesinstrument deponeres i det franske  

 udenrigsministerium den 24. august 1967, på hvilken dato konventionen og  

 finansprotokollen er trådt i kraft for Danmarks vedkommende jfr. artikel XIV,  

 stk. 2. Konventionen og protokollen er endvidere ratificeret af Frankrig,  

 Nederlandene, Sverige og Forbundsrepublikken Tyskland.
 Udenrigsministeriet, den 18. december  

 1967.
H.
Tabor.
