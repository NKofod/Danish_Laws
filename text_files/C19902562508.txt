FKOBST P.491-3 JUN 1990 (2. udg., rev.) Bilag: 1. Vilkår for deltagelse i Nijmegenmarchen, Holland med 2  

 underbilag.
 2.Vilkår for deltagelse i Svejtsermarchen, Svejts.
 Erstatter: FKOBST P.491-3, JAN 1978.
FORMÅL 1. Bestemmelsen har til formål at fastsætte generelle  

 retningslinier for militært personels deltagelse i uniform i upolitiske  

 nationale og internationale marcharrangementer.
DELTAGELSE, GENERELT 2. Træning til og deltagelse i marcharrangementer med  

 undtagelse af det officielle holds deltagelse i Svejtsermarchen foregår  

 normalt på deltagernes egen regning og risiko, hvilket bl.a. medfører, at - der ikke kan meddeles orlov eller tjenestefrihed med henblik på træning  

 og marchdeltagelse, - udgifter (gebyrer, opholdsudgifter, rejse m.m.) i forbindelse med  

 træning til eller deltagelse i marcher ikke kan godtgøres af forsvaret.
 Deltagelse i uniform i indenlandske marcher forudsætter reglementeret  

 påklædning og udrustning.
 Deltagelse i uniform i Nijmegenmarchen/Svejtsermarchen kan kun finde sted  

 i henhold til de i bilag 1 og 2 fastsatte bestemmelser.
 Deltagelse i uniform i øvrige udenlandske marcher må kun foregå efter  

 indhentet tilladelse fra Forsvarskommandoen.
SÆRLIGE BESTEMMELSER 3. Nijmegenmarchen (Vierdaagse Nijmegen).
Forsvaret stiller en mindre delegation samt et antal køretøjer m.v. til  

 rådighed for afvikling af marcharrangementet.
Bestemmelser for deltagelse i  

 Nijmegenmarchen fremgår af bilag 1.
 4. Svejtsermarchen (Schweizerischer Zwei-Tage-Marsch).
Til denne march kan der udsendes et officielt hold fra hæren bestående af  

 frivilligt stampersonel.
Forsvarskommandoen træffer afgørelse herom forud for  

 hver march og fastsætter, hvilken af hærens myndigheder der i så fald skal  

 stille holdet.
 Bestemmelser for deltagelse i Svejtsermarchen fremgår af bilag 2.
EB ARVID SØRENSEN kontreadmiral Chef for Personelstaben BILAG 1 FKOBST P.49l-3 JUN l990 VILKÅR FOR DELTAGELSE I NIJMEGENMARCHEN, HOLLAND Underbilag: 1. Statutter for Dansk Nijmegendelegations hold pokal.
 2. Statutter for Dansk Nijmegendelegations pokal for  

 individuelle marcherende.
OMFANG 1. De i dette bilag fastsatte bestemmelser er gældende  

 for tjenstgørende militært personel samt for ikke-tjenstgørende personel af  

 sergent- og højere grader.
GENERELT 2. De koninklijke Nederlandse Bond voor Lichamelijke  

 Opvoeding' (KNBLO) (Den kongelige hollandske liga for fysisk udvikling) har  

 siden l909 arrangeret og gennemført »Internationale vierdaagse  

 afstandsmarsen« i området i og omkring NIJMEGEN i Holland, kaldet  

 NIJMEGENMARCHEN med såvel civil som militær deltagelse fra mange nationer.
 Formålet med denne 4-dages march, som gennemføres i JUL måned, er at  

 animere deltagerne til at træne sig selv på en sådan måde, at de er i stand  

 til at marchere en betydelig distance uden at sætte helbredet på spil.  

 Eventuelle deltagere advares derfor imod at deltage uden en forudgående  

 intensiv træning.
Der er ikke tale om en egentlig konkurrence.
De daglige marcher skal alene  

 gennemføres inden for en given tidsramme på 11 timer.
Der marcheres i 4 på  

 hinanden følgende dage fra 30-50 km afhængig af den klasse, man er tilmeldt.
 Forsvarets personel skal deltage i hold, der forudsættes at være under  

 kommando af en befalingsmand, dog kan personel, der er fyldt 35 år, deltage  

 som enkeltdeltagere, men deltagelse i hold må tilstræbes.
Et hold skal være på mindst 11 mand (en holdleder med 10 mand) for at få  

 tildelt holdmedalje.
Herudover kan der på holdet indgå en cykelordonnans.
Alle deltagere, der gennemfører marchen, modtager hver KNBLO  

 fortjenstkors, der må anlægges og bæres uden særlig ansøgning jf.
KFF  

 A.3-1966.
Herudover modtager hvert hold, der gennemfører marchen, en særlig  

 »Holdmedalje«.
Hold på indtil 14 deltagere må ikke have frafald  

 under marchen, såfremt holdmedalje skal opnås.
Hold på 15 deltagere eller  

 flere tillades et frafald på 10%.
Cykelordonnanser modtager »Tjenstlige mindemedalje«.
Denne  

 medalje må anlægges og bæres på tilsvarende måde som gældende for  

 fortjenstkorset - jf.
KFF A.56-1970.
 Delegationen sammensættes således, idet den anførte deltagelse af personel  

 fra civilforsvaret er forhandlet med Civilforsvarsstyrelsen:
 Personel i delegationen har følgende opgaver:
Delegationschefen - leder delegationens arbejde før, under og efter marchen, - er ansvarlig for, at det danske uniformerede personel deltager i henhold  

 til de af Forsvarskommandoen, De koninklijke Nederlandse Bond voor  

 Lichamelijke Opvoeding og Commando Centrale Verzorging Militairen (Co.
CVM)  

 givne retningslinier.
Souschefen - er delegationschefens stedfortræder før, under og efter marchen - er samtidig kontingentchef for det værn/korps, der opstiller  

 delegationen.
Mandlige kontingentchefer - er nærmest foresatte chef for mandligt personel fra vedkommende  

 værn/korps (jf. dog opgave for kvindelig kontingent chef, pind 2) - er under selve marchen nærmest foresatte chef for kvindeligt personel  

 fra vedkommende værn/korps, der deltager på hold for mænd - Iværksætter over for underlagt personel ordrer/direktiver fra  

 delegationen.
Kvindelig kontingentchef - er nærmest foresatte chef for kvindeligt personel (jf. dog opgave for  

 mandlige kontingentchefer, pind 2) - er under selve marchen nærmest foresatte chef for mandligt personel, der  

 deltager på hold for kvinder - er forbindelsesofficer for kvindeligt personel - iværksætter over for underlagt personel ordrer/direktiver fra  

 delegationen.
Marchleder - er respektive kontingentchefers stedfortræder og overfor disse ansvarlig  

 for overholdelse af de for marchen gældende bestemmelser, herunder bl.a.  

 påklædning - bistår lejrlederen før og efter marchen med oprettelse og nedbrydning af  

 teltlejr/indkvarteringssted for kvinder - er ansvarlig for at såvel hold som enkeltdeltagere foretager fra~ og  

 tilmelding i teltlejr/indkvarteringssted for kvinder.
Forbindelsesofficerer - varetager delegationens forbindelse til De koninklijke Nederlandse Bond  

 voor Lichamelijke Opvoeding og Commando Centrale Verzorging Militairen.
Administrationsleder - er overfor delegationschefen ansvarlig for administrative forretninger  

 før, under og efter marchen - leder den daglige administrationstjeneste i lejren.
Regnskabsfører - er overfor delegationschefen ansvarlig for økonomiske forretninger før,  

 under og efter marchen - fører delegationens regnskab jf. pkt. 8 og 9.
Læge - er overfor delegationschefen ansvarlig for lægetjenesten - varetager delegationens forbindelse til de hollandske lægelige  

 myndigheder Lejrledere/Transportofficer - er overfor delegationschefen ansvarlig for lejrens/indkvarteringssted  

 for kvinders oprettelse og nedbrydning samt for orden i lejren - mandlig lejrleder er tillige transportofficer.
Leder rastepladstjenesten - er overfor delegationschefen ansvarlig for rastepladstjenesten.
Leder messetjenesten - er overfor delegationschefen ansvarlig for messens drift og regnskab.
Vagthavende officer - er overfor delegationschefen ansvarlig for ro og orden i  

 lejren/indkvarteringssted for kvinder uden for daglig tjenestetid - mandlige vagthavende officerer leder tillige kørselstjenesten uden for  

 daglig tjenestetid.
Øvrigt personel - varetager angivne funktioner efter delegationschefens direktiv.
 PÅKLÆDNING, UDRUSTNING m.v.
 5. Da alle uniformerede deltagere vil fremtræde som  

 repræsentanter for Danmark, må påklædning m.v. ikke kunne give anledning til  

 kritik.
 I tilslutning hertil er alle deltagere, såvel hold som enkeltdeltagere,  

 forpligtet til at overholde de for marchen givne bestemmelser og at rette sig  

 efter de anvisninger m.v., der - såvel før som under og efter marchens  

 gennemførelse i Holland - måtte gives af de udpegede  

 kontingentchefer/marchledere.
 Bestemmelser m.v., der gives af de hollandske myndigheder, skal ligeledes  

 efterkommes.
UNIFORMSTILLADELSE 6. Tilladelse til at bære uniform under opholdet i  

 Holland er automatisk givet samtidig med, at tilmelding til de hollandske  

 myndigheder sker.
Rejsen til Holland skal foretages i civil påklædning,  

 medmindre militært køretøj anvendes.
 Der må ikke af myndigheder, der i øvrigt kan udstede rejsetilladelse til  

 udlandet, udstedes uniformstilladelse til personel, som ønsker at gennemføre  

 marchen uden at være tilmeldt gennem en kontingentchef/marchleder.
YDELSER 7. Til personel af HRN, SVN og FLV, der er befalet til  

 at indtræde i delegationen, ydes time- og dagpenge m.v. således:
a.
Under rejsen til og fra Holland ydes time- og dagpenge m.v., herunder  

 nattillæg efter gældende regler.
b.
Delegationsmedlemmer, som under opholdet i Holland (Nijmegen) bor på  

 hotel, ydes fast godtgørelse og godtgørelse for dokumenterede logiudgifter  

 efter de for Holland fastsatte satser.
 Med undtagelse af delegationschef, souschef, kontingentchefer og  

 forbindelsesofficeren indkvarteres delegationsstabens personel i respektive  

 teltlejr/indkvarteringssted for kvinder fra det tidspunkt, deltagerne  

 ankommer.
c.
For personel af delegationen, som indkvarteres i teltlejr/  

 indkvarteringssted for kvinder, afholdes udgifterne til forplejning og  

 underbringelse af forsvaret, hvorfor den faste godtgørelse nedsættes til l/4  

 af gældende satser.
De af det indkvarterede delegationspersonel, der af tjenstlige grunde er  

 forhindret i at deltage i den fri forplejning, kan dog ydes fuld fast  

 godtgørelse efter de for Holland fastsatte satser.
Afgørelse herom træffes af  

 delegationschefen, og der påføres delegationsmedlemmernes rejseordre  

 oplysning herom.
 I en eventuel forekommende opholdsperiode i Holland af højst 3 døgns  

 varighed før indrykning i teltlejren, ydes fast godtgørelse og godtgørelse  

 for dokumenterede udgifter til logi efter de for Holland fastsatte satser.
 Alle de under pkt. 7. a-c nævnte ydelser afregnes efter hjemkomsten ved de  

 respektive regnskabspligtige myndigheder i henhold til de enkelte  

 delegationsmedlemmers udstedte rejseordrer.
 Det understreges, at marchdeltagerne ikke er berettiget til ydelser i  

 henhold til ovenstående.
REGNSKAB 8. Regnskab med udgifter, der afholdes på værnenes driftsbudgetter .
De med deltagelsen i Nijmegenmarchen forbundne tjenstlige udgifter  

 afholdes af bevillingsmidlerne på værnenes driftsbudgetter og konteres under  

 anvendelse af aktivitetsnr. 672020, jf.
Forsvarsministeriets Økonomi- og  

 Regnskabssystem (FØRST). Opmærksomheden henledes på, at der ikke vil kunne  

 disponeres over midler til repræsentation.
Delegationschefen kan inden afrejsen til Holland rekvirere et forskud, der  

 forvaltes efter de fastsatte bestemmelser for udbetaling og forvaltning af  

 forskudssummer.
Forskuddet afvikles snarest efter marchens afslutning.
 Regnskab med indtægter og udgifter, der ikke indgår i forsvarets  

 regnskaber .
Delegationschefen fastsætter tilmeldingsgebyret for de enkelte  

 marchdeltagere på grundlag af de af den hollandske marchledelse fastsatte  

 priser for startgebyr, indkvartering og forplejning samt de kalkulerede  

 danske udgifter til drift af rastepladser, administration, transport og  

 repræsentation m.m.
Sidstnævnte danske fællesudgifter beregnes så realistisk  

 som muligt ud fra den forudsætning, at repræsentationsudgifterne begrænses  

 til det strengt nødvendige, og at merudgifter ved drift af en eventuel privat  

 messe afholdes af de pågældende messedeltagere.
Samtlige indtægter og udgifter føres i en kassebog B, og af hensyn til den  

 senere revision oprettes en postgirokonto, hvorpå alle indbetalinger af  

 tilmeldingsgebyr skal indsættes.
Der kan endvidere om fornødent oprettes en  

 bankkonto.
 Den befalede regnskabsfører skal foretage alle kasseekspeditioner, og han  

 skal under opholdet i Holland foretage en daglig kasseafstemning.
 Regninger på repræsentationsudgifter skal være attesteret af  

 delegationschefen og påført, i hvilken anledning udgifterne er afholdt, og  

 hvem der har deltaget i repræsentationen.
 Af regnskabsbilagene og bogføringen skal tydeligt fremgå, i hvilken  

 udstrækning den hollandske marchledelse har refunderet indbetalte  

 tilmeldingsgebyrer fra tilmeldt person, der har fået forfald, og i hvor stor  

 udstrækning disse beløb er tilbagebetalt det pågældende personel.
RAPPORT OG REGNSKABSAFLÆGGELSE 9. Snarest efter marchens afslutning og senest den 30  

 SEP tilsender delegationschefen Forsvarskommandoen en rapport bilagt et  

 specificeret og revideret regnskab over de ikke tjenstlige indtægter og  

 udgifter i forbindelse med marchen.
 Regnskabet skal bl.a. indeholde følgende hovedposter:
 Indtægter :
 Overskud overført fra tidligere år.
 Modtagne kontante gaver.
Indbetalte tilmeldingsgebyrer med angivelse af, hvor mange personer der  

 har indbetalt for henholdsvis startgebyr forplejning og indkvartering kalkulerede danske fællesudgifter.
 Forudbetalte tilmeldingsgebyrer refunderet af den hollandske marchledelse.
 Diverse.
 Udgifter :
Afregning med den hollandske marchledelse med angivelse af, hvor mange  

 personer der har betalt for henholdsvis startgebyrer og forplejning og indkvartering.
 Tilbagebetalte beløb til tilmeldt personel, der har fået forfald.
 Drift af rastepladser.
 Transportudgifter.
 Administration.
 Repræsentation.
 Diverse.
 Regnskabet underskrives af delegationschefen, regnskabsføreren og to  

 revisorer.
 Delegationschefen udpeger som revisorer, 2 officerer/ af andet værn/korps  

 end ham selv.
Ved revision kontrolleres, - at posteringerne i kassebogen er i overensstemmelse med kassebilagene, - at de modtagne indbetalinger på postgirokontoen stemmer med de af  

 kontingentcheferne fremsendte tilmeldingslister, - at eventuelle refunderinger af tilmeldingsgebyrer fra den hollandske  

 marchledelse er medtaget i regnskabet, - at de foretagne dispositioner - herunder repræsentation - har været  

 rimelige ud fra et økonomisk kritisk synspunkt, - at kasse- giro- og bankbeholdning stemmer med regnskabet, 8.
 - at det til Forsvarskommandoen udfærdigede regnskab er i overensstemmelse  

 med det i kassebogen bogførte.
Et eventuelt overskud på under kr. l.500,- indbetales til regnskabsføreren  

 ved Kommandantskabet i Vedbæk.
Beløbet posteres her på konto 3391.2001,  

 Diverse indtægter, med henblik på udbetaling til næste års marchdelegation.  

 Såfremt overskuddet overstiger kr. l.500,- indberettes om forholdet til  

 Forsvarskommandoen, der i sådanne tilfælde vil træffe afgørelse om beløbets  

 anvendelse.
MATERIELSTØTTE 10. Til støtte for det danske uniformerede personel  

 stilles følgende materiel til rådighed:
a.
Køretøjer :
 b. Øvrigt materiel .
 Diverse materiel tilhørende/i fast udlån til Nijmegendelegationen,  

 opbevares i lokaler stillet til rådighed ved Forsvarskommandoens  

 foranstaltning.
 Herudover stilles følgende til rådighed:
- telte M.66 efter delegationschefens bestemmelse - kontormateriel m.v. efter delegationschefens bestemmelse (udlånes efter  

 forhandling med diverse myndigheder).
TRÆNING OG TRÆNINGSTILSTANDSPRØVE 11. Deltagelse som marcherende er frivillig og sker  

 for egen regning og risiko, jf. pkt. 3.a.
For at gennemføre den meget  

 krævende march er det nødvendigt, at der forud over en længere periode  

 gennemføres intensiv træning.
 Træning skal finde sted uden for den daglige øvelsestid og må ikke medføre  

 udgifter for statskassen i form af døgntillæg, time og dagpenge m.v.
 For så vidt angår træningens tilrettelæggelse, henvises til Forsvarets  

 Gymnastikskoles publikation FGS-2 (ANVISNINGER FOR FYSISK UDDANNELSE OG  

 TRÆNING, ALMEN TRÆNING).
Påklædning og udrustning under træning bør være den for deltagelse  

 fastsatte.
Udrustningsvægten bør stige gradvis indtil min. 10 kg. (excl. vand  

 i feltflaske og evt. forplejning).
 Træningen bør foregå ad landevej og så vidt muligt på afvekslende underlag  

 (beton, asfalt, brosten og grus).
 Inden tidspunktet for tjenestestedets endelige tilmelding af deltagere,  

 jf. pkt. 12, skal personel, der ønsker at deltage i Nijmengenmarchen som  

 uniformeret deltager, have gennemført en træningstilstandsprøve, hvor den  

 pågældende går en distance af min.
45 km daglig i to på hinanden følgende dage.
Prøven aflægges i den til  

 Nijmengenmarchen krævede påklædning/udrustning.
 Tjenestestedet er ansvarlig for, at der ikke tilmeldes deltagere, som ikke  

 har bestået træningstilstandsprøven.
 Træningstilstandsprøven arrangeres af tjenestestedet og kan gennemføres  

 inden for daglig øvelsestid som en del af den fysiske uddannelse og træning.  

 En sådan tjenstlig træningstilstandsprøve afholdes efter følgende kriterier:
- Alle, der ønsker at deltage i træningstilstandsprøven skal kunne  

 dokumentere, at de forinden har gennemført marchtræning på min. 250 km, - træningstilstandsprøven afvikles med 45 km daglig i to på hinanden  

 følgende dage.
Hver dagsmarch på 45 km skal gennemføres inden for 11 timer  

 incl. hvil, og der må højst forløbe 13 timer mellem udløbet af 1. marchdags  

 tidsfrist og starttidspunktet på 2. marchdag, - prøven gennemføres under tilsyn af en læge, som efter marchens  

 afslutning på 2. dagen foretager en undersøgelse af den enkelte deltager.  

 Undersøgelsen skal omfatte en bedømmelse af deltagerens almene fysiske  

 tilstand, undersøgelse af de skader, den enkelte måtte have pådraget sig  

 under prøven, afsluttende med lægens vurdering af, hvorvidt den pågældende  

 kan gennemføre Nijmegenmarchen.
Som træningstilstandsprøve kan også anvendes 2-dages marcher arrangeret af  

 civile marchforeninger, når ovennævnte tids- og distancekrav er opfyldt og  

 evt. gebyrer m.v. afholdes af den pågældende.
Ved først givne lejlighed efter  

 marchen undersøges prøvedeltageren af tjenestestedets læge, jf. ovenstående.
 Det forudsættes, at såvel hold som enkeltdeltagere efter  

 træningstilstandsprøvens afslutning fortsætter træningen med henblik på en  

 sikker gennemførelse af marchen i Nijmegen.
BEFALING AF DELEGATIONSCHEF, KONTINGENTCHEFER, MARCHLEDERE M.FL.
SAMT  

 TILMELDING 12. Primo OKT optages i Forsvarskommandobefaling grad,  

 navn og tjenestested på den delegationschef, de kontingentchefer og de  

 marchledere, der er udpeget til delegationen, samt øvrige  

 delegationsmedlemmer.
 Senest den 15 APR sender tjenestestederne til de respektive værns/korps  

 kontingentchefer/marchledere en summarisk oversigt over personel, der ønsker  

 at tilmelde sig til marchen, omfattende:
- antal hold og antal deltagere på holdene - antal enkeltdeltagere - hvor mange af disse, der ønsker at blive underbragt og forplejet i  

 teltlejr/indkvarteringsted for kvinder.
Kontingentcheferne/marchlederne vil derefter tilstille tjenestestederne  

 nødvendige tilmeldingslister (blanketter), som i udfyldt stand til nærmere  

 fastsat dato tilsendes respektive kontingentchefer/marchledere sammen med  

 betaling for tilmelding, forplejning og evt. transport.
På grundlag af disse  

 endelige tilmeldinger foranlediger delegationschefen samlet tilmelding til de  

 hollandske arrangører.
 Når endelig tilmelding har fundet sted, vil samtlige deltagere fra  

 delegationen modtage nødvendige instrukser vedrørende transport, mødetid og  

 -sted i Holland, indkvartering og forplejning m.v.
FORSVARSKOMMANDO PUBLIKATION 13. Yderligere oplysninger vedrørende deltagelse i  

 Nijmegenmarchen er optaget i Forsvarskommandoens Publikation PP.491-3, der  

 skal udleveres til alt personel, som ønsker at deltage i uniform.
 Publikationen kan af værn/korps rekvireres ved Hærens  

 Reglementsforvaltning.
DANSK NIJMEGENDELEGATIONS POKALER 14. Dansk Nijmegendelegations pokaler er evigt  

 vandrende og erhverves for et år ad gangen.
 Statutter for Dansk Nijmegendelegations pokaler fremgår af underbilag 1 og  

 2 til bilag 1.
UNDERBILAG 1 til BILAG 1 FKOBST P.491-3 JUN 1990 STATUTTER FOR DANSK NIJMEGENDELEGATIONS POKAL INDLEDNING 1. DANSK NIJMEGENDELEGATIONS HOLD POKAL er skænket til  

 »Dansk Nijmegendelegation 1990« af Fynske Livregiment.
 Pokalen er evigt vandrende og erhverves for et år ad gangen.
FORMÅL 2. Pokalen skal inspirere danske uniformerede hold til  

 på værdig vis at repræsentere Danmark under deres deltagelse i  

 Nijmegenmarchen.
BETINGELSER 3. Pokalen tildeles hvert år et hold, der gennemfører  

 marchen efter gældende regler og opfylder kriterierne for erhvervelse af den  

 særlige »Holdmedalje«.
UDVÆLGELSESPROCEDURE 4, Holdene vil under marchen og opholdet i Heumensoordlejren/ Gofferthal  

 blive vurderet af medlemmerne af Dansk Nijmegendelegation.
Der vil blive lagt vægt på de holdningsmæssige værdier, herunder - sammenhold/kammeratskab, - humør og evne/vilje til at glæde andre end sig selv, - påklædning, soignering og fremtræden i øvrigt.
 Holdet skal således have repræsenteret Dansk Nijmegendelegation på bedste  

 måde.
5. Udvælgelsen af det hold, der skal have pokalen  

 tildelt, foretages af delegationschef, kontingentchefer,  

 forbindelsesofficerer og marchledere.
Der vil blive lagt vægt på  

 marchledernes vurdering.
OVERRÆKKELSE 6. Overrækkelse af pokalen til det udvalgte hold  

 foretages under passende former i Heumensoordlejren eller Gofferthal.
 OPBEVARING M.V .
 7. Holdlederen er ansvarlig for hvor og hvorledes  

 pokalen opbevares.
 Holdlederen er endvidere ansvarlig for, at pokalen tilbageleveres til  

 næste års Nijmegendelegation (administrationslederen) senest 1 JUN året efter  

 erhvervelse.
 8. Indgravering betales af Dansk Nijmegendelegation.
UNDERBILAG 2 til BILAG 1 FKOBST P.491-3 JUN 1990 STATUTTER FOR DANSK NIJMEGENDELEGATIONS POKAL (INDIVIDUELLE MARCHERENDE) INDLEDNING 1. Dansk Nijmegendelegations POKAL for individuelle  

 marcherende er skænket til »Dansk Nijmegendelegation 1990« af  

 firmaet Iveco Danmark.
 Pokalen er evigt vandrende og erhverves for et år ad gangen.
FORMÅL 2. Pokalen skal inspirere danske uniformerede  

 individuelle marcherende til på værdig vis at repræsentere Danmark under  

 deres deltagelse i Nijmegenmarchen.
BETINGELSER 3. Pokalen tildeles hvert år tre individuelt  

 marcherende, der gennemfører marchen efter gældende regler og herudover - udviser godt kammeratskab, - har et godt humør og evne/vilje til at glæde andre end sig selv og - fremtræder med upåklagelig påklædning og soignering.
 De pågældende skal således have repræsenteret Dansk Nijmegendelegation på  

 bedste måde.
UDVÆLGELSESPROCEDURE 4, De individuelle marcherende vil under marchen og opholdet i  

 Heumensoordlejren/ Gofferthal blive vurderet af medlemmerne af Dansk  

 Nijmegendelegation, idet der lægges vægt på de holdningsmæssige værdier som  

 anført i pkt. 3.
 5. Udvælgelsen af de individuelle marcherende, der  

 skal have pokalen tildelt, foretages af delegationschef, kontingentchefer,  

 forbindelsesofficerer og marchledere.
 Der vil blive lagt vægt på marchledernes vurdering.
OVERRÆKKELSE 6. Overrækkelse af pokalen til de udvalgte marcherende  

 foretages under passende former i Heumensoordlejren eller Gofferthal.
 OPBEVARING M.V .
 7. Modtageren er ansvarlig for hvor og hvorledes  

 pokalen opbevares.
 Modtageren er endvidere ansvarlig for, at pokalen tilbageleveres til næste  

 års Nijmegendelegation (administrationslederen) senest 1 JUN året efter  

 erhvervelse.
 8. Indgravering betales af Dansk Nijmegendelegation.
BILAG 2 FKOBST P.49l-3 JUN l990 VILKÅR FOR DELTAGELSE I SVEJTSERMARCHEN, SVEJTS OMFANG l.
De i dette bilag fastsatte bestemmelser er gældende for det militære  

 personel, der efter Forsvarskommandoens bestemmelse deltager i  

 Svejtsermarchen.
GENERELT 2. Unteroffiziersverein der Stadt Bern  

 (Underofficersforeningen, Bern), der er medlem af Schweizerischen  

 Landesverbandes fur Leibesubungen (Det svejtsiske Landsforbund for  

 Legemsøvelser), har siden l960 arrangeret og gennemført »Schweizerischer  

 Zwei-Tage-Marsch« i egnen omkring Bern i Svejts, kaldet SVEJTSERMARCHEN  

 med såvel civil som militær deltagelse fra mange nationer.
 SVEJTSERMARCHEN er en 2-dages march, der gennemføres i MAJ måned.
Der er ikke tale om en egentlig konkurrence.
De daglige marcher skal alene  

 gennemføres inden for en given tidsramme på l2 timer.
 Der marcheres i 2 på hinanden følgende dage, 40 km pr. dag med 8 kg  

 oppakning incl. evt. våben.
DELTAGERE 3. Forsvaret kan deltage med et officielt hold fra  

 hæren efter indbydelse fra det svejtsiske forsvar.
 Såfremt Forsvarskommandoen bestemmer, at et officielt hold skal deltage,  

 udpeges efter forhandling den af hærens myndigheder, der skal stille holdet.
 Antallet af deltagere til en march fremgår af indbydelsen, men vil  

 maximalt være i alt 30.
 Et hold består af:
1 kontingentchef (officer) 1 marchleder (officer) max. 28 deltagere (stampersonel - heraf 1 med sanitetsuddannelse) Deltagelse sker på følgende vilkår:
- deltagelse er frivillig, - udgifter til indkvartering og forplejning under transporten til og fra  

 Svejts afholdes af forsvaret.
Indkvartering og forplejning tilvejebringes ved  

 kontingentchefens foranstaltning, evt. ved de amerikanske styrker i Europa, - indkvartering og forplejning i Svejts finder vederlagsfrit sted ved det  

 svejtsiske forsvars foranstaltning, - det er tilladt at medbringe våben under forudsætning af, at der træffes  

 de fornødne foranstaltninger for sikring af opbevarelse, - der udstedes NATO Travel Order til holdet.
 Såfremt andet militært personel ønsker at deltage i uniform, skal  

 Forsvarskommandoens tilladelse hertil i hvert enkelt tilfælde indhentes.
 PÅKLÆDNING M.M.
4. Påklædning under rejsen og i Svejts er  

 udgangsuniform.
For deltagelse i marchen er påklædningen uniform M/84.
 Da deltagerne vil fremtræde som repræsentanter for forsvaret, må  

 påklædningen m.v. være i overensstemmelse med de herfor fastsatte  

 bestemmelser.
 Tilladelse til at bære uniform i Svejts er automatisk givet samtidig med,  

 at det meddeles de svejtsiske myndigheder, at Danmark ønsker at deltage i en  

 march.
YDELSER 5. Til personel, der er udtaget til deltagelse, kan  

 der ydes godtgørelse således:
a.
Under hele rejsen ydes der fast godtgørelse med de for Svejts gældende  

 satser.
 Ydes der forplejning vederlagsfrit, fratrækkes der 15% for morgenmad og  

 30% for frokost/middagsmad.
b.
Under opholdet i Svejts ydes vederlagsfrit indkvartering og  

 forplejning, hvorfor den for Svejts fastsatte godtgørelse nedsættes til 1/4  

 af gældende satser.
MATERIELSTØTTE 6. Til transport stilles en militær bus, tung til  

 rådighed af den pågældende landsdelskommando.
TRÆNING 7. Træning og træningstilstandsprøve arrangeres og  

 gennemføres ved det tjenestested, der stiller marchholdet.
 Træning finder normalt sted uden for den daglige øvelsestid og kan ikke  

 medføre udbetaling af godtgørelse for tjeneste uden for normal øvelsestid  

 eller på lørdag/søndag samt for overarbejde.
For så vidt angår træningens tilrettelæggelse henvises til Forsvarets  

 Gymnastikskoles publikation FGS-2 (ANVISNINGER FOR FYSISK UDDANNELSE OG  

 TRÆNING.
ALMEN TRÆNING).
Påklædning og udrustning under træning bør være den for deltagelse  

 fastsatte.
Udrustningsvægten bør gradvis stige til 8 kg incl.
 evt. våben.
 Træningstilstandsprøven kan gennemføres inden for den daglige øvelsestid,  

 som en del af den fysiske uddannelse og træning.
Træningstilstandsprøven afvikles med 45 km daglig i to på hinanden  

 følgende dage.
Hver dagsmarch skal gennemføres inden for l2 timer incl. hvil,  

 og der må højst forløbe l3 timer mellem udløbet af l. marchdags tidsfrist og  

 starttidspunkt på 2. marchdag.
 Træningstilstandsprøven gennemføres under tilsyn af en læge, der efter  

 marchens afslutning på 2. dagen foretager undersøgelse af den enkelte  

 deltager.
 Undersøgelsen skal omfatte en bedømmelse af deltagernes almene fysiske  

 tilstand, undersøgelse af de skader, den enkelte måtte have påtaget sig under  

 prøven, afsluttende med lægens stillingtagen til, hvorvidt den pågældende kan  

 deltage i marchen.
RAPPORT 8. Snarest efter marchens afslutning tilsender  

 delegationschefen Forsvarskommandoen en rapport om marchens gennemførelse.
I  

 rapporten medtages oplysninger om eventuelle udgifter, der ikke er omfattet  

 af den i pkt. 3, 5 og 6 givne bemyndigelse til afholdelse af udgifter til  

 forplejning, indkvartering, særlige ydelser og transport.
