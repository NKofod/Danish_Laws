(Straffeloven) Denne datasammenskrivning omfatter lov om borgerlig  

 straffelov, jf. lovbekendtgørelse nr. 607 af 6. september 1986 med de  

 ændringer, der følger af lov nr. 357 af 3. juni 1987, lov nr. 385 af 10. juni  

 1987, lov nr. 272 af 3. maj 1989, lov nr. 373 af 7. juni 1989, lov nr. 396 af  

 13. juni 1990, lov nr. 399 af 13. juni 1990 samt lov nr. 793 af 27. november  

 1990.
Almindelig del 1. kapitel Indledende bestemmelser § 1.  Straf kan kun pålægges for et forhold, hvis  

 strafbarhed er hjemlet ved lov, eller som ganske må ligestilles med et  

 sådant.
Med hensyn til de i kapitel 9 nævnte retsfølger gælder en tilsvarende  

 regel.
 § 2.  Denne lovs kapitler 1-11 finder, for så vidt  

 ikke andet er bestemt, anvendelse på alle borgerlige strafbare forhold.
2. Kapitel Almindelige betingelser for strafferetlige bestemmelsers anvendelse § 3.  Er den ved en handlings påkendelse gældende  

 straffelovgivning forskellig fra den, der gjaldt ved handlingens foretagelse,  

 afgøres spørgsmålet om strafbarhed og straf efter den senere lov, dog at  

 afgørelsen ikke derved må blive strengere end efter den ældre lov.
Beror  

 ophøret af lovens gyldighed på ydre, strafskylden uvedkommende forhold,  

 bliver handlingen at bedømme efter den ældre lov.
Stk. 2.  Bortfalder uden for sidstnævnte tilfælde ved  

 lov en handlings strafbarhed, bortfalder også den for sådan handling idømte,  

 men ikke fuldbyrdede straf.
Den dømte kan forlange, at spørgsmålet om  

 straffens bortfald ved påtalemyndighedens foranstaltning indbringes for den  

 ret, der har påkendt sagen i første instans.
Afgørelsen træffes ved kendelse.
 § 4.  Hvorvidt den strafbare handling skal medføre  

 retsfølger af sådan art som i §§ 56-61, 68-70, 73 og 79 nævnt, afgøres efter  

 den ved handlingens påkendelse gældende lovgivning.
 Stk. 2.  Andre retsfølger af handlingen indtræder, for  

 så vidt intet modsat er bestemt, kun, når dette var hjemlet også ved den ved  

 handlingens foretagelse gældende lovgivning.
 Stk. 3.  Bestemmelsen i § 3, stk. 2, finder tilsvarende  

 anvendelse på andre retsfølger af handlingen end straf, hvis deres indtræden  

 var betinget af handlingens strafbarhed.
 § 5.  Hvor forhøjet straf eller andre retsfølger er  

 foreskrevet i gentagelsestilfælde, kommer afgørelser, der er truffet i  

 henhold til tidligere ret, i betragtning efter deres indhold lige med  

 afgørelser efter den lov, i henhold til hvilken den foreliggende handling  

 bedømmes.
§ 6.  Under dansk straffemyndighed hører handlinger,  

 som foretages Stk. 2.  Justitsministeren bestemmer, i hvilket omfang  

 handlinger, som på dansk område foretages om bord i fremmed fartøj af og imod  

 nogen, der hører til eller som rejsende følger med dette, skal påtales.
§ 7.  Under dansk straffemyndighed hører fremdeles  

 handlinger, som en person, der har dansk indfødsret eller er bosat i den  

 danske stat, har foretaget uden for denne, Stk. 2.  Bestemmelserne i stk. 1 finder tilsvarende  

 anvendelse med hensyn til handlinger begået af en person, der har indfødsret  

 eller bopæl i Finland, Island, Norge eller Sverige, og som opholder sig her i  

 landet.
§ 8.  Under dansk straffemyndighed hører endvidere  

 handlinger, foretagne uden for den danske stat, uden hensyn til, hvor  

 gerningsmanden hører hjemme, Stk. 2.  I det under nr. 3 nævnte tilfælde afgør  

 rigsadvokaten, om påtale skal finde sted.
 Stk. 3.  I de under stk. 1, nr. 4-6, nævnte tilfælde  

 afgør justitsministeren, om påtale skal finde sted.
 § 9.  I de tilfælde, i hvilke en handlings strafbarhed  

 afhænger af eller påvirkes af en indtrådt eller tilsigtet følge, betragtes  

 handlingen tillige som foretaget der, hvor virkningen er indtrådt eller  

 tilsigtet at skulle indtræde.
 § 10.  Når i medfør af foranstående regler påtale sker  

 her i landet, skal afgørelsen såvel om straf som om andre retsfølger af  

 handlingen ske efter dansk lovgivning.
 Stk. 2.  I de i § 7 nævnte tilfælde kan der, hvis  

 handlingen er begået inden for fremmed folkeretlig anerkendt område, dog ikke  

 idømmes strengere straf end hjemlet ved gerningsstedets lovgivning.
 § 10 a.  En person, over for hvem der er afsagt en  

 straffedom i den stat, hvor handlingen er begået, eller en dom, der er  

 omfattet af den europæiske konvention om straffedommes internationale  

 retsvirkninger eller af lov om overførsel til andet land af retsforfølgning i  

 straffesager, kan ikke strafforfølges her i landet for den samme handling,  

 såfremt:
 Stk. 2.  Bestemmelserne i stk. 1 gælder ikke:
 § 10 b.  Sker der strafforfølgning mod en person, som  

 i en anden stat er pålagt en sanktion for samme handling, skal der i det  

 omfang, denne sanktion er fuldbyrdet, ske en tilsvarende nedsættelse af den  

 sanktion, der pålægges her i landet.
 § 11.  Er en person, der har dansk indfødsret eller er  

 bosat i den danske stat, i fremmed stat straffet for en handling, der efter  

 dansk ret ville kunne medføre frakendelse eller fortabelse af kald eller  

 erhverv eller anden rettighed, kan frakendelse heraf ske under en offentlig  

 efter rigsadvokatens påbud anlagt sag.
 § 12.  Anvendelsen af reglerne i §§ 6-8 begrænses ved  

 de i folkeretten anerkendte undtagelser.
3. kapitel Strafbarhedsbetingelser § 13.  Handlinger foretagne i nødværge er straffri,  

 for så vidt de har været nødvendige for at modstå eller afværge et påbegyndt  

 eller overhængende uretmæssigt angreb og ikke åbenbart går ud over, hvad der  

 under hensyn til angrebets farlighed, angriberens person og det angrebne  

 retsgodes betydning er forsvarligt.
 Stk 2.  Overskrider nogen grænserne for lovligt  

 nødværge, bliver han dog straffri, hvis overskridelsen er rimeligt begrundet  

 i den ved angrebet fremkaldte skræk eller ophidselse.
 Stk. 3.  Tilsvarende regler finder anvendelse på  

 handlinger, som er nødvendige for på retmæssig måde at skaffe lovlige påbud  

 adlydt, iværksætte en lovlig pågribelse eller hindre en fanges eller  

 tvangsanbragt persons rømning.
 § 14.  En handling, der ellers ville være strafbar,  

 straffes ikke, når den var nødvendig til afværgelse af truende skade på  

 person eller gods, og lovovertrædelsen måtte anses for at være af forholdsvis  

 underordnet betydning.
 § 15.  Handlinger foretagne af børn under 15 år  

 straffes ikke.
§ 16.  Personer, der på gerningstiden var  

 utilregnelige på grund af sindssygdom eller tilstande, der må ligestilles  

 hermed, eller åndssvaghed i højere grad, straffes ikke.
Befandt  

 gerningsmanden sig som følge af indtagelse af alkohol eller andre rusmidler  

 forbigående i en tilstand af sindssygdom eller i en tilstand, der må  

 ligestilles hermed, kan straf dog pålægges, når særlige omstændigheder taler  

 derfor.
 Stk. 2.  Personer, der befandt sig i en tilstand af  

 åndssvaghed i lettere grad eller i en tilstand, som ganske må ligestilles med  

 åndssvaghed, straffes ikke, medmindre særlige omstændigheder taler for at  

 pålægge straf.
§§ 17-18. (Ophævet) § 19.  Uagtsomhed straffes ved de i denne lov  

 omhandlende lovovertrædelser kun, når det er særlig hjemlet.
På andre  

 lovovertrædelser er de pågældende straffebud anvendelige, også når  

 lovovertrædelsen er begået af uagtsomhed, medmindre det modsatte har særlig  

 hjemmel.
 § 20.  Hvor straf eller forhøjet straf betinges af, at  

 en forsætlig lovovertrædelse har en bestemt uforsætlig følge, indtræder denne  

 straf dog kun, når sådan følge kan tilregnes gerningsmanden som uagtsom,  

 eller han har undladt efter evne at afværge den, efter at han er blevet  

 opmærksom på faren.
4. kapitel Forsøg og medvirken § 21.  Handlinger, som sigter til at fremme eller  

 bevirke udførelsen af en forbrydelse, straffes, når denne ikke fuldbyrdes,  

 som forsøg.
 Stk. 2.  Den for lovovertrædelsen foreskrevne straf kan  

 ved forsøg nedsættes, navnlig når forsøget vidner om ringe styrke eller  

 fasthed i det forbryderske forsæt.
 Stk. 3.  For så vidt ikke andet er bestemt, straffes  

 forsøg kun, når der for lovovertrædelsen er foreskrevet højere straf end  

 hæfte.
 § 22.  Forsøg straffes ikke, når gerningsmanden  

 frivillig og ikke på grund af tilfældige hindringer for gerningens udførelse  

 eller for opnåelsen af det ved denne tilsigtede øjemed afstår fra  

 iværksættelsen eller hindrer fuldbyrdelsen eller foretager handlinger, som  

 ville have hindret fuldbyrdelsen, hvis denne ikke, ham uafvidende, var  

 mislykkedes eller ad anden vej var afværget.
§ 23.  Den for en lovovertrædelse givne  

 straffebestemmelse omfatter alle, der ved tilskyndelse, råd eller dåd har  

 medvirket til gerningen.
Straffen kan nedsættes for den, der kun har villet  

 yde en mindre væsentlig bistand eller styrke et allerede fattet forsæt, samt  

 når forbrydelsen ikke er fuldbyrdet eller en tilsigtet medvirken er  

 mislykkedes.
 Stk. 2.  Straffen kan ligeledes nedsættes for den, der  

 medvirker til krænkelse af et særligt pligtforhold, men selv står uden for  

 dette.
 Stk. 3.  For så vidt ikke andet er bestemt, kan straf  

 for medvirken ved lovovertrædelser, der ikke straffes med højere straf end  

 hæfte, bortfalde, når den medvirkende kun har villet yde en mindre væsentlig  

 bistand eller styrke et allerede fattet forsæt, samt når hans medvirken  

 skyldes uagtsomhed.
 § 24.  Den medvirkende straffes ikke, hvis han under  

 de i § 22 angivne betingelser hindrer fuldbyrdelsen eller foretager  

 handlinger, som ville have hindret fuldbyrdelsen, hvis denne ikke, ham  

 uafvidende, var mislykkedes eller ad anden vej var afværget.
5. kapitel §§ 25-30. (Ophævet) 6. kapitel Straffene § 31.  De almindelige straffe er fængsel, hæfte og  

 bøde.
 § 32.  Når frihedsstraf idømmes for kortere tid end 3  

 måneder, fastsættes den i dage, ellers i måneder og år.
 § 33.  Fængsel idømmes på livstid eller på tid, ikke  

 under 30 dage og ikke over 16 år.
 Stk. 2.  I tilfælde, hvor der er hjemmel til at forhøje  

 den straf, der er foreskrevet for en lovovertrædelse, kan der dog idømmes  

 fængsel indtil 20 år.
§ 34.  Justitsministeren fastsætter regler om, i  

 hvilket omfang fængsel skal fuldbyrdes i enrum eller i fællesskab.
De dømte  

 skal dog så vidt muligt have ophold i enrum om natten.
§ 35.  De dømte har pligt til at udføre arbejde, der  

 pålægges dem, efter regler, der fastsættes af justitsministeren.
I disse  

 fastsættes tillige regler om arbejdspenge til de dømte.
Arbejdspengene kan  

 anvendes som erstatning for skade eller udgifter, som den dømte under  

 fængselsopholdet bliver ansvarlig for.
Stk. 2.  Arbejde uden for anstaltens område kan finde  

 sted under anstaltens ledelse og tilsyn.
Når det anses for formålstjenligt og  

 fare for misbrug ikke antages at foreligge, kan der meddeles tilladelse til  

 ophold uden for anstalten til deltagelse i undervisning eller til  

 beskæftigelse hos arbejdsgiver.
§ 36.  Når særlige omstændigheder taler derfor, kan  

 der meddeles den dømte udgangstilladelse for et kortere tidsrum.
Til  

 personer, der udstår længerevarende fængselsstraf, kan sådan tilladelse  

 endvidere meddeles, når det må anses for formålstjenligt med henblik på den  

 pågældendes behandling, herunder forberedelse af hans løsladelse.  

 Udgangstilladelse kan kun meddeles, når fare for misbrug ikke antages at  

 foreligge.
§ 37.  (Ophævet) § 38.  Når to tredjedele af straffetiden, dog mindst 2  

 måneder, er udstået, afgør justitsministeren eller den, han bemyndiger  

 dertil, om den dømte skal løslades på prøve.
Stk. 2.  Løsladelse på prøve kan ske tidligere, når  

 særlige omstændigheder taler derfor og den dømte har udstået halvdelen af  

 straffetiden, dog mindst 2 måneder.
Bestemmelse herom træffes af  

 justitsministeren eller den, som han med hensyn til bestemte grupper af sager  

 bemyndiger dertil.
 Stk. 3.  Prøveløsladelse kan i almindelighed ikke ske,  

 når den resterende straffetid er mindre end 30 dage.
 Stk. 4.  Prøveløsladelse kan ikke ske med hensyn til den  

 ubetingede del af en dom efter § 58, stk. 1.
 Stk. 5.  Løsladelse på prøve forudsætter, at den dømtes  

 forhold ikke gør løsladelsen utilrådelig, at der er sikret ham passende  

 ophold og arbejde eller andet underhold, og at han erklærer at ville  

 overholde de vilkår for løsladelsen, som fastsættes efter § 39, stk. 2.
§ 39.  Løsladelse betinges af, at den pågældende ikke  

 i prøvetiden begår strafbart forhold.
Prøvetiden kan ikke overstige 3 år.  

 Hvis den resterende straffetid overstiger 3 år, kan der dog fastsættes en  

 prøvetid på indtil 5 år.
Stk. 2.  Det kan fastsættes som vilkår for løsladelsen,  

 at den pågældende i hele prøvetiden eller en del af denne undergives tilsyn  

 og fører et ordentligt liv.
Yderligere vilkår kan fastsættes efter reglerne i  

 § 57. Vilkår om ophold i hjem, hospital eller anden institution har ikke  

 gyldighed for længere tidsrum end den resterende straffetid. § 57, stk. 2, og  

 § 59, stk. 1, finder tilsvarende anvendelse.
 § 40.  Begår den prøveløsladte nyt strafbart forhold i  

 prøvetiden, og foretages der inden dennes udløb rettergangsskridt, hvorved  

 han sigtes for forholdet, træffer retten afgørelse i overensstemmelse med §  

 61, stk. 2, således at reststraffen ligestilles med en betinget dom.
Stk. 2.  Overtræder den prøveløsladte i øvrigt de  

 fastsatte vilkår, kan justitsministeren Stk. 3.  Begår den prøveløsladte strafbart forhold i  

 prøvetiden, uden at der rejses tiltale herfor, finder reglerne i stk. 2  

 tilsvarende anvendelse.
Det samme gælder, såfremt den prøveløsladte i  

 udlandet dømmes for strafbart forhold begået i prøvetiden, uden at der i  

 forbindelse med dommen er taget stilling til spørgsmålet om fuldbyrdelse af  

 reststraffen.
 Stk. 4.  Afgørelse efter stk. 2, jfr. stk. 3, kan kun  

 træffes inden prøvetidens udløb.
 Stk. 5.  Træffes der ikke bestemmelse om fuldbyrdelse af  

 reststraffen efter stk. 1 eller stk. 2, jfr. stk. 3, anses straffen for  

 udstået på det tidspunkt, da prøveløsladelse fandt sted.
 Stk. 6.  Såfremt genindsættelse er bestemt i medfør af  

 stk. 2, jfr. stk 3, kan fornyet prøveløsladelse ske, selv om de tidsmæssige  

 betingelser i § 38, stk. 1 og 2, ikke er opfyldt med hensyn til reststraffen.  

 Med hensyn til prøvetid efter sådan prøveløsladelse gælder de i § 39  

 fastsatte tider med fradrag af den tid, i hvilken den pågældende tidligere  

 har været prøveløsladt.
 § 40 a.  Ved eftergivelse af resten af en tidsbestemt  

 straf ved betinget benådning af en person, der har udstået mere end 3 måneder  

 af straffetiden, kan det fastsættes som vilkår for benådningen, at  

 bestemmelserne i § 40, stk. 1-5, finder tilsvarende anvendelse.
§§ 41-43. (Ophævet) § 44.  Hæfte idømmes fra 7 dage til 6 måneder.  

 Bestemmelserne i § 34 og § 36, 1. pkt., finder tilsvarende anvendelse.
Stk. 2.  Fangerne må ikke hensættes sammen med andre  

 fanger end sådanne, som udstår straf af hæfte.
Forplejningen er ikke  

 indskrænket til den anordnede fangekost.
Inden for de grænser, som god orden  

 i fængslet kræver, har fangerne ret til selv at forskaffe sig, hvad de ønsker  

 til personlig brug og udstyr af cellen.
Stk. 3.  Fangerne er berettigede til selv at skaffe sig  

 arbejde, der er foreneligt med sikkerheden og god orden i fængslet;  

 arbejdsudbyttet tilfalder fangen.
Skaffer fangen sig ikke sådant arbejde,  

 pålægges det ham mod vederlag at udføre et under hensyn til hans  

 dannelsestrin og livsstilling passende arbejde i et sådant omfang, som er  

 nødvendigt til en rimelig sysselsættelse.
§ 45.  Fanger må ikke sysselsættes med sundhedsfarligt  

 arbejde.
De skal holdes forsikrede mod følger af ulykkestilfælde.
Nærmere  

 regler for gennemførelsen af sidstnævnte bestemmelse, derunder om udbetaling  

 og bestyrelse af forsikringssummer, kan fastsættes ved kgl. anordning.
 § 46.  Den tid, i hvilken en fange indlægges på  

 sygehus, medregnes til straffetiden, medmindre indlæggelsen skyldes hans eget  

 forhold under strafudståelsen.
 Stk. 2.  Den tid, i hvilken en indsat unddrager sig  

 strafudståelsen, medregnes ikke i straffetiden.
 § 47.  Over for dømte, der udstår frihedsstraf, kan  

 følgende disciplinærstraffe anvendes:
 Stk. 2.  Flere disciplinærstraffe kan anvendes i  

 forening.
 Stk. 3.  Såfremt en person, der udstår frihedsstraf,  

 findes i besiddelse af genstande, som ulovligt er indført, erhvervet eller  

 tilvirket i anstalten, kan genstandene konfiskeres, medmindre de tilhører  

 nogen, der ikke er ansvarlig for det ulovlige forhold.
§ 48.  Spændetrøje, håndjern, hensættelse i  

 sikringscelle eller andre sikringsmidler kan i det for øjemedet nødvendige  

 omfang anvendes for at afværge truende vold, betvinge voldsom modstand eller  

 forebygge rømning.
Hensættelse i sikringscelle i længere tid end 6 måneder  

 kræver justitsministerens godkendelse.
 § 49.  Justitsministeren fastsætter nærmere regler om  

 fuldbyrdelse af fængsel og hæfte.
 Stk. 2.  Findes det hensigtsmæssigt på grund af  

 domfældtes alder, helbredstilstand eller andre særlige omstændigheder, kan  

 justitsministeren bestemme, at den pågældende midlertidigt eller for resten  

 af straffetiden skal overføres til hospital eller til egnet hjem eller  

 institution til særlig pleje eller forsorg.
 § 50.  Bøde, der pålægges i henhold til denne lov,  

 tilfalder statskassen.
 Stk. 2.  Bøde kan idømmes som tillægsstraf til anden  

 strafart, når tiltalte ved lovovertrædelsen har opnået eller tilsigtet at  

 opnå økonomisk vinding for sig selv eller andre.
§ 51.  Når bøde i henhold til denne lov idømmes eller  

 vedtages i retten, fastsættes bødestraffen i dagbøder.
Dette gælder dog ikke  

 bøder, der pålægges som tillægsstraf til anden retsfølge.
Dagbødernes antal  

 bestemmes under hensyn til lovovertrædelsens beskaffenhed og de i § 80 nævnte  

 omstændigheder til mindst 1 og højst 60. Størrelsen af den enkelte dagbod  

 fastsættes til et beløb svarende til den pågældendes gennemsnitlige  

 dagsindtægt, idet der dog ved beløbets fastsættelse bør tages hensyn til  

 bødefældtes livsvilkår, herunder hans formue, forsørgerpligter og andre  

 forhold, der indvirker på betalingsevnen.
Dagboden kan dog ikke fastsættes  

 til et lavere beløb end 2 kr.
 Stk. 2.  Når bøde skal fastsættes for en forseelse,  

 hvorved den pågældende har opnået eller tilsigtet at opnå betydelig økonomisk  

 vinding for sig selv eller andre, og anvendelsen af dagbøder vil medføre, at  

 bødebeløbet ansættes lavere, end det skønnes rimeligt under hensyn til  

 størrelsen af den fortjeneste, der enten er eller kunne være opnået ved  

 lovovertrædelsen, kan retten dog i stedet for dagbøder anvende anden straf af  

 bøde.
 Stk. 3.  Ved fastsættelsen af andre bøder vil der inden  

 for de grænser, som hensynet til lovovertrædelsens beskaffenhed og de i § 80  

 nævnte omstændigheder tilsteder, være at tage særligt hensyn til den  

 skyldiges betalingsevne.
 § 52.  Retten kan fastsætte en frist af indtil 3  

 måneder til bødens betaling.
 Stk. 2.  Afdragsvis betaling kan tilstedes af politiet.
 Stk. 3.  Betales en bøde ikke, bliver den at inddrive  

 ved udpantning, medmindre politiet skønner, at inddrivelse ikke er mulig  

 eller ville gøre føleligt skår i den bødefældtes livsvilkår.
 § 53.  Indgår en bøde ikke, træder i dennes sted en  

 forvandlingsstraf af hæfte eller fængsel.
§ 54.  Bøde, der er idømt eller vedtaget for en  

 domstol, afsones efter reglerne om straf af hæfte.
Fængsel kan dog anvendes,  

 hvis den pågældende i løbet af de sidste 5 år har udstået strengere  

 frihedsstraf end hæfte eller mere end en gang har udstået forvandlingsstraf.  

 Om arten af forvandlingsstraffen samt om dens varighed træffer retten  

 afgørelse samtidig med bødens fastsættelse.
Når bøden er fastsat som dagbod,  

 iagttages ved forvandlingsstraffens beregning, at en dags hæfte eller fængsel  

 svarer til en dagbod, dog at forvandlingsstraffen ikke kan sættes lavere end  

 2 dage.
Er bøden fastsat på anden måde, kan forvandlingsstraffen ikke sættes  

 lavere end 2 dage og ikke højere end 60 dage; i særlige tilfælde kan  

 forvandlingsstraffen dog forhøjes indtil 9 måneder.
Stk. 2.  Er en del af bøden betalt, bliver  

 forvandlingsstraffen forholdsvis at nedsætte, dog således, at en del af en  

 dag regnes som en hel dag og at forvandlingsstraffen ikke kan nedsættes under  

 ovennævnte mindstetid.
Er en del af bøden afsonet, men resten tilbydes  

 betalt, tages ved beregningen af denne rest alene hensyn til de hele dage,  

 hvori forvandlingsstraf er udstået.
 § 55.  Bøde, der ikke er idømt eller vedtaget for en  

 domstol, afsones efter reglerne om hæfte.
Stk. 2.  Bøde på 10.000 kr. eller derunder, som er  

 vedtaget efter tilkendegivelse fra politiet, afsones efter følgende skala:  

 Bøden: Forvandlingsstraffen: 0 - 499 kr. 2 dage 500 - 999 kr. 4 dage 1.000 - 3.999 kr. 6 dage 4.000 - 5.999 kr. 8 dage 6.000 - 10.000 kr. 10 dage For andre bøder fastsættes forvandlingsstraffen af byretten i den  

 retskreds, hvor den pågældende bor eller opholder sig.
 Stk. 3.  Bestemmelserne i § 54, stk. 1, sidste punktum,  

 og stk. 2, finder tilsvarende anvendelse.
7. kapitel Betingede domme § 56.  Finder retten det upåkrævet, at straf kommer  

 til fuldbyrdelse, bestemmes det i dommen, at spørgsmålet om straffastsættelse  

 udsættes og bortfalder efter en prøvetid.
Stk. 2.  Såfremt det må anses for mere formålstjenligt,  

 kan retten fastsætte straffen og bestemme, at fuldbyrdelsen udsættes og  

 bortfalder ved udløbet af prøvetiden.
Dette gælder dog kun, såfremt straffen  

 er bøde, hæfte eller fængsel.
Stk. 3.  Udsættelsen betinges af, at den dømte ikke i  

 prøvetiden begår strafbart forhold, og at han overholder de vilkår, som måtte  

 være fastsat i medfør af § 57. Prøvetiden fastsættes af retten og kan i  

 almindelighed ikke overstige 3 år.
Under særlige omstændigheder kan dog  

 fastsættes en prøvetid på indtil 5 år.
§ 57.  Retten kan som vilkår for udsættelsen bestemme,  

 at den dømte i hele prøvetiden eller en del af denne skal undergives tilsyn.  

 Endvidere kan retten fastsætte andre vilkår, som findes formålstjenlige,  

 herunder at den dømte Stk. 2.  Justitsministeren fastsætter nærmere regler om  

 gennemførelsen af tilsyn og de i stk. 1, nr. 1-7, nævnte vilkår.
§ 58.  Skønnes anvendelse af ubetinget frihedsstraf  

 påkrævet, men taler oplysningerne om tiltaltes personlige forhold for  

 anvendelse af betinget dom efter § 56, kan retten bestemme, at en del af den  

 forskyldte straf, dog højst 3 måneder, skal fuldbyrdes, medens dommen i  

 øvrigt gøres betinget.
I dette tilfælde kan ubetinget hæftestraf anvendes,  

 selv om denne strafart ikke i øvrigt er hjemlet for overtrædelsen.
Ubetinget  

 hæftestraf kan idømmes i forbindelse med betinget fængselsstraf.
 Stk. 2.  I forbindelse med betinget dom kan der idømmes  

 bøde, selv om sådan straf ikke er hjemlet for den pågældende lovovertrædelse.
 § 59.  Er der i medfør af § 57 truffet bestemmelse om  

 tilsyn, meddeler tilsynsmyndigheden de forskrifter, der er nødvendige til  

 gennemførelsen af tilsynet og de yderligere vilkår, som måtte være fastsat.
Stk. 2.  De i medfør af § 57 fastsatte vilkår kan senere  

 ændres eller ophæves ved retskendelse efter begæring fra anklagemyndigheden  

 eller den dømte.
Begæring fra den dømte fremsættes over for  

 anklagemyndigheden, der snarest muligt indbringer spørgsmålet for retten.  

 Tages en begæring fra den dømte ikke til følge, kan han ikke fremsætte ny  

 begæring, før der er forløbet et halvt år fra kendelsens afsigelse.
Stk. 3.  De i stk. 2 nævnte spørgsmål indbringes for den  

 byret, som har pådømt sagen i første instans, eller byretten i den retskreds,  

 hvor den dømte bor eller opholder sig.
Såfremt sagen er pådømt ved landsret i  

 første instans, træffes afgørelsen af byretten i den retskreds, hvor den  

 dømte bor eller opholder sig.
§ 60.  Hvis den dømte overtræder de i medfør af § 57  

 fastsatte vilkår, kan retten i den anledning Stk. 2.  Med hensyn til de i stk. 1 nævnte  

 retsafgørelser finder § 59, stk. 3, tilsvarende anvendelse.
 § 61.  Såfremt der inden prøvetidens udløb foretages  

 rettergangsskridt mod den dømte, hvorved han sigtes for strafbart forhold,  

 der er begået før den betingede dom, fastsætter retten retsfølgen for dette  

 forhold og den tidligere pådømte lovovertrædelse.
Stk. 2.  Begår den dømte nyt strafbart forhold i  

 prøvetiden, og foretages der inden dennes udløb rettergangsskridt, hvorved  

 han sigtes for forholdet, fastsætter retten en ubetinget straf eller anden  

 retsfølge for dette forhold og den tidligere pådømte lovovertrædelse.
Herved  

 finder bestemmelserne i § 88, stk. 2-5, tilsvarende anvendelse.
Når  

 omstændighederne taler derfor, kan retten i stedet § 61 a.  Ved hel eller delvis eftergivelse af  

 tidsbestemt straf ved betinget benådning kan det uden for de i § 40 a  

 omhandlede tilfælde indsættes som vilkår for benådningen, at bestemmelserne i  

 §§ 59-61 om domstolenes kompetence med hensyn til fuldbyrdelse af eller  

 ændring af vilkår i betingede domme finder tilsvarende anvendelse.
8. kapitel §§ 62-67. (Ophævet) 9. kapitel Andre retsfølger af den strafbare handling § 68.  Hvis en tiltalt frifindes for straf i medfør af  

 § 16, kan retten træffe bestemmelse om anvendelse af andre foranstaltninger,  

 der findes formålstjenlige for at forebygge yderligere lovovertrædelser.  

 Såfremt mindre indgribende foranstaltninger som tilsyn, bestemmelser  

 vedrørende opholdssted eller arbejde, afvænningsbehandling,psykiatrisk  

 behandling m.v. ikke findes tilstrækkelige, kan det bestemmes, at den  

 pågældende skal anbringes i hospital for sindslidende, i institution for  

 åndssvage eller under åndssvageforsorg eller i egnet hjem eller institution  

 til særlig pleje eller forsorg.
Anbringelse i forvaring kan ske under de  

 betingelser, der er nævnt i § 70.
 § 69.  Befandt gerningsmanden sig ved den strafbare  

 handlings foretagelse i en tilstand, der var betinget af mangelfuld  

 udvikling, svækkelse eller forstyrrelse af de psykiske funktioner, og som  

 ikke er af den i § 16 nævnte beskaffenhed, kan retten, såfremt det findes  

 formålstjenligt, i stedet for at idømme straf træffe bestemmelse om  

 foranstaltninger som nævnt i § 68, 2. pkt.
Stk. 2.  Medfører en afgørelse efter stk. 1, at den  

 dømte skal anbringes i institution, eller giver afgørelsen mulighed herfor,  

 fastsættes ved dommen en længstetid for opholdet, der i almindelighed ikke  

 kan overstige 1 år.
Under særlige omstændigheder kan retten efter anmodning  

 fra anklagemyndigheden ved kendelse fastsætte en ny længstetid.
 § 70.  En person kan dømmes til forvaring, hvis:
 § 71.  Såfremt der bliver tale om at dømme en tiltalt  

 til anbringelse i institution eller i forvaring efter reglerne i §§ 68-70,  

 kan der af retten beskikkes ham en bistandsværge, så vidt muligt en person af  

 hans nærmeste pårørende, der sammen med den beskikkede forsvarer skal bistå  

 tiltalte under sagen.
Stk. 2.  Er tiltalte dømt til anbringelse som nævnt i  

 stk. 1, eller giver afgørelsen mulighed for sådan anbringelse, skal der  

 beskikkes ham en bistandsværge.
Denne skal holde sig underrettet om den  

 dømtes tilstand og drage omsorg for, at opholdet og andre foranstaltninger  

 ikke udstrækkes længere end nødvendigt.
Beskikkelsen ophører, når  

 foranstaltningen endeligt ophæves.
§ 72.  Bestemmelse om ændring eller om endelig  

 ophævelse af en foranstaltning efter §§ 68-70 træffes ved kendelse efter  

 begæring fra anklagemyndigheden, anstaltsledelsen, bistandsværgen eller den  

 dømte.
Begæring fra anstaltsledelsen, bistandsværgen eller den dømte  

 fremsættes over for anklagemyndigheden, der snarest muligt indbringer  

 spørgsmålet for retten.
Tages en begæring fra bistandsværgen eller den dømte  

 ikke til følge, kan ny begæring ikke fremsættes, før der er forløbet et halvt  

 år fra kendelsens afsigelse.
 Stk. 2.  Bestemmelsen i § 59, stk. 3, finder tilsvarende  

 anvendelse på afgørelser efter stk. 1. Er der spørgsmål om ændring af  

 foranstaltningen på grund af ny lovovertrædelse, afgøres spørgsmålet dog af  

 den ret, der behandler sagen vedrørende overtrædelsen.
§ 73.  Er den, der har begået en strafbar handling,  

 efter dennes foretagelse, men før dom er afsagt, kommet i en ikke blot  

 forbigående tilstand af den i § 16 eller § 69, stk. 1, nævnte art, afgør  

 retten, om straf skal idømmes eller bortfalde.
Hvis det findes  

 formålstjenligt, kan retten bestemme, at foranstaltninger efter § 68 eller §  

 69 skal anvendes i stedet for straf, eller indtil straffen måtte kunne  

 fuldbyrdes.
 Stk. 2.  Bestemmelserne i §§ 71-72 finder tilsvarende  

 anvendelse.
 Stk. 3.  Såfremt en person, der idømmes straf, i medfør  

 af stk. 1, 2. pkt., anbringes i institution, medregnes varigheden af sådant  

 ophold i straffetiden.
 § 74.  Justitsministeren fastsætter regler om  

 behandlingen af personer, der anbringes i forvaring.
§ 75.  Udbyttet ved en strafbar handling eller et  

 hertil svarende beløb kan helt eller delvis konfiskeres.
Savnes der fornødent  

 grundlag for at fastslå beløbets størrelse, kan der konfiskeres et beløb, som  

 skønnes at svare til det indvundne udbytte.
Stk. 2.  Såfremt det må anses for påkrævet for at  

 forebygge yderligere lovovertrædelser, eller særlige omstændigheder i øvrigt  

 taler derfor, kan der ske konfiskation af Stk. 3.  I stedet for konfiskation af de i stk. 2 nævnte  

 genstande kan der konfiskeres et beløb svarende til deres værdi eller en del  

 heraf.
 Stk. 4.  I stedet for konfiskation efter stk. 2 kan der  

 træffes bestemmelse om foranstaltninger vedrørende genstandene til  

 forebyggelse af yderligere lovovertrædelser.
 Stk. 5.  Når en forening opløses ved dom, kan dens  

 formue, arkiv, protokoller og lignende konfiskeres.
 § 76.  Konfiskation efter § 75, stk. 1, kan ske hos  

 den, hvem udbyttet er tilfaldet umiddelbart ved den strafbare handling.
 Stk. 2.  Konfiskation af de i § 75, stk. 2 og 3, nævnte  

 genstande og værdier kan ske hos den, der er ansvarlig for lovovertrædelsen,  

 og hos den, på hvis vegne han har handlet.
 Stk. 3.  Særligt sikrede rettigheder over genstande, der  

 konfiskeres, bortfalder kun efter rettens bestemmelse under betingelser  

 svarende til de i stk. 2 anførte.
 Stk. 4.  Har en af de i stk. 1 og 2 nævnte personer  

 efter den strafbare handling foretaget dispositioner over udbytte eller  

 genstande af den i § 75, stk. 2, omhandlede beskaffenhed eller rettigheder  

 herover, kan det overdragne eller dets værdi konfiskeres hos erhververen,  

 såfremt denne var bekendt med det overdragnes forbindelse med den strafbare  

 handling eller har udvist grov uagtsomhed i denne henseende, eller hvis  

 overdragelsen er sket som gave.
Stk. 5.  Såfremt en person, der har konfiskationsansvar  

 efter stk. 1-4, dør, bortfalder hans ansvar.
Dette gælder dog ikke  

 konfiskation efter § 75, stk. 1.
 § 77.  Sker der konfiskation efter § 75, stk. 1, og  

 har nogen erstatningskrav i anledning af lovovertrædelsen, kan det  

 konfiskerede anvendes til dækning af erstatningskravet.
 Stk. 2.  Det samme gælder genstande og værdier  

 konfiskeret efter § 75, stk. 2 og 3, såfremt der ved dommen træffes  

 bestemmelse derom.
 Stk. 3.  Har den dømte i et af de i stk. 1 og 2 nævnte  

 tilfælde betalt den forurettede erstatning efter dommen, nedsættes  

 konfiskationsbeløbet tilsvarende.
 § 77 a.  Genstande, som på grund af deres beskaffenhed  

 i forbindelse med andre foreliggende omstændigheder må befrygtes at ville  

 blive brugt ved en strafbar handling, kan konfiskeres, for så vidt det må  

 anses for påkrævet for at forebygge den strafbare handling. § 75, stk. 4,  

 finder tilsvarende anvendelse.
 § 78.  Strafbart forhold medfører ikke tab af  

 borgerlige rettigheder, herunder ret til virksomhed i henhold til almindeligt  

 næringsbrev eller sønæringsbevis.
 Stk. 2.  Den, der er dømt for strafbart forhold, kan dog  

 udelukkes fra at udøve virksomhed, som kræver en særlig offentlig  

 autorisation eller godkendelse, såfremt det udviste forhold begrunder en  

 nærliggende fare for misbrug af stillingen eller hvervet.
Stk. 3.  Spørgsmålet om, hvorvidt det udviste forhold er  

 til hinder for udøvelse af en i stk. 2 omhandlet virksomhed, skal af  

 anklagemyndigheden på begæring enten af den, der har fået afslag på ansøgning  

 om sådan autorisation eller godkendelse, eller af vedkommende myndighed  

 indbringes for retten. § 59, stk. 3, finder tilsvarende anvendelse.  

 Afgørelsen træffes ved kendelse.
Såfremt afgørelsen går ud på udelukkelse fra  

 den pågældende virksomhed, kan spørgsmålet på ny indbringes for retten, dog  

 tidligst efter 2 års forløb.
Autorisation eller godkendelse kan også inden  

 udløbet af denne frist meddeles af vedkommende myndighed.
 § 79.  Den, som udøver en af de i § 78, stk. 2,  

 omhandlede virksomheder, kan ved dom for strafbart forhold frakendes retten  

 til fortsat at udøve den pågældende virksomhed eller til at udøve den under  

 visse former, såfremt det udviste forhold begrunder en nærliggende fare for  

 misbrug af stillingen.
Stk. 2.  Det samme gælder, når særlige omstændigheder  

 taler derfor, om udøvelse af anden virksomhed.
Efter samme regel kan der ske  

 frakendelse af retten til at være stifter af eller direktør eller medlem af  

 bestyrelsen i et selskab med begrænset ansvar, et selskab eller en forening,  

 som kræver særlig offentlig godkendelse, eller en fond.
Stk. 3.  Frakendelsen sker på tid fra 1 til 5 år, regnet  

 fra endelig dom, eller indtil videre, i hvilket tilfælde spørgsmålet om  

 fortsat udelukkelse fra den pågældende virksomhed efter 5 års forløb kan  

 indbringes for retten efter de i § 78, stk. 3, indeholdte regler.
Når særlige  

 omstændigheder taler derfor, kan justitsministeren tillade, at indbringelse  

 for retten sker, inden den i 1. pkt. nævnte 5 års frist er forløbet.
Stk. 4.  Retten kan under behandlingen af de i stk. 1 og  

 2 nævnte sager ved kendelse udelukke den pågældende fra at udøve  

 virksomheden, indtil sagen er endeligt afgjort.
Det kan ved dommen i sagen  

 bestemmes, at anke ikke har opsættende virkning.
10. kapitel Straffens fastsættelse § 80.  Ved straffens udmåling skal der tages hensyn  

 til lovovertrædelsens grovhed og til oplysninger om gerningsmandens person,  

 herunder om hans almindelige personlige og sociale forhold, hans forhold før  

 og efter gerningen samt hans bevæggrunde til denne.
 Stk. 2.  At gerningen er udført af flere i forening, vil  

 i reglen være at anse som en skærpende omstændighed.
 § 81.  Det er en betingelse for anvendelsen af  

 bestemmelser om forhøjet straf eller andre retsfølger i gentagelsestilfælde,  

 at gerningsmanden, inden han på ny forbrød sig, i den danske stat er fundet  

 skyldig i en efter det fyldte 18. år begået strafbar handling, som loven  

 tillægger gentagelsesvirkning på den nu begåede, eller i forsøg på eller  

 medvirken til en sådan.
 Stk. 2.  Retten kan tillægge straffedomme afsagte uden  

 for den danske stat samme gentagelsesvirkning som de her i landet afsagte.
Stk. 3.  Gentagelsesvirkningen ophører, når der, førend  

 den nye strafbare handling blev begået, er forløbet 5 år, efter at den  

 tidligere straf er udstået, endeligt eftergivet eller bortfaldet.
Er den  

 tidligere straf en bødestraf, regnes den nævnte frist fra datoen for den  

 endelige dom eller bødens vedtagelse.
Med hensyn til betingede domme regnes  

 fristen fra den endelige dom.
§ 82.  (Ophævet) § 83.  Begås nogen af de lovovertrædelser, der er  

 nævnt i §§ 119, 121, 141, 142, 180, 181, 237, 244-247, 252, 260, 261, 266 og  

 291, stk. 2, af en person, der udstår straf eller anden strafferetlig  

 retsfølge af frihedsberøvende karakter, kan straffen forhøjes til det  

 dobbelte.
 Stk. 2.  Bestemmelsen i stk. 1 finder tilsvarende  

 anvendelse, dersom de der nævnte forbrydelser begås af en tidligere fange  

 over for en ved den pågældende anstalt ansat person eller med hensyn til  

 anstalten eller dens ejendele, samt når en tidligere fange gør sig skyldig i  

 en af de i § 124 omhandlede forbrydelser i forhold til en i den pågældende  

 anstalt hensiddende fange.
Stk. 3.  Dersom den, der er dømt til fængsel på livstid  

 og ikke benådet, i eller uden for fængslet begår en ny forbrydelse,  

 fastsættes det ved dommen, hvilken frihedsstraf han ville have forskyldt,  

 hvis den straf, han tidligere er idømt, ikke var livsvarig.
Desuden kan der  

 efter nærmere ved kgl. anordning fastsatte regler idømmes ham straf, svarende  

 til en eller flere af de i § 47 nævnte disciplinærstraffe.
Det kan ved  

 anordningen fastsættes, at den i § 47, stk. 1, under nr. 1 foreskrevne straf  

 skal kunne idømmes på ubestemt tid, ligesom de under nr. 2-3 foreskrevne  

 største tidsrum kan fordobles.
 § 84.  Den for en strafbar handling i loven  

 foreskrevne straf kan nedsættes:
 Stk. 2.  I de under nr. 1-6 omhandlede tilfælde kan  

 straffen under i øvrigt formildende omstændigheder bortfalde.
§ 85.  Straffen kan nedsættes, når en strafbar  

 handling er begået under indflydelse af stærk sindsbevægelse, eller når der  

 foreligger andre særlige oplysninger om gerningsmandens sindstilstand eller  

 omstændighederne ved gerningen og de nævnte forhold taler for en mildere  

 straf end den, som ellers ville finde anvendelse.
Under særlig formildende  

 omstændigheder kan straffen bortfalde.
§ 86.  Har den dømte været anholdt, varetægtsfængslet  

 eller indlagt til mentalundersøgelse, afkortes et antal dage svarende til det  

 antal påbegyndte døgn, frihedsberøvelsen eller indlæggelsen har varet, i den  

 idømte frihedsstraf.
Frihedsberøvelser, der ikke har varet i mindst 24 timer,  

 medfører ikke afkortning.
Dommen skal indeholde oplysning om varigheden af  

 frihedsberøvelser og indlæggelser, der medfører afkortning.
Retten kan  

 undtagelsesvis bestemme, at hele straffen skal anses for udstået, selv om den  

 idømte straf er længere end den tid, hvori den dømte har været frihedsberøvet  

 eller indlagt.
Hvis en anke afvises eller frafaldes, træffes en sådan  

 afgørelse ved beslutning af den overordnede ret.
Er bødestraf idømt, skal det  

 i dommen bestemmes, at bøden eller en del af denne skal anses for udstået.
Stk. 2.  Ved dom efter § 58, stk. 1, skal afkortning ske  

 i den ubetingede del af straffen.
Det kan dog i dommen bestemmes, at  

 afkortning ikke eller kun delvis skal ske i den ubetingede del af straffen.
Stk. 3.  Bestemmelserne i stk. 1 og 2 finder også  

 anvendelse ved retsafgørelser efter § 60, stk. 1, nr. 3, i tilfælde, hvor den  

 betinget dømte før afgørelsen har været anholdt eller varetægtsfængslet.
Stk.  

 4. Har den dømte været anholdt, varetægtsfængslet eller indlagt til  

 mentalundersøgelse i udlandet, bestemmer retten, i hvilket omfang der skal  

 ske afkortning i den idømte straf.
 Stk. 5.  Bestemmelserne i stk. 1, 1. og 2. pkt., finder  

 tilsvarende anvendelse for personer, der indsættes til afsoning af  

 frihedsstraf efter at have været anholdt eller varetægtsfængslet på grund af  

 overtrædelse af vilkår for benådning eller prøveløsladelse.
 § 87.  Når nogen i henhold til § 79 frakendes de der  

 omhandlede rettigheder, kan straffen nedsættes og, hvis den ikke ville have  

 oversteget hæfte, bortfalde.
§ 88.  Har nogen ved en eller flere handlinger begået  

 flere lovovertrædelser, fastsættes der for disse en fælles straf indenfor den  

 foreskrevne strafferamme eller, hvis flere strafferammer kommer i  

 betragtning, den strengeste af disse.
Under særdeles skærpende omstændigheder  

 kan straffen overstige den højeste for nogen af lovovertrædelserne  

 foreskrevne straf med indtil det halve.
 Stk. 2.  Medfører de til straffens bestemmelse  

 medvirkende lovovertrædelser frihedsstraf af forskellig art, fastsættes en  

 fælles frihedsstraf i den strengeste strafart, jfr. dog § 58, stk. 1.
 Stk. 3.  Medfører en af lovovertrædelserne frihedsstraf,  

 en anden bøde, kan retten i stedet for en fælles frihedsstraf idømme bøde ved  

 siden af frihedsstraf.
 Stk. 4.  Medfører en af lovovertrædelserne dagbod, en  

 anden af dem bødestraf af anden art, fastsætter retten en fælles straf af  

 dagbod, medmindre det efter omstændighederne skønnes rettest at fastsætte  

 straf for hver overtrædelse for sig.
 Stk. 5.  Medfører en af lovovertrædelserne  

 foranstaltning efter §§ 68-70, medens der for en anden er forskyldt straf,  

 kan retten bestemme, at denne straf bortfalder.
§ 89.  Findes nogen, som allerede er dømt til straf,  

 yderligere skyldig i en forud for dommen begået strafbar handling, bliver en  

 tillægsstraf at idømme, for så vidt samtidig påkendelse ville have medført  

 forhøjelse af straffen.
Tillægsstraf kan idømmes i kortere tid end  

 foreskrevet i §§ 33 og 44. Dersom fuldbyrdelse af den tidligere idømte straf  

 ikke er afsluttet, følges så vidt muligt reglerne i § 88.
 § 89 a.  I forbindelse med en dom, hvorved en person  

 idømmes foranstaltning efter §§ 68-70, kan retten træffe bestemmelse om  

 bortfald af en tidligere idømt straf, som ikke er fuldbyrdet.
 § 90.  Såfremt en person skal afsone straf af fængsel  

 i forbindelse med en hæftestraf, kan denne efter bestemmelse af den  

 straffuldbyrdende myndighed omsættes til fængsel.
 Stk. 2.  Kan en ved lov hjemlet strafforhøjelse ikke ske  

 indenfor de for den foreskrevne strafart dragne grænser, omsættes straffen  

 til den nærmest strengere strafart.
 Stk. 3.  Ved omsætning af hæfte til fængsel efter  

 reglerne i stk. 1 og 2 regnes 2 dages fængsel lig med 3 dages hæfte.
 § 91.  Overstiger den for en handling foreskrevne  

 straf ikke hæfte, kan i stedet for hæfte fængsel i indtil samme tid idømmes,  

 hvis den skyldige tidligere har udstået straf af fængsel.
 Stk. 2.  Over for den, der ikke er fyldt 21 år, kan  

 straf af bøde eller hæfte anvendes, selv om disse strafarter ikke er hjemlet  

 for det strafbare forhold.
11. kapitel Ophør af den strafbare handlings retsfølger § 92.  En lovovertrædelse straffes ikke, når der er  

 indtrådt forældelse efter §§ 93-94.
§ 93.  Forældelsesfristen er Stk. 2.  For overtrædelse af denne lovs § 296, stk. 1,  

 nr. 2 og 3, og stk. 2, § 297 og § 302 er forældelsesfristen i intet tilfælde  

 mindre end 5 år.
Det samme gælder strafansvar for overtrædelser, hvorved  

 nogen unddrager sig betaling af told eller afgifter til det offentlige, eller  

 som er egnede til at medføre, at nogen uberettiget fritages for betaling af  

 sådanne beløb.
 Stk. 3.  For overtrædelse af dennes lovs § 289, 1. pkt.,  

 eller §§ 13, 15 eller 16 i skattekontrolloven er forældelsesfristen i intet  

 tilfælde mindre end 10 år.
 Stk. 4.  Har nogen ved samme handling begået flere  

 lovovertrædelser, for hvilke der efter stk. 1-3 gælder forskellige  

 forældelsesfrister, skal den længste af disse frister anvendes med hensyn til  

 samtlige overtrædelser.
 § 94.  Forældelsesfristen regnes fra den dag, da den  

 strafbare virksomhed eller undladelse er ophørt.
 Stk. 2.  Når strafbarheden afhænger af eller påvirkes af  

 en indtrådt følge eller anden senere begivenhed, regnes fristen dog først fra  

 følgens eller begivenhedens indtræden.
 Stk. 3.  Er forholdet begået på et dansk skib uden for  

 riget, regnes fristen fra den dag, da skibet er kommet til dansk havn.  

 Fristens begyndelsestidspunkt kan dog ikke efter denne bestemmelse udskydes i  

 mere end 1 år.
Stk. 4.  Forældelsesfristen afbrydes ved ethvert  

 rettergangsskridt, hvorved den pågældende sigtes for overtrædelsen.
I sager,  

 der efter retsplejeloven kan afgøres ved vedtagelse af bødeforelæg udfærdiget  

 af politiet, afbrydes forældelsesfristen, når sigtede gøres bekendt med  

 forelægget.
I andre tilfælde, hvor straf for en overtrædelse kan pålægges af  

 en administrativ myndighed, afbrydes fristen, når den pågældende gøres  

 bekendt med, at han er sigtet for overtrædelsen.
Stk. 5.  Frafaldes forfølgningen, uden at beslutningen  

 herom omgøres af overordnet anklagemyndighed inden for den almindelige  

 omgørelsesfrist, løber forældelsesfristen videre, som om forfølgning ikke  

 havde fundet sted.
Dette gælder også, når forfølgning standses på ubestemt  

 tid.
Skyldes standsningen, at sigtede har unddraget sig forfølgningen,  

 medregnes forfølgningstiden dog ikke ved beregningen af forældelsesfristen.
§ 95.  Når en handling på grund af forældelse ikke kan  

 straffes, kan den heller ikke medføre retsfølger efter §§ 68-70, § 164, stk.  

 4, eller § 236, konfiskation eller frakendelse af rettigheder.
For  

 konfiskation er forældelsesfristen dog i intet tilfælde mindre end 5 år og  

 for konfiskation efter § 75, stk.1, ikke mindre end 10 år.
 § 96.  Adgang til privat påtale og til at begære  

 offentlig påtale bortfalder, når den berettigede ikke har anlagt sag eller  

 fremsat begæring inden 6 måneder efter, at han har fået sådan kundskab, at  

 han har tilstrækkeligt grundlag for sagsanlæg eller fremsættelse af  

 påtalebegæring.
Stk. 2.  Er der flere påtaleberettigede eller flere  

 skyldige, regnes fristen særskilt for hver af dem.
Såfremt fristen for  

 begæring om offentlig påtale er overskredet for en af de skyldige, men ikke  

 for de øvrige, beror det dog på anklagemyndighedens afgørelse, om en begæring  

 om påtale mod disse skal tages til følge.
 Stk. 3.  Adgangen til at rejse privat påtale eller  

 begære offentlig påtale bortfalder, når 6 måneder er forløbet efter den  

 forurettedes død.
 Stk. 4.  Fører en privat påtalt sag ikke til afgørelse  

 af strafpåstanden, løber fristen videre, således at den tid, hvori  

 forfølgning har fundet sted, ikke medregnes.
 Stk. 5.  Bestemmelserne i stk. 1-4 finder også  

 anvendelse med hensyn til de retsfølger, der omtales i § 273, dog at  

 forældelsesfristen er 3 år.
 § 97.  Idømt frihedsstraf og andre retsfølger af  

 frihedsberøvende karakter bortfalder ved forældelse efter reglerne i stk.  

 2-6.
 Stk. 2.  Forældelsesfristen er:
 Stk. 3.  Forældelsesfristen regnes fra det tidspunkt, da  

 dommen efter lovgivningens almindelige regler kunne fuldbyrdes.
Stk. 4.  I forældelsesfristen medregnes ikke den tid, i  

 hvilken Stk. 5.  Forældelsesfristen afbrydes, når fuldbyrdelsen  

 påbegyndes.
 Stk. 6.  Er der truffet bestemmelse om genindsættelse  

 efter prøveløsladelse eller prøveudskrivning eller efter betinget benådning  

 for en del af en straf, regnes forældelsesfristen for reststraffen eller den  

 resterende del af anden retsfølge fra bestemmelsen om genindsættelse.  

 Afbrydes fuldbyrdelsen på anden måde end ved prøveløsladelse,  

 prøveudskrivning eller benådning, regnes fristen fra afbrydelsen.
§ 97 a.  Bøde bortfalder efter 3 år, hvis der ikke  

 forinden er indgivet begæring om udpantning.
For bøde på over 3.000 kr. er  

 fristen dog 5 år.
 Stk. 2.  Forvandlingsstraf for bøde bortfalder efter de  

 i stk. 1 nævnte tidsrum, medmindre dens fuldbyrdelse er påbegyndt forinden.
Stk. 3.  Konfiskation bortfalder efter 5 år, medmindre  

 der forinden er indgivet begæring om udlæg.
Der kan dog ved dommen fastsættes  

 en frist på indtil 10 år.
En sådan frist kan også fastsættes senere ved  

 retskendelse.
Spørgsmålet herom indbringes af anklagemyndigheden for den ret,  

 der har pådømt sagen i første instans.
Stk. 4.  De forældelsesfrister, der omtales i stk. 1 og  

 3, regnes fra det tidspunkt, da afgørelsen efter lovgivningens almindelige  

 regler kunne fuldbyrdes.
I fristerne medregnes ikke den tid, i hvilken  

 fuldbyrdelse er udsat ved betinget dom eller betinget benådning.
 § 97 b.  Strafferetlige retsfølger kan ikke fuldbyrdes  

 efter den dømtes død.
Stk. 2.  Anklagemyndigheden kan dog indbringe  

 spørgsmålet om opretholdelse af en konfiskation for den ret, der har pådømt  

 sagen i første instans.
Konfiskationen kan kun opretholdes, for så vidt angår  

 genstande eller beløb, der er indvundet som udbytte ved den strafbare  

 handling, eller som svarer til sådant udbytte.
Retten kan ændre bestemmelsen  

 om konfiskation, således at der i stedet for genstande konfiskeres et beløb.  

 Rettens afgørelse træffes ved kendelse.
 Stk. 3.  Afgørelser efter § 164, stk. 4, og § 273, stk.  

 2, kan fuldbyrdes efter den dømtes død.
 § 97 c.  På samme måde som for straf kan der benådes  

 for konfiskation.
Særlig del 12. kapitel Forbrydelser mod statens selvstændighed og sikkerhed § 98.  Den, som foretager en handling, der sigter til  

 ved udenlandsk bistand, ved magtanvendelse eller ved trusler derom at bringe  

 den danske stat eller nogen del af denne under fremmed herredømme eller at  

 løsrive nogen del af staten, straffes med fængsel indtil på livstid.
 Stk. 2.  Efter bestemmelsen i stk. 1 straffes også den,  

 som med det nævnte formål iværksætter mere omfattende sabotage, produktions-  

 eller trafikstandsning, samt den, der deltager i sådan foranstaltning vidende  

 om, hvortil handlingen sigter.
 § 99.  Den, som foretager en handling, der sigter til  

 at påføre den danske stat eller nogen med den for krigstilfælde forbunden  

 stat krig, besættelse eller andre fjendtligheder såsom blokade eller anden  

 tvangsforanstaltning, eller som i øvrigt virker for, at den danske stats  

 bestemmelsesfrihed ved udenlandsk bistand krænkes, straffes med fængsel  

 indtil på livstid.
 Stk. 2.  Ved besættelse forstås her og andetsteds i  

 kapitlerne 12 og 13 fremmed besættelse af dansk statsområde, når og sålænge  

 den påtvinges landet ved magtanvendelse eller trusel derom.
 § 100.  Den, som ved offentlige udtalelser tilskynder  

 til, eller som fremkalder øjensynlig fare for fjendtlige forholdsregler mod  

 den danske stat, straffes med fængsel indtil 6 år.
 Stk. 2.  Den, som ved offentlige udtalelser tilskynder  

 til, eller som fremkalder øjensynlig fare for fremmed magts indblanding i den  

 danske stats anliggender, straffes med hæfte eller fængsel indtil 1 år eller  

 under formildende omstændigheder med bøde.
 § 101.  Den, som med krig, besættelse eller andre  

 fjendtligheder for øje foretager nogen handling, hvorved bistand til fjenden  

 forberedes, straffes med fængsel indtil 16 år.
 § 102.  Den, som under krig eller besættelse yder  

 fjenden bistand ved råd eller dåd eller til fremme af fjendtlig interesse  

 svækker den danske stats eller dens forbundsfælles kampdygtighed, straffes  

 med fængsel indtil 16 år.
 Stk. 2.  Som bistand til fjenden anses således følgende  

 forhold:
 Stk. 3.  Har angiveri, jfr. stk. 2, nr. 3, fundet sted  

 under sådanne omstændigheder, at gerningsmanden har indset, at nogen derved  

 blev udsat for overhængende fare for at miste livet, lide alvorlig skade på  

 legeme eller helbred, blive ført ud af landet eller blive berøvet friheden i  

 længere tid, eller er overtrædelse af §§ 245, 246 eller 250 begået for derved  

 at fremtvinge forklaring eller tilståelse eller i øvrigt som led i  

 mishandling af fanger, kan fængsel på livstid idømmes.
 § 103.  Den, som under krig eller besættelse eller  

 under truende udsigt dertil misligholder en kontrakt, der vedrører de af den  

 danske stat i den anledning trufne foranstaltninger, eller som på anden måde  

 modvirker sådanne foranstaltninger, straffes med hæfte eller fængsel indtil 3  

 år.
 Stk. 2.  Har misligholdelsen fundet sted af grov  

 uagtsomhed, er straffen bøde eller hæfte.
 § 104.  Den, som på utilbørlig måde, direkte eller  

 gennem mellemled, i erhvervsmæssig henseende samarbejder med fjendtlig krigs-  

 eller besættelsesmagt, straffes med bøde, hæfte eller fængsel indtil 8 år.
Stk. 2.  Strafansvar efter stk. 1 kan pålægges enhver,  

 der har haft en ledende stilling i vedkommende virksomhed.
Strafansvar kan  

 ligeledes pålægges andre i virksomheden beskæftigede personer, når der for  

 deres vedkommende foreligger en særlig stødende optræden.
Stk. 3.  Ved afgørelsen af, om og i hvilken grad  

 forholdet må anses for utilbørligt, vil foruden virksomhedens betydning for  

 den fjendtlige krigs- eller besættelsesmagt navnlig være at tage i  

 betragtning, hvorvidt vedkommende § 105.  Den, som under besættelse foretager en  

 handling, der sigter til at formå besættelsesmagten eller nogen med denne  

 samarbejdende organisation eller person til at krænke danske myndigheders  

 bestemmelsesfrihed, eller som på utilbørlig måde udnytter forbindelse med  

 besættelsesmagten eller nogen med denne samarbejdende organisation eller  

 person til at skaffe sig eller andre særlig fordel, straffes med fængsel  

 indtil 8 år.
 § 106.  Den, som handler mod statens tarv under  

 varetagelsen af et ham overdraget hverv til på statens vegne at forhandle  

 eller afgøre noget med fremmed stat, straffes med fængsel indtil 16 år.
 § 107.  Den, som i fremmed magts eller organisations  

 tjeneste eller til brug for personer, der virker i sådan tjeneste, udforsker  

 eller giver meddelelse om forhold, som af hensyn til danske stats- eller  

 samfundsinteresser skal holdes hemmelige, straffes, hvadenten meddelelsen er  

 rigtig eller ej, for spionage med fængsel indtil 16 år.
 Stk. 2.  Såfremt det drejer sig om de i § 109 nævnte  

 forhold, eller handlingen finder sted under krig eller besættelse, kan  

 straffen stige indtil fængsel på livstid.
 § 108.  Den, som, uden at forholdet falder ind under §  

 107, i øvrigt foretager noget, hvorved fremmed efterretningsvæsen sættes i  

 stand til eller hjælpes til umiddelbart eller middelbart at virke indenfor  

 den danske stats område, straffes med fængsel indtil 6 år.
 Stk. 2.  Såfremt det drejer sig om efterretninger  

 vedrørende militære anliggender, eller virksomheden finder sted under krig  

 eller besættelse, kan straffen stige indtil fængsel i 12 år.
 § 109.  Den, som røber eller videregiver meddelelse om  

 statens hemmelige underhandlinger, rådslagninger eller beslutninger i sager,  

 hvorpå statens sikkerhed eller rettigheder i forhold til fremmede stater  

 beror, eller som angår betydelige samfundsøkonomiske interesser overfor  

 udlandet, straffes med fængsel indtil 12 år.
 Stk. 2.  Foretages de nævnte handlinger uagtsomt, er  

 straffen hæfte eller fængsel indtil 3 år eller under formildende  

 omstændigheder bøde.
 § 110.  Den, som forfalsker, ødelægger eller  

 bortskaffer noget dokument eller anden genstand, der er af betydning for  

 statens sikkerhed eller rettigheder i forhold til fremmede stater, straffes  

 med fængsel indtil 16 år.
 Stk. 2.  Foretages de nævnte handlinger uagtsomt, er  

 straffen hæfte eller fængsel indtil 3 år eller under formildende  

 omstændigheder bøde.
§ 110 a.  Med bøde, hæfte eller under skærpende  

 omstændigheder med fængsel indtil 3 år straffes den, som forsætligt eller  

 uagtsomt uden behørig tilladelse, § 110 b.  Med fængsel indtil 8 år straffes den, som  

 medvirker til neutralitetskrænkelser mod den danske stat fra en fremmed magts  

 side.
 § 110 c.  Med bøde, hæfte eller under skærpende  

 omstændigheder med fængsel indtil 3 år straffes den, som forsætligt eller  

 uagtsomt overtræder bestemmelser eller forbud, som i henhold til lov måtte  

 være givet til værn for statens forsvars- eller neutralitetsforanstaltninger.
 Stk. 2.  Med bøde, hæfte eller under skærpende  

 omstændigheder med fængsel indtil 4 år straffes den, som forsætligt eller  

 uagtsomt overtræder bestemmelser eller forbud, som i henhold til lov måtte  

 være givet til gennemførelse af statens forpligtelser som medlem af De  

 Forenede Nationer.
 § 110 d.  Begås nogen af de i kapitlerne 25, 26 og 27  

 omhandlede forbrydelser mod et fremmed statsoverhoved eller lederen af en  

 fremmed diplomatisk mission, kan den der foreskrevne straf forhøjes med  

 indtil det halve.
 § 110 e.  Med bøde, hæfte eller under skærpende  

 omstændigheder med fængsel indtil 2 år straffes den, der offentlig forhåner  

 en fremmed nation, en fremmed stat, dens flag eller andet anerkendt  

 nationalmærke eller De Forenede Nationers eller Det Europæiske Råds flag.
 § 110 f.  De i dette kapitel omhandlede forbrydelser  

 er i alle tilfælde genstand for offentlig påtale, der sker efter  

 justitsministerens påbud.
13. kapitel Forbrydelser mod statsforfatningen og de øverste statsmyndigheder m.v.
 § 111.  Den, som foretager en handling, der sigter til  

 ved udenlandsk bistand, ved magtanvendelse eller trusel derom at forandre  

 statsforfatningen eller sætte den ud af kraft, straffes med fængsel indtil på  

 livstid.
 § 112.  Den, som foretager nogen handling, der sigter  

 til at berøve kongen eller den, der med hjemmel i forfatningen fører  

 regeringen, livet, straffes med fængsel ikke under 6 år.
 § 113.  Den, som antaster folketingets sikkerhed eller  

 frihed eller i øvrigt foretager nogen handling, der sigter til ved  

 magtanvendelse eller trusel derom at aftvinge folketinget nogen beslutning  

 eller hindre det i frit at udøve sin virksomhed, straffes med fængsel indtil  

 16 år eller under skærpende omstændigheder på livstid.
 Stk. 2.  Samme straf kommer til anvendelse på den, der  

 på tilsvarende måde angriber eller øver tvang mod kongen eller den, der med  

 hjemmel i forfatningen fører regeringen, eller mod ministrene, rigsretten  

 eller højesteret.
 § 114.  Den, som deltager i eller yder væsentlig  

 økonomisk eller anden væsentlig støtte til korps, gruppe eller  

 sammenslutning, der har til hensigt ved magtanvendelse at øve indflydelse på  

 offentlige anliggender eller fremkalde forstyrrelse af samfundsordenen,  

 straffes med fængsel indtil 6 år.
 Stk. 2.  Den, som deltager i ulovlig militær  

 organisation eller gruppe, straffes med bøde eller hæfte eller under  

 skærpende omstændigheder med fængsel indtil 2 år.
 § 115.  Begås, uden at forholdet falder ind under §§  

 112 og 113, nogen af de i kapitlerne 25, 26 og 27 omhandlede forbrydelser mod  

 kongen eller den, der med hjemmel i forfatningen fører regeringen, forhøjes  

 de i de nævnte bestemmelser foreskrevne straffe indtil det dobbelte.
 Stk. 2.  Begås nogen af de nævnte forbrydelser mod  

 dronningen, enkedronningen eller tronfølgeren, kan straffen forhøjes med  

 indtil det halve.
 § 116.  Den, som hindrer foretagelsen af valg til  

 folketinget, Færøernes lagting eller til kommunale eller andre offentlige råd  

 eller myndigheder eller gør forsøg herpå, eller som forvansker et valgs  

 udfald eller umuliggør opgørelsen, straffes med fængsel indtil 6 år.
 Stk. 2.  Samme straf finder anvendelse, når sådanne  

 handlinger foretages ved lovhjemlede umiddelbare stemmeafgivninger i  

 offentlige anliggender.
§ 117.  Med hæfte eller med fængsel indtil 2 år eller  

 under formildende omstændigheder med bøde straffes den, som ved de i § 116  

 omhandlede valg eller stemmeafgivninger § 118.  Den, som ved magtanvendelse eller trusel derom  

 eller under udnyttelse af frygt for fremmed magts indgriben hindrer eller  

 søger at hindre offentlige myndigheder i den frie udøvelse af deres  

 virksomhed, straffes, når handlingen foretages med det formål at øve  

 indflydelse på offentlige anliggender eller fremkalde forstyrrelse af  

 samfundsordenen, med fængsel indtil 12 år.
 Stk. 2.  Samme straf finder anvendelse på den, som i den  

 i stk. 1 nævnte hensigt og ved anvendelse af de der nævnte midler alvorligt  

 krænker ytringsfriheden eller hindrer foreninger eller andre sammenslutninger  

 i frit at udøve deres lovlige virksomhed.
 Stk. 3.  Med samme straf anses endvidere den, der i den  

 i stk. 1 nævnte hensigt og under anvendelse af de der nævnte midler begår den  

 i § 193 omhandlede forbrydelse eller lignende almenskadelig handling.
 § 118 a.  De i §§ 111-115 og 118 omhandlede  

 forbrydelser er i alle tilfælde genstand for offentlig påtale, der sker efter  

 justitsministerens påbud.
14. kapitel Forbrydelser mod den offentlige myndighed § 119.  Den, som med vold eller trusel om vold  

 overfalder nogen, hvem det påhviler at handle i medfør af offentlig tjeneste  

 eller hverv, under udførelsen af tjenesten eller hvervet eller i anledning af  

 samme, eller som på lige måde søger at hindre en sådan person i at foretage  

 en lovlig tjenestehandling eller at tvinge ham til at foretage en  

 tjenestehandling, straffes med hæfte eller med fængsel indtil 6 år, under  

 formildende omstændigheder med bøde.
 Stk. 2.  På samme måde straffes den, som, uden at  

 forholdet falder ind under stk. 1, fremsætter trusler om vold, om  

 frihedsberøvelse eller om sigtelse for strafbart eller ærerørigt forhold mod  

 nogen, der af det offentlige er tillagt domsmyndighed eller myndighed til at  

 træffe afgørelse vedrørende retsforhold eller vedrørende håndhævelse af  

 statens straffemyndighed, i anledning af udførelsen af tjenesten eller  

 hvervet, eller som på lige måde søger at hindre en sådan person i at foretage  

 en lovlig tjenestehandling eller at tvinge ham til at foretage en  

 tjenestehandling.
 Stk. 3.  Lægger nogen ellers de nævnte personer  

 hindringer i vejen for udførelsen af deres tjeneste eller hverv, straffes han  

 med hæfte eller bøde eller under skærpende omstændigheder med fængsel indtil  

 6 måneder.
 § 120.  De i § 119 foreskrevne straffe finder, når de  

 der nævnte handlinger iværksættes ved hjælp af opløb, anvendelse på dem, der  

 anstifter til eller leder opløbet, og på de deltagere, som undlader at  

 efterkomme øvrighedens lovlig forkyndte påbud til mængden om at skilles.
 § 121.  Den, som med hån, skældsord eller anden  

 fornærmelig tiltale overfalder nogen af de i § 119 nævnte personer under  

 udførelsen af hans tjeneste eller hverv eller i anledning af samme, straffes  

 med bøde eller hæfte eller med fængsel indtil 6 måneder.
 § 122.  Den, som yder, lover eller tilbyder nogen, der  

 virker i offentlig tjeneste eller hverv, gave eller anden fordel for at formå  

 ham til at foretage eller undlade noget, hvorved han ville gøre sig skyldig i  

 pligtstridig handlemåde, straffes med fængsel indtil 3 år eller under  

 formildende omstændigheder med hæfte eller bøde.
§ 123.  (Ophævet) § 124.  Den, der befrier en anholdt, fængslet eller  

 tvangsanbragt person, såvel som den, der tilskynder eller hjælper en sådan  

 person til at undvige eller holder den undvegne skjult, straffes med hæfte  

 eller med fængsel indtil 2 år eller under formildende omstændigheder med  

 bøde.
 Stk. 2.  Den, som ulovligt sætter sig i forbindelse med  

 nogen fængslet eller tvangsanbragt person, straffes med bøde eller under  

 skærpende omstændigheder med hæfte eller fængsel indtil 3 måneder.
§ 125.  Med bøde, hæfte eller med fængsel indtil 2 år  

 straffes den, som Stk. 2.  Den, der foretager de nævnte handlinger for at  

 unddrage sig selv eller nogen af sine nærmeste fra forfølgning eller straf,  

 straffes ikke.
 § 126.  Den, som fjerner eller ødelægger noget ved  

 offentlig foranstaltning anbragt segl eller mærke, straffes med bøde, hæfte  

 eller med fængsel indtil 6 måneder.
 Stk. 2.  Med bøde eller hæfte indtil 3 måneder straffes  

 den, som borttager eller beskadiger nogen ved offentlig foranstaltning  

 opslået bekendtgørelse.
 § 127.  Den, som unddrager sig krigstjeneste eller  

 bevirker eller medvirker til, at nogen værnepligtig ikke opfylder  

 værnepligten, eller som tilskynder værnepligtige eller personer, der hører  

 til krigsmagten, til ulydighed mod tjenstlige befalinger, straffes med bøde,  

 hæfte eller med fængsel indtil 2 år.
 Stk. 2.  Sker det under krig eller truende udsigt  

 dertil, er straffen fængsel indtil 6 år.
 § 128.  Den, som i den danske stat foretager hvervning  

 til fremmed krigstjeneste, straffes med bøde, hæfte eller fængsel indtil 2  

 år.
§ 129.  Den, som uberettiget giver offentlig  

 meddelelse om det ved de i § 116 nævnte valghandlinger og stemmeafgivninger  

 foregåede eller om forhandlinger af fortrolig karakter inden for offentlige  

 råd og myndigheder, straffes med bøde eller hæfte indtil 3 måneder eller  

 under skærpende omstændigheder med fængsel i samme tid.
På samme måde  

 straffes den, som uberettiget giver offentlig meddelelse om forhandlinger  

 inden for kommissioner og udvalg, der er nedsat af regeringen, såfremt det  

 enten af regeringen eller af vedkommende kommission eller udvalg selv er  

 fastsat og offentlig meddelt, at forhandlingerne er hemmelige.
 § 129 a.  Med bøde, hæfte eller fængsel indtil 2 år  

 straffes den, der offentliggør bevidst usande gengivelser eller falske  

 citater af meddelelser om faktiske forhold fremsat i retsmøder eller givet i  

 folketingets, kommunale eller offentlige råds eller myndigheders møder.
 Stk. 2.  På samme måde straffes den, der ved bevidst  

 usandfærdigt offentligt at tillægge regeringen eller nogen anden offentlig  

 myndighed en handling, som den ikke har foretaget, skader landets interesser  

 i forhold til udlandet.
 § 130.  Den, som udøver en ham ikke tilkommende  

 offentlig myndighed, straffes med bøde, hæfte eller under skærpende  

 omstændigheder med fængsel indtil 2 år.
 § 131.  Med bøde, hæfte eller fængsel indtil 6 måneder  

 straffes den, som offentlig eller i retsstridig hensigt udgiver sig for at  

 have en offentlig myndighed eller offentlig bemyndigelse til en virksomhed,  

 eller som uden offentlig bemyndigelse udøver en virksomhed, til hvilken en  

 sådan kræves, eller vedblivende udøver en virksomhed, til hvilken retten er  

 ham frakendt.
 Stk. 2.  Med bøde eller under særlig skærpende  

 omstændigheder med hæfte straffes den, som medvirker til, at en person, der  

 er frakendt retten til at udøve en virksomhed, udøver denne.
§ 132.  Med bøde straffes den, som forsætligt eller  

 ved uagtsomhed på retsstridig måde benytter Stk. 2.  Bestemmelsen i stk. 1 finder tilsvarende  

 anvendelse med hensyn til efterligninger af de nævnte kendetegn, dragter og  

 betegnelser.
§ 132 a.  Den, der deltager i fortsættelsen af en  

 forenings virksomhed, efter at den foreløbig er forbudt af regeringen eller  

 opløst ved dom, straffes med hæfte eller fængsel indtil 1 år.
Den, der efter  

 forbudet eller opløsningen indtræder som medlem i en sådan forening, straffes  

 med bøde eller hæfte.
15. kapitel Forbrydelser mod den offentlige orden og fred § 133.  Den, som fremkalder opløb med det forsæt at  

 øve eller true med vold på person eller gods, straffes med fængsel indtil 3  

 år eller hæfte.
Stk. 2.  På samme måde straffes de, der ved et opløb,  

 under hvilket nævnte formål er lagt for dagen, optræder som opløbets ledere,  

 samt enhver deltager, der undlader at efterkomme øvrighedens lovlig forkyndte  

 påbud til mængden om at skilles.
Dog kan straffen for de sidstnævnte  

 deltagere gå ned til bøde.
 Stk. 3.  Begås der under sådant opløb nogen under dets  

 formål hørende forbrydelse, straffes opløbets anstiftere eller ledere samt  

 deltagerne i den begåede forbrydelse med fængsel indtil 6 år, for så vidt  

 forbrydelsen ikke efter sin beskaffenhed medfører højere straf.
 § 134.  Deltagere i et opløb, der vidende om, at påbud  

 om at skilles er forkyndt på foreskreven måde, ikke efterkommer dette,  

 straffes med bøde eller hæfte indtil 3 måneder eller under skærpende  

 omstændigheder med fængsel i samme tid.
 § 134 a.  Deltagere i slagsmål eller i anden grov  

 forstyrrelse af ro og orden på offentligt sted straffes, såfremt de har  

 handlet efter aftale eller flere i forening, med hæfte eller med fængsel  

 indtil 6 måneder.
 § 135.  Med bøde eller hæfte indtil 3 måneder straffes  

 den, som ved ugrundet påkaldelse af hjælp, misbrug af faresignal eller  

 lignende forårsager udrykning af politi, brandvæsen, ambulance, sø- eller  

 luftredningstjenesten eller civilforsvaret.
 § 136.  Den, som uden derved at have forskyldt højere  

 straf offentlig tilskynder til forbrydelse, straffes med hæfte eller med  

 fængsel indtil 4 år eller under formildende omstændigheder med bøde.
 Stk. 2.  Den, der offentlig udtrykkeligt billiger en af  

 de i denne lovs 12. eller 13. kapitel omhandlede forbrydelser, straffes med  

 hæfte eller med fængsel indtil 2 år eller under formildende omstændigheder  

 med bøde.
 § 137.  Den, som søger at forhindre afholdelsen af  

 lovlig offentlig sammenkomst, straffes med bøde eller hæfte eller under  

 skærpende omstændigheder, særlig når handlingen har været forbundet med  

 voldsom eller truende adfærd, med fængsel indtil 2 år.
 Stk. 2.  På samme måde straffes den, der ved larm eller  

 uorden forstyrrer offentlig samling af folketinget, Færørernes lagting,  

 kommunale eller andre offentlige råd, gudstjeneste eller anden offentlig  

 kirkelig handling, eller som på usømmelig måde forstyrrer ligfærd.
§ 138.  Den, som forsætlig eller ved grov uagtsomhed  

 bringer sig i beruset tilstand, straffes med bøde eller hæfte, hvis han i  

 denne tilstand udsætter andres person eller betydeligere formueværdier for  

 fare.
Under skærpende omstændigheder, navnlig når betydelig skade er sket,  

 samt i gentagelsestilfælde kan straffen stige til fængsel i 6 måneder.
 § 139.  Den, som krænker gravfreden eller gør sig  

 skyldig i usømmelig behandling af lig, straffes med bøde eller hæfte eller  

 med fængsel indtil 6 måneder.
 Stk. 2,  På samme måde straffes den, som gør sig skyldig  

 i usømmelig behandling af ting, der hører til en kirke og anvendes til  

 kirkeligt brug.
§ 140.  Den, der offentlig driver spot med eller  

 forhåner noget her i landet lovligt bestående religionssamfunds troslærdomme  

 eller gudsdyrkelse, straffes med hæfte eller under formildende omstændigheder  

 med bøde.
Påtale finder kun sted efter rigsadvokatens påbud.
 § 141.  Den, som er vidende om, at nogen af de i §§  

 98, 99, 102, 106, 109, 110, 111, 112 og 113 omhandlede forbrydelser mod  

 staten eller de øverste statsmyndigheder eller en forbrydelse, der medfører  

 fare for menneskers liv eller velfærd eller for betydelige samfundsværdier,  

 tilsigtes begået, og som ikke gør, hvad der står i hans magt, for at  

 forebygge forbrydelsen eller dens følger, om fornødent ved anmeldelse til  

 øvrigheden, straffes, hvis forbrydelsen bliver begået eller forsøgt, med  

 hæfte eller med fængsel indtil 3 år eller under formildende omstændigheder  

 med bøde.
 Stk. 2.  Den, der undlader at foretage sådanne  

 forebyggelseshandlinger, straffes dog ikke, hvis deres foretagelse for ham  

 selv eller hans nærmeste ville medføre fare for liv, helbred eller velfærd.
 § 142.  Med bøde eller hæfte indtil 3 måneder straffes  

 den, som undlader på opfordring at yde nogen, hvem offentlig myndighed  

 tilkommer, en bistand, hvorved ulykke eller forbrydelse, der udsætter andres  

 liv, helbred eller velfærd for fare, skal afvendes, skønt sådan bistand kunne  

 ydes uden fare eller opofrelse af større betydning.
 § 143.  Med bøde, hæfte eller under skærpende  

 omstændigheder med fængsel indtil 1 år straffes den, som undlader at oplyse  

 omstændigheder, der bestemt taler for, at en for en forbrydelse sigtet eller  

 dømt er uskyldig, skønt det kunne ske uden at udsætte ham selv eller hans  

 nærmeste for fare for liv, helbred eller velfærd eller for forfølgning for  

 den pågældende forbrydelse.
16 kapitel Forbrydelser i offentlig tjeneste eller hverv m.v.
 § 144.  Når nogen i udøvelse af offentlig tjeneste  

 eller hverv uberettiget modtager, fordrer eller lader sig tilsige gave eller  

 anden fordel, straffes han med hæfte eller med fængsel indtil 6 år, under  

 formildende omstændigheder med bøde.
§ 145.  Kræver eller modtager nogen, som virker i  

 offentlig tjeneste eller hverv, for privat vindings skyld kendelse for  

 tjenestehandling, skat eller afgift, der ikke skyldes, straffes han med  

 fængsel indtil 6 år.
Beholder han for privat vindings skyld sådan i god tro  

 oppebåren ydelse efter at være blevet opmærksom på fejlen, straffes han med  

 fængsel indtil 2 år.
 § 146.  Begår nogen, der har domsmyndighed, eller hvem  

 der tilkommer offentlig myndighed til at træffe afgørelse i retsforhold, der  

 vedrører private, uretfærdighed ved sagens afgørelse eller behandling,  

 straffes han med fængsel indtil 6 år.
 Stk. 2.  Har handlingen medført velfærds fortabelse for  

 nogen, eller har sådant været tilsigtet, er straffen fængsel fra 3 til 16 år.
 § 147.  Når nogen, hvem det påhviler at virke til  

 håndhævelse af statens straffemyndighed, derved anvender ulovlige midler for  

 at opnå tilståelse eller forklaring eller foretager en lovstridig anholdelse,  

 fængsling, ransagning eller beslaglæggelse, straffes han med bøde eller hæfte  

 eller under skærpende omstændigheder med fængsel indtil 3 år.
 § 148.  Når nogen, hvem domsmyndighed eller anden  

 offentlig myndighed til at træffe afgørelse i retsforhold tilkommer, eller  

 hvem det påhviler at virke for håndhævelse af statens straffemyndighed,  

 forsætlig eller ved grov uagtsomhed undlader at iagttage den lovbestemte  

 fremgangsmåde med hensyn til sagens eller enkelte retshandlingers behandling  

 eller med hensyn til anholdelse, fængsling, ransagning, beslaglæggelse eller  

 lignende forholdsregler, straffes han med bøde eller hæfte.
 § 149.  Når nogen, hvem en fanges bevogtning eller  

 fuldbyrdelse af domme i straffesager påhviler, lader en sigtet undvige,  

 hindrer dommens fuldbyrdelse eller bevirker, at den fuldbyrdes på mildere  

 måde end foreskrevet, straffes han med hæfte eller med fængsel indtil 3 år  

 eller under formildende omstændigheder med bøde.
 § 150.  Når nogen, som virker i offentlig tjeneste  

 eller hverv, misbruger sin stiling til at tvinge nogen til at gøre, tåle  

 eller undlade noget, straffes han med hæfte eller med fængsel indtil 3 år. §  

 151. Den, som tilskynder eller medvirker til, at nogen ham i offentlig  

 tjeneste eller hverv underordnet forbryder sig i denne tjeneste, straffes,  

 uden hensyn til om den underordnede kan straffes eller på grund af  

 vildfarelse eller af andre grunde er straffri, med den for den pågældende  

 handling foreskrevne straf forhøjet med indtil det halve.
 § 152.  (* 1) Den, som virker eller har virket i  

 offentlig tjeneste eller hverv, og som uberettiget videregiver eller udnytter  

 fortrolige oplysninger, hvortil den pågældende i den forbindelse har fået  

 kendskab, straffes med bøde, hæfte eller fængsel indtil 6 måneder.
 Stk. 2.  Straffen kan stige til fængsel indtil 2 år,  

 hvis forholdet er begået med fortsæt til at skaffe sig eller andre  

 uberettiget vinding eller der i øvrigt foreligger særlig skærpende  

 omstændigheder.
 Stk. 3.  En oplysning er fortrolig, når den ved lov  

 eller anden gyldig bestemmelse er betegnet som sådan, eller når det i øvrigt  

 er nødvendigt at hemmeligholde den for at varetage væsentlige hensyn til  

 offentlige eller private interesser.
§ 152 a.  (* 2) Bestemmelsen i § 152 finder  

 tilsvarende anvendelse på den, som i øvrigt er eller har været beskæftiget  

 med opgaver, der udføres efter aftale med en offentlig myndighed.
Det samme  

 gælder den, som virker eller har virket ved telefonanlæg, der er anerkendt af  

 det offentlige.
 § 152 b.  (* 2) Med samme straf som efter § 152  

 straffes den, som udøver eller har udøvet en virksomhed eller et erhverv i  

 medfør af offentlig beskikkelse eller anerkendelse, og som uberettiget  

 videregiver eller udnytter oplysninger, som er fortrolige af hensyn til  

 private interesser, og hvortil den pågældende i den forbindelse har fået  

 kendskab.
 § 152 c.  (* 2) Bestemmelserne i §§ 152-152 b gælder  

 også for de pågældende personers medhjælpere.
 § 152 d.  Bestemmelserne i §§ 152-152c finder  

 tilsvarende anvendelse på den, som uden at have medvirket til gerningen  

 uberettiget skaffer sig eller udnytter oplysninger, der er fremkommet ved en  

 sådan overtrædelse.
 Stk. 2.  Med samme straf straffes den, der uden at have  

 medvirket til gerningen uberettiget videregiver oplysninger om  

 enkeltpersoners rent private forhold, jf. forvaltningslovens § 28, stk. 1,  

 som er fremkommet ved overtrædelse af §§ 152-152c.
 Stk. 3.  På samme måde straffes den, som uden at have  

 medvirket til gerningen uberettiget videregiver oplysninger, der er  

 fortrolige af hensyn til statens sikkerhed eller rigets forsvar.
 § 152 e.  (* 2) Bestemmelserne i §§ 152-152 d omfatter  

 ikke tilfælde, hvor den pågældende:
 § 152 f.  (* 2) Overtrædelse af §§ 152-152 d, hvorved  

 der alene er krænket private interesser, er undergivet privat påtale.
 Stk. 2.  Offentlig påtale kan dog ske, når den  

 forurettede anmoder herom.
 § 153.  Når nogen, som virker i post- eller  

 jernbanevæsenets tjeneste, ulovlig åbner, tilintetgør eller underslår  

 forsendelser eller understøtter en anden i sådan færd, straffes han med hæfte  

 eller med fængsel indtil 3 år.
 Stk. 2.  På samme måde straffes den, som virker i  

 statstelegrafvæsenets eller et offentlig anerkendt telegrafanlægs tjeneste,  

 når han tilintetgør, forvansker eller underslår et samme til befordring  

 overgivet telegram eller understøtter en anden i sådan færd.
 § 154.  Har nogen i udførelsen af offentlig tjeneste  

 eller hverv gjort sig skyldig i falsk anklage, forbrydelse vedrørende  

 bevismidler, legemsangreb, frihedsberøvelse, underslæb eller mandatsvig, kan  

 den for den pågældende forbrydelse foreskrevne straf forhøjes med indtil det  

 halve.
§ 155.  Misbruger i øvrigt nogen, som virker i  

 offentlig tjeneste eller hverv, sin stilling til at krænke privates eller det  

 offentliges ret, straffes han med bøde eller hæfte.
Sker det for at skaffe  

 sig eller andre uberettiget fordel, kan fængsel indtil 2 år anvendes.
§ 156.  Når nogen, som virker i offentlig tjeneste  

 eller hverv, nægter eller undlader at opfylde pligt, som tjenesten eller  

 hvervet medfører, eller at efterkomme lovlig tjenstlig befaling, straffes han  

 med bøde eller hæfte.
Udenfor foranstående bestemmelse falder hverv, hvis  

 udførelse hviler på offentlige valg.
 § 157.  Samme straf finder anvendelse, når nogen, som  

 virker i offentlig tjeneste eller hverv, gør sig skyldig i grov eller oftere  

 gentagen forsømmelse eller skødesløshed i tjenestens eller hvervets udførelse  

 eller i overholdelsen af de pligter, som tjenesten eller hvervet medfører.  

 Bestemmelsen i § 156, 2. punktum, finder tilsvarende anvendelse.
17. kapitel Falsk forklaring og falsk anklage § 158.  Den, som afgiver falsk forklaring for retten,  

 straffes med fængsel indtil 4 år.
Bestemmelsen finder tillige anvendelse på  

 falsk forklaring for en udenlandsk ret.
 Stk. 2.  Med samme straf anses den, der afgiver falsk  

 forklaring for De europæiske Fællesskabers Domstol.
 Stk. 3.  Angår det falske udsagn alene noget, som er  

 uden betydning for det forhold, der søges oplyst, kan straffen gå ned til  

 hæfte eller bøde.
 § 159.  Afgiver nogen falsk forklaring som sigtet i en  

 offentlig straffesag eller under afhøring i tilfælde, hvor forklaring ifølge  

 loven ikke må kræves, straffes han ikke.
 Stk. 2.  Afgives falsk forklaring under afhøring for  

 retten i tilfælde, hvor den afhørte var berettiget til at nægte forklaring,  

 kan straffen nedsættes og under i øvrigt formildende omstændigheder  

 bortfalde.
 § 160.  Gør nogen sig skyldig i grov uagtsomhed ved  

 afgivelse af urigtig forklaring i et tilfælde, der ellers ville være  

 strafbart efter § 158 eller § 159, stk. 2, er straffen bøde eller hæfte.
 § 161.  Med bøde, hæfte eller under skærpende  

 omstændigheder med fængsel indtil 2 år straffes den, som udenfor det i § 158  

 nævnte tilfælde for eller til en offentlig myndighed afgiver en falsk  

 erklæring på tro og love eller på lignende højtidelig måde, hvor sådan form  

 er påbudt eller tilstedt.
 § 162.  Den, som ellers for eller til en offentlig  

 myndighed afgiver urigtig erklæring om forhold, angående hvilke han er  

 pligtig at afgive forklaring, straffes med bøde eller hæfte eller med fængsel  

 indtil 4 måneder.
 § 163.  Med samme straf som i § 162 anført straffes  

 den, som i øvrigt til brug i retsforhold, der vedkommer det offentlige,  

 afgiver urigtig skriftlig erklæring eller skriftlig bevidner noget, hvorom  

 han ingen kundskab har.
 § 164.  Den, der afgiver urigtige oplysninger til  

 offentlig myndighed med forsæt til, at en uskyldig derved bliver sigtet, dømt  

 eller undergivet strafferetlig retsfølge for et strafbart forhold, straffes  

 med hæfte eller fængsel indtil 6 år.
 Stk. 2.  På samme måde straffes den, der tilintetgør,  

 forvansker eller bortskaffer bevis eller tilvejebringer falsk bevis med  

 forsæt til, at nogen derved sigtes eller dømmes for et strafbart forhold.
 Stk. 3.  Den, der foretager en handling som nævnt i stk.  

 1 og 2 med forsæt til, at han selv eller en anden med dennes samtykke derved  

 bliver sigtet, dømt eller undergivet strafferetlig retsfølge for et strafbart  

 forhold, som han ikke har begået, straffes med bøde, hæfte eller fængsel  

 indtil 1 år.
 Stk. 4.  Efter den forurettedes begæring kan det i  

 dommen bestemmes, at domsslutningen og så meget af domsgrundene, som retten  

 skønner fornødent, ved offentlig foranstaltning skal kundgøres i en eller  

 flere offentlige tidender.
 § 165.  Den, der til offentlig myndighed anmelder en  

 strafbar handling, der ikke er begået, såvel som den, der til sådan myndighed  

 indgiver falske klagemål, straffes med bøde, hæfte eller under skærpende  

 omstændigheder med fængsel indtil 1 år.
18. kapitel Forbrydelser vedrørende penge § 166.  Den, som eftergør eller forfalsker penge for  

 at bringe dem i omsætning som ægte, eller som i samme hensigt forskaffer sig  

 eller andre eftergjorte eller forfalskede penge, straffes med fængsel indtil  

 12 år.
 Stk. 2.  Er forfalskning sket ved at formindske værdien  

 af gangbar mønt, er straffen fængsel indtil 4 år.
§ 167.  Lige med eftergørelse og forfalskning straffes  

 udgivelse af eftergjorte eller forfalskede penge.
Har udgiveren modtaget  

 pengene i god tro, kan straffen nedsættes til hæfte eller bøde.
§ 168.  Den, der udgiver penge, som han formoder er  

 eftergjorte eller forfalskede, straffes med hæfte eller med fængsel indtil 3  

 år.
Har udgiveren modtaget pengene i god tro, kan straffen nedsættes til bøde  

 og under formildende omstændigheder bortfalde.
 § 169.  Med bøde straffes den, som forfærdiger,  

 indfører eller udspreder genstande, som ved form og udstyr frembyder  

 væsentlig ydre lighed med penge eller med et til almindeligt omløb bestemt  

 værdipapir.
§ 170.  Med bøde eller hæfte indtil 3 måneder straffes  

 den, som uden hjemmel i lovgivningen forfærdiger, indfører eller udgiver på  

 ihændehaveren lydende forskrivninger, der fremtræder som bestemt til i  

 snævrere eller videre kredse at benyttes som betalingsmiddel mand og mand  

 imellem, eller som må forventes at ville blive benyttet på denne måde.
Uden  

 for foranstående bestemmelse falder fremmede pengesedler.
19. kapitel Forbrydelser vedrørende bevismidler § 171.  Den, der gør brug af et falsk dokument til at  

 skuffe i retsforhold, straffes for dokumentfalsk.
 Stk. 2.  Ved dokument forstås en skriftlig med  

 betegnelse af udstederen forsynet tilkendegivelse, der enten fremtræder som  

 bestemt til at tjene som bevis eller bliver benyttet som bevis for en  

 rettighed, en forpligtelse eller en befrielse for en sådan.
 Stk. 3.  Et dokument er falsk, når det ikke hidrører fra  

 den angivne udsteder, eller der er givet det et indhold, som ikke hidrører  

 fra denne.
 § 172.  Straffen for dokumentfalsk er fængsel, der i  

 tilfælde af, at dokumentet angiver sig at indeholde en offentlig myndigheds  

 afgørelse, eller at det er en offentlig forskrivning, en check, veksel eller  

 andet til almindeligt omløb bestemt dokument eller en testamentarisk  

 bestemmelse, kan stige til 8 år.
 Stk. 2.  Er dokumentet efter sin beskaffenhed, eller er  

 forfalskningen eller det, som derved søges opnået, af underordnet betydning,  

 eller har den skyldige ikke tilsigtet at påføre andre nogen skade, såsom når  

 øjemedet alene har været at gennemføre et berettiget eller at afværge et  

 uberettiget krav, er straffen bøde, hæfte eller fængsel indtil 1 år.
 § 173.  Med straf som i § 172 angivet anses den, der  

 benytter et med ægte underskrift forsynet dokument til at skuffe i  

 retsforhold, når underskriften ved hjælp af en vildfarelse er opnået på et  

 andet dokument eller på et dokument af andet indhold end af underskriveren  

 tilsigtet.
 § 174.  Den, som i retsforhold gør brug af et ægte  

 dokument som vedrørende en anden person end den, hvem det virkelig angår,  

 eller på anden mod dokumentets bestemmelse stridende måde, straffes med bøde,  

 hæfte eller med fængsel indtil 6 måneder.
 § 175.  Den, som for at skuffe i retsforhold i  

 offentligt dokument eller bog, i privat dokument eller bog, som det ifølge  

 lov eller særligt pligtforhold påhviler ham at udfærdige eller føre, eller i  

 læge-, tandlæge-, jordemoder- eller dyrlægeattest afgiver urigtig erklæring  

 om noget forhold, angående hvilket erklæringen skal tjene som bevis, straffes  

 med hæfte eller med fængsel indtil 3 år eller under formildende  

 omstændigheder med bøde.
 Stk. 2.  På samme måde straffes den, der i retsforhold  

 gør brug af et sådant dokument som indeholdende sandhed.
 § 176.  Med fængsel indtil 3 år eller under  

 formildende omstændigheder med hæfte straffes den, der for at skuffe i  

 samhandelen gør brug af genstande, som uberettiget er forsynet med offentligt  

 stempel eller mærke, der skal afgive borgen for genstandens ægthed, art,  

 godhed eller mængde.
 Stk. 2.  Med fængsel indtil 1 år, med hæfte eller under  

 formildende omstændigheder med bøde straffes den, der på samme måde gør brug  

 af genstande, som uberettiget er forsynet med privat stempel, mærke eller  

 anden betegnelse, der tjener til at angive noget genstanden vedrørende  

 forhold, som er af betydning for samhandelen.
 Stk. 3.  Med straf som ovenfor angivet anses den, der på  

 samme måde gør brug af genstande, på hvilke lovlig anbragt stempel, mærke  

 eller betegnelse er forvansket eller fjernet.
§ 177.  Med fængsel indtil 8 år anses den, der gør  

 brug af eftergjort eller forfalsket stempelpapir, stempelmærker, andre til  

 berigtigelse af offentlige skatter og afgifter tjenende mærker samt  

 postfrimærker.
Med en forholdsmæssig mindre straf anses den, der gør brug af  

 tidligere benyttet papir eller mærker, på hvilke tegnet på den tidligere  

 benyttelse er fjernet.
 Stk. 2.  Regelen i § 169 finder tilsvarende anvendelse  

 med hensyn til stempelmærker, postfrimærker og lignende frigørelsesmidler.
 § 178.  Med fængsel indtil 2 år eller under  

 formildende omstændigheder med hæfte straffes den, som for at skille nogen  

 ved hans ret tilintetgør, bortskaffer eller helt eller delvis ubrugbargør et  

 bevismiddel, der er tjenligt til at benyttes som sådant i et retsforhold.
§ 179.  Den, som for at skuffe med hensyn til  

 grænserne for grundejendom, grundrettigheder eller rettigheder med hensyn til  

 vandløb eller vandstrækninger sætter falsk skelsten eller andet mærke for  

 disse eller flytter, borttager, forvansker eller ødelægger sådant mærke,  

 straffes med fængsel indtil 3 år.
Sker det for at hævde et berettiget eller  

 afværge et uberettiget krav, er straffen bøde eller hæfte.
20. kapitel Almenfarlige forbrydelser § 180.  Sætter nogen ild til egen eller fremmed  

 ejendom under sådanne omstændigheder, at han indser, at andres liv derved  

 udsættes for overhængende fare, eller det sker med forsæt til at volde  

 omfattende ødelæggelse af fremmed ejendom eller til at befordre oprør,  

 plyndring eller anden sådan forstyrrelse af samfundsordenen, straffes han med  

 fængsel indtil på livstid.
 § 181.  Forvolder nogen ellers ildebrand på fremmed  

 ejendom, straffes han med fængsel indtil 6 år.
 Stk. 2.  På samme måde straffes den, der med forsæt til  

 at besvige brandforsikringen eller krænke panthaveres rettigheder eller med  

 lignende retsstridigt forsæt forvolder ildebrand på egen ejendom eller på  

 andens ejendom med ejerens samtykke.
 Stk. 3.  Straffen kan stige til fængsel i 10 år, hvis  

 der foreligger særligt skærpende omstændigheder.
 § 182.  Den, som af uagtsomhed forvolder ildsvåde på  

 fremmed ejendom eller til skade for fremmed formueinteresse, straffes med  

 bøde, hæfte eller under skærpende omstændigheder med fængsel indtil 2 år.
 § 183.  Den, der til skade for andres person eller  

 formue forvolder sprængning, spredning af skadevoldende luftarter,  

 oversvømmelse, skibbrud, jernbane- eller anden transportulykke, straffes med  

 fængsel indtil 12 år.
 Stk. 2.  Sker det under de i § 180 angivne  

 omstændigheder, er straffen fængsel indtil på livstid.
 Stk. 3.  Begås forbrydelsen uagtsomt, er straffen bøde,  

 hæfte eller fængsel indtil 2 år.
 § 183 a.  Den, som om bord i et luftfartøj ved ulovlig  

 tvang, jfr. § 260, overtager kontrollen over luftfartøjet eller griber ind i  

 dettes manøvrering, straffes med fængsel indtil 12 år.
 § 184.  Med fængsel indtil 6 år, under formildende  

 omstændigheder med hæfte, straffes den, der uden at være strafskyldig efter §  

 183 eller § 183 a forstyrrer sikkerheden for jernbaners, fartøjers,  

 motorkøretøjers eller lignende transportmidlers drift eller sikkerheden for  

 færdsel på offentlige færdselsveje.
 Stk. 2.  Begås forbrydelsen uagtsomt, er straffen bøde  

 eller hæfte.
 § 185.  Med bøde eller hæfte straffes den, som, uagtet  

 det var ham muligt uden særlig fare eller opofrelse for sig selv eller andre,  

 undlader gennem betimelig anmeldelse eller på anden efter omstændighederne  

 tjenlig måde efter evne at afværge ildsvåde, sprængning, spredning af  

 skadevoldende luftarter, oversvømmelse, søskade, jernbaneulykke eller  

 lignende ulykke, der medfører fare for menneskeliv.
 § 186.  Den, som forvolder fare for menneskers liv  

 eller sundhed ved at fremkalde almindelig mangel på drikkevand eller ved at  

 tilsætte vandbeholdninger, vandledninger eller vandløb sundhedsfarlige  

 stoffer, straffes med fængsel indtil 10 år.
 Stk. 2.  Begås forbrydelsen uagtsomt, er straffen bøde  

 eller hæfte eller under skærpende omstændigheder fængsel indtil 1 år.
§ 187.  Med fængsel indtil 10 år straffes Stk. 2.  Begås forbrydelsen uagtsomt, er straffen bøde  

 eller hæfte eller under skærpende omstændigheder fængsel indtil 1 år.
§ 188.  Den, som uden at være strafskyldig efter §  

 187, nr. 3, med fortielse af tingens sundhedsfarlige beskaffenhed stiller til  

 salg eller i øvrigt søger udbredt straffes med fængsel indtil 6 år eller under formildende omstændigheder  

 med hæfte eller bøde.
 Stk. 2.  Begås forbrydelsen uagtsomt, er straffen hæfte  

 eller bøde.
 § 189.  Den, som stiller til salg eller i øvrigt søger  

 udbredt som lægemidler eller forebyggelsesmidler mod sygdomme ting, om hvilke  

 han ved, at de er uegnede til det angivne formål, og at deres benyttelse  

 hertil udsætter menneskers liv eller sundhed for fare, straffes med fængsel  

 indtil 6 år.
 Stk. 2.  Begås forbrydelsen uagtsomt, er straffen hæfte  

 eller bøde.
 § 190.  Udsættes under tilsvarende betingelser som i  

 §§ 186-189 angivet alene husdyrs liv eller sundhed for fare, bliver en  

 forholdsmæssig mildere straf inden for de angivne strafarter at anvende.
§ 191.  Den, som i strid med lovgivningen om  

 euforiserende stoffer til et større antal personer eller mod betydeligt  

 vederlag eller under andre særligt skærpende omstændigheder overdrager  

 euforiserende stoffer, straffes med fængsel indtil 6 år.
Angår overdragelsen  

 en betydelig mængde særlig farligt eller skadeligt stof, eller har  

 overdragelsen af et sådant stof i øvrigt haft en særlig farlig karakter, kan  

 straffen stige til fængsel i 10 år.
 Stk. 2.  På samme måde straffes den, der i strid med  

 lovgivningen om euforiserende stoffer indfører, udfører, køber, udleverer,  

 modtager, fremstiller, forarbejder eller besidder sådanne stoffer med forsæt  

 til at overdrage dem som nævnt i stk. 1.
 § 191 a.  Med fængsel indtil 6 år straffes den, som  

 modtager eller skaffer sig eller andre del i en vinding, der er erhvervet ved  

 en overtrædelse af § 191, samt den, som ved opbevaring, transport, hjælp til  

 afhændelse eller på lignende måde virker til at sikre en anden udbytte af en  

 sådan overtrædelse.
 § 192.  Den, som ved overtrædelse af de forskrifter,  

 der ved lov eller i medfør af lov er givet til forebyggelse eller  

 modarbejdelse af smitsom sygdom, forvolder fare for, at sådan sygdom vinder  

 indgang eller udbredes blandt mennesker, straffes med hæfte eller med fængsel  

 indtil 3 år.
 Stk. 2.  Er sygdommen en sådan, der ifølge lovgivningen  

 skal undergives eller på den tid, da handlingen begås, er undergivet  

 offentlig behandling, eller mod hvis indførelse i riget der er truffet  

 særlige forholdsregler, er straffen fængsel indtil 6 år.
 Stk. 3.  Den, som på den angivne måde forvolder fare  

 for, at smitsom sygdom finder indgang eller udbredes blandt husdyr eller  

 nytte- eller kulturplanter, straffes med hæfte eller med fængsel indtil 2 år  

 eller under formildende omstændigheder med bøde.
 Stk. 4.  Begås forbrydelsen uagtsomt, er straffen bøde,  

 hæfte eller under skærpende omstændigheder fængsel indtil 6 måneder.
21. kapitel Forskellige almenskadelige handlinger § 193.  Den, som på retsstridig måde fremkalder  

 omfattende forstyrrelse i driften af almindelige samfærdselsmidler, offentlig  

 postbesørgelse, telegraf- eller telefonanlæg, radio- eller fjernsynsanlæg,  

 databehandlingsanlæg eller anlæg, der tjener til almindelig forsyning med  

 vand, gas, elektrisk strøm eller varme, straffes med hæfte eller med fængsel  

 indtil 4 år eller under formildende omstændigheder med bøde.
 Stk. 2.  Begås forbrydelsen uagtsomt, er straffen bøde  

 eller hæfte.
 § 194.  Den, der borttager, ødelægger eller beskadiger  

 offentlige mindesmærker eller genstande, som er bestemt til almindelig nytte  

 eller pryd, hører til offentlige samlinger eller er særlig fredlyste,  

 straffes med hæfte eller med fængsel indtil 3 år eller under formildende  

 omstændigheder med bøde.
 § 195.  Den, som stiller levnedsmidler til salg, der  

 ham bevidst er eftergjort eller forfalsket, uden at deres særlige  

 beskaffenhed på utvetydig måde er angivet på varen selv eller på dens  

 etikette eller indpakning samt på fakturaen, hvis en sådan udstedes, straffes  

 med bøde eller hæfte indtil 3 måneder.
§ 196.  (Ophævet) 22. kapitel Betleri og skadelig erhvervsvirksomhed § 197.  Den, der imod politiets advarsel gør sig  

 skyldig i betleri, eller som tillader, at nogen under 18 år, der hører til  

 hans husstand, betler, straffes med hæfte eller med fængsel indtil 6 måneder.  

 Under formildende omstændigheder kan straffen bortfalde.
Advarsel efter denne  

 bestemmelse har gyldighed for 5 år.
 § 198.  Når en arbejdsfør person som følge af  

 vanemæssig lediggang, der må anses for selvforskyldt, falder det offentlige  

 til byrde, forsømmer sin forsørgelsespligt mod nogen, som derved udsættes for  

 nød, eller ikke udreder ham påhvilende bidrag til hustru eller barn, skal der  

 af politiet tildeles ham advarsel og så vidt muligt anvises ham arbejde.
 Stk. 2.  Kommer han inden 1 år herefter som følge af  

 fortsat selvforskyldt lediggang på ny i noget af de nævnte tilfælde, straffes  

 han for løsgængeri med fængsel indtil 1 år.
§ 199.  Hengiver nogen sig til leddiggang under  

 sådanne forhold, at der er grund til at antage, at han ikke søger at ernære  

 sig på lovlig vis, skal der af politiet gives ham pålæg om at søge lovligt  

 erhverv inden en fastsat rimelig frist og så vidt muligt anvises ham sådant  

 erhverv.
Efterkommes pålægget ikke, straffes den pågældende med hæfte eller  

 med fængsel indtil 1 år.
Pålægget har gyldighed for 5 år.
 Stk. 2.  Som lovligt erhverv anses ikke spil, utugt  

 eller understøttelse fra kvinder, der ernærer sig ved utugt.
§ 200.  (Ophævet) § 201.  (Ophævet) § 202.  Den, som erhvervsmæssigt udnytter andres  

 ukyndighed, uforstand eller uerfarenhed til at forlede dem til  

 spekulationsforretninger, straffes med hæfte eller med fængsel indtil 1 år.
 § 203.  Den, som søger erhverv ved hasardspil eller  

 væddemål af tilsvarende art, der ikke ifølge særlig bestemmelse er tilladt,  

 eller ved at fremme sådant spil, straffes med bøde, hæfte eller med fængsel  

 indtil 1 år.
 Stk. 2.  Retten afgør, om det vundne udbytte skal  

 inddrages eller tilbagebetales.
§ 204.  Den, som på offentligt sted yder husrum til  

 eller foranstalter utilladt hasardspil, straffes med bøde eller hæfte indtil  

 3 måneder.
I gentagelsestilfælde kan straffen stige til en højere grad af  

 hæfte eller til fængsel i 6 måneder.
 Stk. 2.  Lige med offentligt sted anses  

 foreningslokaler, når enten enhver eller enhver af en vis samfundsklasse som  

 regel kan opnå optagelse i foreningen, eller utilladt hasardspil indgår i  

 foreningens formål, eller der erlægges særlig betaling for deltagelse i  

 spillet.
 Stk. 3.  Den, som på offentligt sted deltager i utilladt  

 hasardspil, straffes med bøde.
§ 205.  (Ophævet) § 206.  Den, som i erhvervsøjemed anvender falske  

 foregivender eller anden svigagtig adfærd for at forlede nogen til at  

 udvandre, straffes med bøde, hæfte eller med fængsel indtil 1 år.
§ 207.  (Ophævet) 23. kapitel Forbrydelser i familieforhold § 208.  Den, der indgår ægteskab eller lader sit  

 partnerskab registrere, og som i forvejen er gift eller er part i et  

 registreret partnerskab, straffes med fængsel indtil 3 år eller, hvis den  

 anden person har været uvidende om det bestående ægteskab eller registrerede  

 partnerskab, med fængsel indtil 6 år.
 Stk. 2.  Begås handlingen af grov uagtsomhed, er  

 straffen hæfte eller fængsel indtil 1 år.
 Stk. 3.  Den, som uden selv at være gift eller være part  

 i et registreret partnerskab indgår ægteskab eller registreret partnerskab  

 med en person, der allerede er gift eller er part i et registreret  

 partnerskab, straffes med hæfte eller med fængsel indtil 1 år.
 Stk. 4.  Når ægteskabet eller det registrerede  

 partnerskab ikke kan omstødes, kan straffen for den, der i forvejen er gift  

 eller er part i et registreret partnerskab, altid gå ned til hæfte og for den  

 person, der hverken er gift eller part i et registreret partnerskab, helt  

 bortfalde.
§ 209.  (Ophævet) § 210.  Den, der har samleje med en slægtning i  

 nedstigende linje, straffes med fængsel indtil 6 år.
Stk. 2.  Den, der har samleje med sin broder eller  

 søster, straffes med fængsel indtil 2 år.
Straffen kan bortfalde for den, der  

 ikke er fyldt 18 år.
 Stk. 3.  Har anden kønslig omgængelse end samleje fundet  

 sted, bliver en forholdsmæssigt mindre straf at anvende.
§ 211.  (Ophævet) § 212.  (Ophævet) § 213.  Den, som ved vanrøgt eller nedværdigende  

 behandling krænker sin ægtefælle, sit barn eller nogen hans myndighed eller  

 forsorg undergiven person under 18 år eller en i opstigende linie beslægtet  

 eller besvogret, eller som ved modvillig at unddrage sig en ham overfor nogen  

 af de nævnte personer påhvilende forsørgelses- eller bidragspligt udsætter  

 dem for nød, straffes med fængsel indtil 2 år eller under formildende  

 omstændigheder med hæfte.
 Stk. 2.  Påtale kan bortfalde, når den forurettede  

 begærer det.
 § 214.  Den, som ved urigtig eller ufuldstændig  

 anmeldelse til den myndighed, der modtager fødselsanmeldelser, forvansker  

 beviset for en persons familiestilling, straffes med hæfte eller under  

 formildende omstændigheder med bøde.
 Stk. 2.  Straffen kan bortfalde, når et af en gift  

 kvinde udenfor ægteskab født barn med ægtefællens samtykke opgives som  

 ægtebarn.
 § 215.  Den, som unddrager en person under 18 år  

 forældres eller anden rette vedkommendes myndighed eller forsorg eller  

 bidrager til, at han unddrager sig sådan myndighed eller forsorg, straffes  

 efter reglerne i § 261.
Stk. 2.  På samme måde straffes den, der ulovligt fører  

 barnet ud af landet.
Bestemmelsen er endnu ikke sat i kraft af  

 justitsministeren.
24. kapitel Forbrydelser mod kønssædeligheden § 216.  Den, der tiltvinger sig samleje ved vold eller  

 trussel om vold, straffes for voldtægt med fængsel indtil 6 år.
Med vold  

 sidestilles hensættelse i en tilstand, i hvilken den pågældende er ude af  

 stand til at modsætte sig handlingen.
 Stk. 2.  Straffen kan stige til fængsel i 10 år, hvis  

 voldtægten har haft en særlig farlig karakter eller der i øvrigt foreligger  

 særligt skærpende omstændigheder.
 § 217.  Den, som skaffer sig samleje ved anden ulovlig  

 tvang, jfr. § 260, end vold eller trussel om vold, straffes med fængsel  

 indtil 4 år.
 § 218.  Den, der ved udnyttelse af en persons  

 sindssygdom eller åndssvaghed skaffer sig samleje uden for ægteskab med den  

 pågældende, straffes med fængsel indtil 4 år.
 Stk. 2.  Den, der skaffer sig samleje uden for ægteskab  

 med en person, der befinder sig i en tilstand, i hvilken den pågældende er  

 ude af stand til at modsætte sig handlingen, straffes med fængsel indtil 4  

 år, medmindre forholdet er omfattet af § 216.
 § 219.  Den, der er ansat eller tilsynsførende ved  

 fængsel, forsorgshjem, børne- eller ungdomshjem, hospital for sindslidende,  

 åndssvageinstitution eller lignende institution, og som har samleje med  

 nogen, der er optaget i institutionen, straffes med fængsel indtil 4 år.
 § 220.  Den, som ved groft misbrug af en persons  

 tjenstlige eller økonomiske afhængighed skaffer sig samleje uden for ægteskab  

 med den pågældende, straffes med fængsel indtil 1 år eller, såfremt forholdet  

 er begået over for en person under 21 år, med fængsel indtil 3 år.
 § 221.  Med fængsel indtil 6 år straffes den, der  

 tilsniger sig samleje med en person, der vildfarende anser samlejet som  

 ægteskabeligt eller forveksler gerningsmanden med en anden.
 § 222.  Den, som har samleje med et barn under 15 år,  

 straffes med fængsel indtil 6 år.
 Stk. 2.  Har barnet været under 12 år, eller har  

 gerningsmanden forskaffet sig samlejet ved tvang eller fremsættelse af  

 trusler, kan straffen stige til fængsel indtil 10 år.
 § 223.  Den, som har samleje med en person under 18  

 år, der er den skyldiges adoptivbarn, stedbarn eller plejebarn eller er  

 betroet den pågældende til undervisning eller opdragelse, straffes med  

 fængsel indtil 4 år.
 Stk. 2.  Med samme straf anses den, som under groft  

 misbrug af en på alder og erfaring berorende overlegenhed forfører en person  

 under 18 år til samleje.
 § 224.  Bestemmelserne i §§ 216-223 finder tilsvarende  

 anvendelse med hensyn til anden kønslig omgængelse end samleje.
 § 225.  Bestemmelserne i §§ 216-220 og 222-223 finder  

 tilsvarende anvendelse med hensyn til kønslig omgængelse med en person af  

 samme køn.
 § 226.  Har i de tilfælde, hvor efter foranstående  

 bestemmelser gerningens strafbarhed afhænger af den krænkede persons fra det  

 normale afvigende åndelige eller legemlige tilstand eller af personens alder,  

 gerningsmanden handlet uden kendskab til pågældendes tilstand eller alder, og  

 handlingen af denne grund ikke kan tilregnes ham som forsætlig, bliver, hvis  

 han dog har handlet uagtsomt, en forholdsmæssig mindre straf at anvende.
 § 227.  Straf efter §§ 216-224 og 226 kan bortfalde,  

 når de personer, mellem hvilke kønsomgængelsen har fundet sted, er indtrådt i  

 ægteskab med hinanden.
§ 228.  Den, der straffes for rufferi med fængsel indtil 4 år.
 Stk. 2.  På samme måde straffes den, der tilskynder  

 eller bistår en person under 21 år til at søge erhverv ved kønslig  

 usædelighed, samt den, der medvirker til en persons befordring ud af riget,  

 for at denne i udlandet skal drive erhverv ved kønslig usædelighed eller  

 benyttes til sådan usædelighed, når den befordrede person er under 21 år  

 eller uvidende om formålet.
 § 229.  Den, der fremmer kønslig usædelighed ved for  

 vindings skyld eller i oftere gentagne tilfælde at optræde som mellemmand,  

 eller som udnytter en andens erhverv ved kønslig usædelighed, straffes med  

 fængsel indtil 3 år eller under formildende omstændigheder med hæfte eller  

 bøde.
 Stk. 2.  Den, der udlejer værelse i hotel eller  

 gæstgiveri til benyttelse til erhvervsmæssig utugt, straffes med hæfte eller  

 med fængsel indtil 1 år eller under formildende omstændigheder med bøde.
 Stk. 3.  Med fængsel indtil 4 år straffes den  

 mandsperson, som helt eller delvis lader sig underholde af en kvinde, der  

 driver utugt som erhverv.
Stk. 4.  Med fængsel indtil 1 år straffes den  

 mandsperson, som imod politiets advarsel deler bolig med en kvinde, der  

 driver utugt som erhverv.
En af politiet meddelt advarsel har gyldighed for 5  

 år.
 Stk. 5.  De i stk. 3 og 4 givne straffebestemmelser  

 finder ikke anvendelse på mandspersoner under 18 år, overfor hvem kvinden har  

 underholdspligt.
§ 230.  (Ophævet) § 231.  Har den, som skal dømmes efter §§ 228 eller  

 229, tidligere været dømt for nogen i disse bestemmelser omhandlet  

 forbrydelse eller for løsgængeri, eller har han for en berigelsesforbrydelse  

 været dømt til fængsel, kan straffen forhøjes med indtil det halve.
 § 232.  Den, som ved uterligt forhold krænker  

 blufærdigheden eller giver offentlig forargelse, straffes med fængsel indtil  

 4 år eller under formildende omstændigheder med hæfte eller bøde.
 § 233.  Den, som opfordrer eller indbyder til utugt  

 eller stiller usædelig levevis til skue på en måde, der er egnet til at  

 forulempe andre eller vække offentlig forargelse, straffes med hæfte eller  

 med fængsel indtil 1 år eller under formildende omstændigheder med bøde.
 § 234.  Den, som sælger utugtige billeder eller  

 genstande til en person under 16 år, straffes med bøde.
 § 235.  Den, som erhvervsmæssigt sælger eller på anden  

 måde udbreder eller med forsæt hertil fremstiller eller skaffer sig utugtige  

 fotografier, film eller lignende af børn, straffes med bøde, hæfte eller  

 fængsel indtil 6 måneder.
 § 236.  Når nogen dømmes efter §§ 216, 217, 218, stk.  

 1, 222 eller 223, stk. 2, eller efter §§ 224, 225 eller 226, jfr. en af  

 fornævnte bestemmelser, eller efter § 232, kan der ved dommen gives den  

 pågældende pålæg om ikke at indfinde sig i offentlige parker eller anlæg, på  

 fælleder, ved skoler og legepladser, ved opdragelseshjem, ved  

 sindssygehospitaler og åndssvageanstalter, i bestemt angivne skove og på  

 bestemt angivne badeanstalter og strandbredder.
Stk. 2.  Der vil derhos ved dommen kunne gives personer,  

 der dømmes efter de i stk. 1 nævnte paragraffer eller efter §§ 228 og 229,  

 pålæg om, at de ikke må lade børn under 18 år tage ophold i deres bolig eller  

 uden politiets tilladelse selv tage ophold hos personer, hos hvem der  

 opholder sig børn under nævnte alder.
Pålægget gælder dog ikke med hensyn til  

 børn, overfor hvilke den domfældte har forsørgelsespligt.
Stk. 3  Når der er forløbet 3 år efter straffens  

 udståelse, kan den dømte forlange spørgsmålet om ophævelse af et pålæg efter  

 stk. 1 eller 2 forelagt retten.
Begæringen fremsættes over for  

 anklagemyndigheden, der snaret muligt indbringer spørgsmålet for retten. §  

 59, stk. 3, finder tilsvarende anvendelse.
Afgørelsen træffes ved kendelse.  

 Tages begæringen ikke til følge, kan den dømte ikke fremsætte ny begæring,  

 før der er forløbet 3 år fra kendelsens afsigelse.
Når særlige omstændigheder  

 taler derfor, kan justitsministeren tillade, at indbringelse for retten sker  

 før udløbet af denne frist.
 Stk. 4.  Overtrædelse af de i henhold til stk. 1 og 2  

 meddelte pålæg straffes med hæfte eller med fængsel indtil 4 måneder.
25. kapitel Forbrydelser mod liv og legeme § 237.  Den, som dræber en anden, straffes for  

 manddrab med fængsel fra 5 år indtil på livstid.
 § 238.  Dræber en moder sit barn under eller straks  

 efter fødselen, og det må formodes, at hun har handlet i nød, af frygt for  

 vanære eller under påvirkning af en ved fødselen fremkaldt svækkelse,  

 forvirring eller rådvildhed, straffes hun med fængsel indtil 4 år.
 Stk. 2.  Er forbrydelsen ikke fuldbyrdet, og har  

 handlingen ikke påført barnet skade, kan straf bortfalde.
 § 239.  Den, som dræber en anden efter dennes bestemte  

 begæring, straffes med fængsel indtil 3 år eller med hæfte ikke under 60  

 dage.
§ 240.  Den, som medvirker til, at nogen berøver sig  

 selv livet, straffes med bøde eller hæfte.
Hvis handlingen foretages af  

 egennyttige bevæggrunde, er straffen fængsel indtil 3 år.
 § 241.  Den, som uagtsomt forvolder en andens død,  

 straffes med hæfte eller bøde, under skærpende omstændigheder med fængsel  

 indtil 4 år.
§ 242.  (Ophævet) § 243.  (Ophævet) § 244.  Den, som øver vold mod eller på anden måde  

 angriber en andens legeme, straffes med bøde, hæfte eller fængsel indtil 1 år  

 og 6 måneder.
 § 245.  Den, som udøver et legemsangreb af særlig rå,  

 brutal eller farlig karakter eller gør sig skyldig i mishandling, straffes  

 med fængsel indtil 4 år.
 Stk. 2.  Det samme gælder den, som uden for de i stk. 1  

 nævnte tilfælde tilføjer en anden person skade på legeme eller helbred.
 § 246.  Har et legemsangreb, der er omfattet af § 245,  

 været af en så grov beskaffenhed eller haft så alvorlige følger, at der  

 foreligger særdeles skærpende omstændigheder, kan straffen stige til fængsel  

 i 8 år.
 § 247.  Har den, som skal dømmes efter § 244 eller §  

 245, tidligere for forsætligt legemsangreb eller for nogen med forsætlig vold  

 forbunden forbrydelse været dømt til frihedsstraf, kan straffen forhøjes med  

 indtil det halve.
 § 248.  For legemsangreb under slagsmål, eller når den  

 angrebne har øvet gengæld mod angriberen, kan straffen under særlig  

 formildende omstændigheder bortfalde.
 § 249.  Den, som uagtsomt tilføjer nogen betydelig  

 skade på legeme eller helbred, straffes med bøde, hæfte eller fængsel indtil  

 4 måneder eller under skærpende omstændigheder med fængsel indtil 4 år.
 § 250.  Den, som hensætter en anden i hjælpeløs  

 tilstand eller forlader en under hans varetægt stående person i sådan  

 tilstand, straffes med fængsel, der, når handlingen har medført døden eller  

 grov legemsbeskadigelse, under i øvrigt skærpende omstændigheder kan stige  

 til 8 år.
§ 251.  En kvinde, der ved sin barnefødsel på  

 uforsvarlig måde udsætter barnet for alvorlig fare, straffes med hæfte, ikke  

 under 60 dage, eller med fængsel indtil 1 år.
Straffen kan nedsættes eller  

 bortfalde, hvis barnet lever uden at have taget skade.
 § 252.  Med hæfte eller med fængsel indtil 4 år  

 straffes den, der for vindings skyld, af grov kådhed eller på lignende  

 hensynsløs måde volder nærliggende fare for nogens liv eller førlighed.
§ 253.  Med bøde eller hæfte indtil 3 måneder straffes  

 den, som, uagtet det var ham muligt uden særlig fare eller opofrelse for sig  

 selv eller andre, undlader § 254.  Med bøde eller hæfte indtil 3 måneder straffes  

 den, som forsætligt eller uagtsomt overlader barn under 15 år, sindssyg,  

 åndssvag eller beruset person farligt våben eller sprængstof.
 § 255.  Med bøde, hæfte eller med fængsel indtil 1 år  

 straffes den mand, som modvillig unddrager sig fra at yde en af ham udenfor  

 ægteskab besvangret kvinde den til hendes nedkomst fornødne hjælp, hvis hun  

 derved kommer i nød.
 Stk. 2.  Undlader nogen, der er vidende om, at en til  

 hans husstand hørende kvindes nedkomst er nær forestående, at yde hende den i  

 denne anledning fornødne bistand, straffes han med bøde eller hæfte indtil 3  

 måneder.
§§ 256-259. (Ophævet) 26. kapitel Forbrydelser mod den personlige frihed § 260.  Med bøde eller hæfte eller med fængsel indtil  

 2 år straffes for ulovlig tvang den, som § 261.  Den, som berøver en anden friheden, straffes  

 med fængsel indtil 4 år eller under formildende omstændigheder med hæfte.
 Stk. 2.  Sker det for vindings skyld, eller har  

 frihedsberøvelsen været langvarig eller bestået i, at nogen uberettiget  

 holdes i forvaring som sindssyg eller åndssvag eller bringes i fremmed  

 krigstjeneste eller i fangenskab eller anden afhængighed i fremmed land, er  

 straffen fængsel fra 1 til 12 år.
 § 262.  Den, som ved grov uagtsomhed forvolder en  

 frihedsberøvelse af den i § 261, stk. 2, nævnte art, straffes med bøde eller  

 hæfte eller under skærpende omstændigheder med fængsel indtil 1 år.
 Stk. 2.  Påtale kan bortfalde efter den forurettedes  

 begæring.
27. kapitel Freds- og ærekrænkelser § 263.  Med bøde, hæfte eller fængsel indtil 6 måneder  

 straffes den, som uberettiget Stk. 2.  Med bøde, hæfte eller fængsel indtil 6 måneder  

 straffes den, som uberettiget skaffer sig adgang til en andens oplysninger  

 eller programmer, der er bestemt til at bruges i et anlæg til elektronisk  

 databehandling.
 Stk. 3.  Begås de i stk. 1 eller 2 nævnte forhold med  

 forsæt til at skaffe sig eller gøre sig bekendt med oplysninger om en  

 virksomheds erhvervshemmeligheder eller under andre særlig skærpende  

 omstændigheder, kan straffen stige til fængsel indtil 2 år.
§ 264.  Med bøde eller hæfte eller fængsel indtil 6  

 måneder straffes den, som uberettiget Stk. 2.  Begås det i stk. 1, nr. 1, nævnte forhold med  

 forsæt til at skaffe sig eller gøre sig bekendt med oplysninger om en  

 virksomheds erhvervshemmeligheder eller under andre særlig skærpende  

 omstændigheder, kan straffen stige til fængsel indtil 2 år.
§ 264 a.  Den, som uberettiget fotograferer personer,  

 der befinder sig på et ikke frit tilgængeligt sted, straffes med bøde, hæfte  

 eller fængsel indtil 6 måneder.
Det samme gælder den, der ved hjælp af  

 kikkert eller andet apparat uberettiget iagttager sådanne personer.
§ 264 b.  (* 3) (Ophævet) § 264 c.  (* 4) De i §§ 263-264 a indeholdte  

 straffebestemmelser finder tilsvarende anvendelse på den, der uden at have  

 medvirket til gerningen skaffer sig eller uberettiget udnytter oplysninger,  

 som er fremkommet ved overtrædelsen.
§ 264 d.  Med bøde, hæfte eller fængsel indtil 6  

 måneder straffes den, der uberettiget videregiver meddelelser eller billeder  

 vedrørende en andens private forhold eller i øvrigt billeder af den  

 pågældende under omstændigheder, der åbenbart kan forlanges unddraget  

 offentligheden.
Bestemmelsen finder også anvendelse, hvor meddelelsen eller  

 billedet vedrører en afdød person.
§ 265.  Den, der krænker nogens fred ved trods forud  

 af politiet given advarsel at trænge ind på ham, forfølge ham med skriftlige  

 henvendelser eller på anden lignende måde forulempe ham, straffes med bøde  

 eller hæfte eller under skærpende omstændigheder med fængsel indtil 6  

 måneder.
En af politiet meddelt advarsel har gyldighed for 5 år.
 § 266.  Den, som på en måde, der er egnet til hos  

 nogen at fremkalde alvorlig frygt for eget eller andres liv, helbred eller  

 velfærd, truer med at foretage en strafbar handling, straffes med bøde, hæfte  

 eller med fængsel indtil 2 år.
 § 266 a.  Med hæfte eller med fængsel indtil 1 år  

 eller under formildende omstændigheder med bøde straffes den, der, uden at  

 forholdet omfattes af §§ 136 og 266, offentligt fremsætter udtalelser, der  

 tilstræber at fremkalde voldshandlinger eller hærværk.
 § 266 b.  Den, der offentligt eller med forsæt til  

 udbredelse i en videre kreds fremsætter udtalelse eller anden meddelelse, ved  

 hvilken en gruppe af personer trues, forhånes eller nedværdiges på grund af  

 sin race, hudfarve, nationale eller etniske oprindelse, tro eller seksuelle  

 orientering, straffes med bøde, hæfte eller fængsel indtil 2 år.
 § 266 c.  Den, der, efter at en sag har fundet sin  

 afgørelse, med hensyn til denne påny fremsætter de underkendte beskyldninger  

 mod den samme person så hyppigt,at deres fremsættelse udarter til  

 forfølgelse, straffes, når oplysningerne er egnet til at skade den pågældende  

 i offentlighedens omdømme, med bøde eller hæfte.
 § 267.  Den, som krænker en andens ære ved  

 fornærmelige ord eller handlinger eller ved at fremsætte eller udbrede  

 sigtelser for et forhold, der er egnet til at nedsætte den fornærmede i  

 medborgeres agtelse, straffes med bøde eller hæfte.
 Stk. 2.  Er fornærmelsen fremsat mod nogen af de i §  

 119, stk. 2, nævnte personer i anledning af udførelsen af deres tjeneste  

 eller hverv, uden at bestemmelserne i straffelovens § 121 kommer til  

 anvendelse, bliver dette ved straffens udmåling at betragte som en skærpende  

 omstændighed, og straffen kan da stige til fængsel indtil 6 måneder.
 Stk. 3.  Ved straffens udmåling bliver det at betragte  

 som en skærpende omstændighed, at fornærmelsen er fremsat i trykt skrift  

 eller på anden måde, hvorved den får en større udbredelse, eller på sådanne  

 steder eller til sådanne tider, at det i høj grad forøger det krænkende i  

 ytringen.
 § 267 a.  Har nogen på den i § 267, stk. 3, angivne  

 måde fremsat en udtalelse, der indeholder en usandfærdig sigtelse mod en  

 anden for forhold, der, hvis den var sand, ville gøre denne uværdig til at  

 beklæde offentlige hverv, skal der, når den, der har fremsat sigtelsen,  

 påstås idømt straf for ærekrænkelse, hverken ved afgørelsen af  

 skyldspørgsmålet eller ved straffens fastsættelse kunne tages hensyn til  

 påstand om, at den i samfundet i almindelighed gældende vurdering af  

 sigtelsens utilbørlighed ikke skal finde anvendelse.
§ 268.  Er en sigtelse fremsat eller udbredt mod bedre  

 vidende, eller har gerningsmanden savnet rimelig grund til at anse den for  

 sand, straffes gerningsmanden for bagvaskelse med hæfte eller med fængsel  

 indtil 2 år.
Er sigtelsen ikke fremsat eller udbredt offentligt, kan straffen  

 under formildende omstændigheder gå ned til bøde.
 § 269.  En sigtelse er straffri, når dens sandhed  

 bevises, såvel som når den, der i god tro fremsætter sigtelsen, har været  

 forpligtet til at udtale sig eller har handlet til berettiget varetagelse af  

 åbenbar almeninteresse eller af eget eller andres tarv.
 Stk. 2.  Straf kan bortfalde, når der oplyses  

 omstændigheder, som gav føje til at anse sigtelsen for sand.
 § 270.  Er sigtelsens fremsættelse ved sin form  

 utilbørlig fornærmende, kan straf efter § 267, stk. 1, anvendes, selv om  

 sandhedsbevis føres; det samme gælder, såfremt gerningsmanden ikke har haft  

 rimelig anledning til at fremsætte fornærmelsen.
 Stk. 2.  Dersom den fornærmede alene nedlægger påstand  

 om straf efter denne paragraf, tilstedes bevis for sigtelsens sandhed ikke  

 ført, medmindre almene hensyn afgørende taler derfor.
 § 271.  Bevis tilstedes ikke ført for en strafbar  

 handling, for hvilken den, som sigtes, ved endelig dom i ind- eller udland er  

 frikendt.
 Stk. 2.  Sandhedsbevis for en pådømt strafbar handling  

 fritager ikke for straf, når den fornærmede henset til handlingens karakter,  

 tidspunktet, da den blev begået, og hans forhold i øvrigt havde rimeligt krav  

 på, at det pågældende forhold ikke nu blev fremdraget.
 § 272.  Straf efter § 267 kan bortfalde, når  

 handlingen er fremkaldt ved utilbørlig adfærd af den forurettede, eller denne  

 har øvet gengæld mod fornærmeren.
 § 273.  Er en ærefornærmende sigtelse ubeføjet, bliver  

 der efter den fornærmedes påstand i domsslutningen at optage en bemærkning  

 herom.
Stk. 2.  Den, der dømmes for en ærefornærmende sigtelse,  

 kan efter den fornærmedes påstand tilpligtes til ham at udrede en af retten  

 fastsat sum til bestridelse af omkostningerne ved kundgørelse i en eller  

 flere offentlige tidender enten af domsslutningen alene eller tillige af  

 domsgrundene.
Dette gælder, selv om dommen alene lyder på mortifikation efter  

 bestemmelsen i stk. 1.
 § 274.  Den, som fremsætter eller udbreder  

 ærefornærmende udtalelser mod en afdød, straffes med bøde eller, hvis  

 bagvaskelse foreligger, med hæfte.
 Stk. 2.  Ærefornærmende udtalelser, der fremsættes mod  

 nogen 20 år efter hans død, kan kun påtales, når den i § 268 nævnte  

 betingelse foreligger.
§ 275.  Forbrydelserne i dette kapitel er undergivet  

 privat påtale.
Dette gælder dog ikke dem, der er nævnt i §§ 266, 266 a og 266  

 b.
Stk. 2.  I de i §§ 263-265 nævnte tilfælde kan offentlig  

 påtale ske, når den forurettede anmoder herom.
Det samme gælder, når nogen,  

 der virker eller på den tid, hvorom talen er, virkede i offentlig tjeneste  

 eller hverv, sigtes for et forhold, der kan medføre eller kunne have medført  

 stillingens eller hvervets fortabelse, samt når en sigtelse fremsættes i  

 navnløs eller med urigtigt eller opdigtet navn forsynet skrivelse.
 § 275 a.  Sager, hvorunder der gøres ansvar gældende  

 efter bestemmelserne i §§ 267 og 268, bør fremmes med størst mulig hurtighed.
28. kapitel Berigelsesforbrydelser § 276.  For tyveri straffes den, som uden besidderens  

 samtykke borttager en fremmed rørlig ting for at skaffe sig eller andre  

 uberettiget vinding ved dens tilegnelse.
Med rørlig ting sidestilles her og i  

 det følgende en energimængde, der er fremstillet, opbevaret eller taget i  

 brug til frembringelse af lys, varme, kraft eller bevægelse eller i andet  

 økonomisk øjemed.
 § 277.  For ulovlig omgang med hittegods straffes den,  

 som for derigennem at skaffe sig eller andre uberettiget vinding tilegner sig  

 en fremmed rørlig ting, som ikke er i nogens varetægt, eller som ved ejerens  

 forglemmelse eller på lignende tilfældig måde er kommet i gerningsmandens  

 varetægt.
§ 278.  For underslæb straffes den, som for derigennem  

 at skaffe sig eller andre uberettiget vinding Stk. 2.  Bestemmelsen i stk. 1, nr. 1, omfatter ikke  

 dispositioner over købte genstande, med hensyn til hvilke en sælger har  

 forbeholdt sig ejendomsret, indtil købesummen er betalt.
 § 279.  For bedrageri straffes den, som, for  

 derigennem at skaffe sig eller andre uberettiget vinding, ved retsstridig at  

 fremkalde, bestyrke eller udnytte en vildfarelse bestemmer en anden til en  

 handling eller undladelse, hvorved der påføres denne eller nogen, for hvem  

 handlingen eller undladelsen bliver afgørende, et formuetab.
 § 279 a.  For databedrageri straffes den, som for  

 derigennem at skaffe sig eller andre uberettiget vinding retsstridigt ændrer,  

 tilføjer eller sletter oplysninger eller programmer til elektronisk  

 databehandling eller i øvrigt retsstridigt søger at påvirke rsultatet af  

 sådan databehandling.
§ 280.  For mandatsvig straffes, for så vidt forholdet  

 ikke falder ind under §§ 276-279 a, den, som for derigennem at skaffe sig  

 eller andre uberettiget vinding påfører en anden formuetab § 281.  For afpresning straffes, for så vidt forholdet  

 ikke falder ind under § 288, § 282.  For åger straffes den, som udnytter en anden  

 persons betydelige økonomiske eller personlige vanskeligheder, manglende  

 indsigt, letsind eller et bestående afhængihedsforhold til i et aftaleforhold  

 at opnå eller betinge en ydelse, der står i væsentligt misforhold til  

 modydelsen, eller som der ikke skal ydes vederlag for.
§ 283.  For skyldnersvig straffes den, som for  

 derigennem at skaffe sig eller andre uberettiget vinding Stk. 2.  Er handlinger af den under nr. 3 angivne art  

 foretaget til begunstigelse af en fordringshaver, bliver denne dog kun at  

 straffe, hvis han på en tid, da han forudså, at skyldnerens konkurs eller  

 betalingsstandsning var umiddelbart forestående, har bestemt skyldneren til  

 at yde ham sådan begunstigelse.
 § 284.  For hæleri straffes den, som modtager eller  

 skaffer sig eller andre del i en ved tyveri, ulovlig omgang med hittegods,  

 underslæb, bedrageri, databedrageri, mandatsvig, afpresning, skyldnersvig  

 eller røveri erhvervet vinding, samt den, som ved fordølgelse, hjælp til  

 afhændelse eller på lignende måde virker til at sikre en anden udbytte af en  

 sådan forbrydelse.
§ 285.  De i §§ 276, 278-281 og 283 nævnte  

 forbrydelser, hæleri med hensyn hertil og med hensyn til røveri samt åger  

 straffes med hæfte eller med fængsel indtil 1 år og 6 måneder.
I de i § 283,  

 stk. 2, nævnte tilfælde kan straffen såvel for skyldneren som for den  

 begunstigede fordringshaver gå ned til bøde.
 Stk. 2.  Ulovlig omgang med hittegods samt hæleri med  

 hensyn hertil straffes med bøde, hæfte eller fængsel indtil 1 år og 6  

 måneder.
 § 286.  Er et tyveri af særlig grov beskaffenhed,  

 såsom på grund af den måde, hvorpå det er udført, eller fordi det er udført  

 af flere i forening eller under medtagelse af våben eller andet farligt  

 redskab eller middel, eller på grund af de stjålne genstandes betydelige  

 værdi eller de forhold, under hvilke de befandt sig, såvel som når tyverier  

 er begået i større antal, kan straffen stige til fængsel i 4 år.
 Stk. 2.  Straffen for underslæb, bedrageri,  

 databedrageri, mandatsvig og skyldnersvig kan, når forbrydelsen er af særlig  

 grov beskaffenhed, eller når et større antal forbrydelser er begået, stige  

 til fængsel i 8 år.
 Stk. 3.  Under tilsvarende omstændigheder kan straffen  

 for afpresning, åger og hæleri stige til fængsel i 6 år.
§ 287.  Er nogen af de forbrydelser, der er nævnt i §§  

 276-284, af mindre strafværdighed på grund af de omstændigheder, hvorunder  

 handlingen er begået, de tilvendte genstandes eller det lidte formuetabs  

 ringe betydning eller af andre grunde, er straffen bøde.
Under i øvrigt  

 formildende omstændigheder kan straffen bortfalde.
 Stk. 2.  Forsøg på forbrydelse, der er omfattet af stk.  

 1, er strafbart.
§ 288.  For røveri straffes med fængsel indtil 6 år  

 den, som for derigennem at skaffe sig eller andre uberettiget vinding ved  

 vold eller trussel om øjeblikkelig anvendelse af vold Stk. 2.  Straffen kan stige til fængsel i 10 år, hvis  

 røveriet har haft en særlig farlig karakter eller der i øvrigt foreligger  

 særligt skærpende omstændigheder.
§ 289.  Med fængsel indtil 4 år straffes den, der gør  

 sig skyldig i skattesvig af særlig grov karakter, jfr. skattekontrollovens §  

 13, stk. 1. På samme måde straffes den, der gør sig skyldig i indsmugling af  

 særlig grov karakter, jfr. toldlovens § 123, stk. 2, smh. med stk. 1, (* 5)  

 eller den, der gør sig skyldig i en tilsvarende overtrædelse af toldlovens §  

 123, stk. 3. (* 5) § 290.  Skyldnersvig, hvorved ingen særlig sikret ret  

 er krænket, påtales kun, når nogen forurettet begærer det, eller dersom  

 udlægsforretning er påfulgt uden at have ført til fordringshaverens dækning,  

 konkurs er indtrådt, forhandling om tvangsakkord uden for konkurs er åbnet,  

 eller konkursbegæring er nægtet fremme på grund af boets utilstrækkelighed.
 Stk. 2.  Ved tyveri, ulovlig omgang med hittegods,  

 underslæb, bedrageri og hæleri, forøvet mod nogen af den skyldiges nærmeste,  

 samt i de i § 287 nævnte tilfælde kan påtale bortfalde, når den forurettede  

 begærer det.
29. kapitel Andre strafbare formuekrænkelser § 291.  Den, som ødelægger, beskadiger eller  

 bortskaffer ting, der tilhører en anden, straffes med bøde, hæfte eller med  

 fængsel indtil 1 år.
 Stk. 2.  Øves der hærværk af betydeligt omfang, eller er  

 gerningsmanden tidligere fundet skyldig efter nærværende paragraf eller efter  

 §§ 180, 181, 183, stk. 1 og 2, 184, stk. 1, 193 eller 194, kan straffen stige  

 til fængsel i 4 år.
 Stk. 3.  Forvoldes skaden under de i stk. 2 nævnte  

 omstændigheder af grov uagtsomhed, er straffen bøde, hæfte eller fængsel  

 indtil 6 måneder.
 § 292.  Den, der ved at ødelægge, beskadige eller  

 bortskaffe sine ejendele unddrager dem fra at tjene sine fordringshavere  

 eller nogen enkelt af disse til fyldestgørelse, straffes med bøde, hæfte  

 eller med fængsel indtil 1 år.
 Stk. 2.  Bestemmelserne i § 290, stk. 1, finder her  

 tilsvarende anvendelse.
§ 293.  Den, som uberettiget bruger en ting, der  

 tilhører en anden, straffes med bøde, hæfte eller fængsel indtil 1 år.
Under  

 skærpende omstændigheder, navnlig når tingen ikke bringes tilbage efter  

 brugen, kan straffen stige til fængsel i 2 år.
 Stk. 2.  Den, som lægger hindringer i vejen for, at  

 nogen udøver sin ret til at råde over eller tilbageholde en ting, straffes  

 med bøde eller hæfte eller under skærpende omstændigheder med fængsel indtil  

 6 måneder.
 § 294.  Den, som ulovligt tager sig selv til rette,  

 straffes med bøde.
 § 295.  Den, som i ferske vande eller på søterritoriet  

 i strid med privates eller det offentliges ret foretager inddæmning eller  

 anbringer faste indretninger, straffes med bøde eller hæfte indtil 3 måneder.
§ 296.  Med bøde, hæfte eller med fængsel indtil 1 år  

 straffes den, som, uden at betingelserne for at anvende § 279 foreligger, Stk. 2.  Begås de under nr. 2 og 3 nævnte handlinger af  

 grov uagtsomhed, er straffen bøde eller under skærpende omstændigheder hæfte.
 § 297.  Med bøde straffes den, som uden for de i § 296  

 nævnte tilfælde i dokumenter, forretningsbreve, cirkulærer eller  

 bekendtgørelser mod bedre vidende gør urigtige angivelser om det af ham  

 bestyrede eller repræsenterede selskabs økonomiske stilling.
§ 298.  Med bøde, hæfte eller med fængsel indtil 6  

 måneder straffes den, som, uden at betingelserne for at anvende § 279  

 foreligger, § 299.  Med bøde, hæfte eller med fængsel indtil 6  

 måneder straffes den, som, uden at betingelserne for at anvende § 280  

 foreligger, § 300.  Med fængsel indtil 1 år, med hæfte eller under  

 formildende omstændigheder med bøde straffes Stk. 2.  Påtale finder kun sted under de i § 290, stk.  

 1, angivne betingelser.
 § 300 a.  Med bøde, hæfte eller fængsel indtil 6  

 måneder straffes den, som, uden at betingelserne for at anvende § 279  

 foreligger, på retsstridig måde forsætligt eller groft uagtsomt bevirker, at  

 en person, der befinder sig i en vildfarelse, af denne grund bestemmes til en  

 handling eller undladelse, og derved påfører ham eller nogen, for hvem  

 handlingen eller undladelsen bliver afgørende, et betydeligt formuetab.
 § 300 b.  Med bøde, hæfte eller fængsel indtil 6  

 måneder straffes den, som, uden at betingelserne for at anvende § 282  

 foreligger, ved indgåelse af en aftale på utilbørlig måde benytter sig af  

 modpartens økonomiske vanskeligheder eller i øvrigt af dennes underlegne  

 stilling.
§ 300 c.  Med bøde, hæfte eller fængsel indtil 6  

 måneder straffes den, som overdrager et krav, der hidrører fra en andens  

 handling af den i § 282, § 300 a eller § 300 b nævnte beskaffenhed, eller som  

 gør et sådant krav gældende, såfremt han ved erhvervelsen af kravet kendte  

 eller udviste grov uagtsomhed med hensyn til dets beskaffenhed.
På samme måde  

 straffes den, som i øvrigt forsætligt eller groft uagtsomt drager utilbørlig  

 fordel af en andens handling af den i § 282, § 300 a eller § 300 b nævnte  

 beskaffenhed.
§ 301.  (Ophævet) § 302.  Med bøde, hæfte eller fængsel indtil 1 år  

 straffes den, som under omstændigheder, der kendetegner forholdet som særlig  

 groft:
 Stk. 2.  Begås en handling eller undladelse som nævnt i  

 stk. 1 af grov uagtsomhed, er straffen bøde eller hæfte.
§ 303.  Den, som udviser grov uagtsomhed ved at  

 tilforhandle sig eller på anden lignende måde modtage ting, der er erhvervet  

 ved en berigelsesforbrydelse, straffes med bøde eller hæfte.
I  

 gentagelsestilfælde, samt når den skyldige tidligere har været dømt for en  

 berigelsesforbrydelse, kan straffen stige til fængsel i 6 måneder.
 § 304.  Med bøde eller hæfte straffes den, som i  

 tilfælde, hvor afgørelse om et formueanliggende træffes ved afstemning,  

 skaffer sig eller andre adgang til uberettiget at deltage i denne eller til  

 at afgive flere stemmer, end der tilkommer ham, eller bevirker, at  

 afstemningen forvanskes.
 Stk. 2.  På samme måde straffes den, som ved  

 afstemninger i et konkurs- eller gældsfragåelsesbo eller under forhandling om  

 tvangsakkord uden for konkurs ved usande foregivender påvirker  

 stemmegivningen eller yder, lover eller tilbyder, modtager, fordrer eller  

 lader sig tilsige formuefordel for at stemme i en bestemt retning eller for  

 at undlade at stemme.
 § 305.  De i § 291, stk. 1 og 3, § 298 og § 299  

 omhandlede lovovertrædelser påtales kun efter den forurettedes begæring,  

 medmindre almene hensyn kræver påtale.
 Stk. 2.  De i § 293, stk. 2, og § 294 omhandlede  

 lovovertrædelser er undergivet privat påtale.
---- § 31  i lov nr. 286 af 18. juni 1951 om ændring af  

 reglerne om fortabelse af rettigheder som følge af straf indeholder følgende  

 bestemmelse:
§ 31 Den, som forinden denne lovs ikrafttræden er frakendt retten til en  

 virksomhed, der er omhandlet i straffelovens § 79 som affattet ved nærværende  

 lov, kan generhverve denne ret i overensstemmelse med de i straffelovens §  

 78, stk. 3, indeholdte bestemmelser.
---- § 3  i lov nr. 163 af 31. maj 1961 indeholder følgende  

 bestemmelse:
§ 3 Den, der inden lovens ikrafttræden i medfør af borgerlig straffelovs § 195  

 eller § 207 er frakendt ret til at udøve næringsvirksomhed, kan generhverve  

 retten i overensstemmelse med reglerne i straffelovens § 78, stk. 3.
---- § 3  i lov nr. 160 af 28 april 1982  

 (»Narkotikahæleri«) indeholder følgende bestemmelse:
§ 3 Loven træder i kraft den 1. maj 1982.
---- § 2  i lov nr. 239 af 1. juni 1982 (Straffene for  

 berigelsesforbrydelser m.v.) indeholder følgende bestemmelse:
§ 2 Stk. 1.  Loven træder i kraft den 1. juli 1982.
 Stk. 2.  § 1, nr. 1, (* 6) finder anvendelse i alle  

 sager, hvor straffen ikke er udstået inden lovens ikrafttræden.
---- Lov nr. 228 af 6. juni 1985 indeholder ingen ikrafttrædelsesbestemmelse.
---- § 2  i lov nr. 229 af 6. juni 1985 (Datakriminalitet)  

 indeholder følgende bestemmelse:
§ 2 Loven træder i kraft den 1. juli 1985.
---- Lov nr. 573 af 19. december 1985 (Tavshedspligt) indeholder følgende  

 bestemmelse:
§ 2 Loven træder i kraft den 1. januar 1987.
---- Lov nr. 322 af 4. juni 1986 (International strafferet) indeholder følgende  

 bestemmelse:
§ 5 Stk. 1.  Loven træder i kraft den 1. juli 1986.
Stk. 2.  (Udelades) ---- Lov nr. 357 af 3. juni 1987 (Forbud mod diskrimination på grund af seksuel  

 orientering) indeholder følgende bestemmelse:
§ 3 Loven træder i kraft den 1. juli 1987.
---- Lov nr. 385 af 10. juni 1987 (Økonomisk kriminalitet) indeholder følgende  

 bestemmelse:
§ 3 Stk. 1.  Loven træder i kraft den 1. juli 1987.
 Stk. 2.  Lovens § 2 finder anvendelse i alle sager, der  

 ikke er endeligt afgjort ved lovens ikrafttræden.
---- Lov nr. 272 af 3. maj 1989 (Vold og børnepornografi) indeholder følgende  

 bestemmelse:
§ 3 Loven træder i kraft den 1. juli 1989.
---- Lov nr. 373 af 7. juni 1989 (Ændringer som følge af indførelse af  

 registreret partnerskab) indeholder følgende bestemmelse:
§ 5 Stk. 1.  Loven træder i kraft den 1. oktober 1989.
Stk. 2.  (Udelades) ---- For Færøerne gælder borgerlig straffelov, jfr. lovbekendtgørelse nr. 215  

 af 24. juni 1939, med de ændringer, som følger af lov nr. 286 af 18. juni  

 1951, lov nr. 225 af 7. juni 1952, lov nr. 120 af 17. maj 1956, lov nr. 177  

 af 23. juni 1956, lov nr. 138 af 31. marts 1960, lov nr. 163 af 31. maj 1961,  

 lov nr. 212 af 4. juni 1965, lov nr. 276 af 18. juni 1969, lov nr. 519 af 23.  

 december 1970, lov nr. 288 af 9. juni 1971, lov nr. 89 af 29. marts 1972, lov  

 nr. 95 af 29. marts 1972, lov nr. 320 af 13. juni 1973, lov nr. 285 af 14.  

 juni 1974, lov nr. 322 af 4. juni 1986 og lov nr. 272 af 3. maj 1989.
Justitsministeriet, den 22. juni 1990 (* 1) Som affattet ved lov nr. 573 af 19. december 1985, der træder i  

 kraft 1. januar 1987.
 (* 2) Indsat ved lov nr. 573 af 19. december 1985, der træder i kraft 1.  

 januar 1987.
 (* 3) Ophævet ved lov nr. 573 af 19. december 1985, der træder i kraft 1.  

 januar 1987.
 (* 4) Som affattet ved lov nr. 573 af 19. december 1985, der træder i  

 kraft 1. januar 1987.
 (* 5) Bestemmelsen i § 289 blev indsat i straffeloven ved lov nr. 550 af  

 22. december 1971. Toldloven er siden ændret, og den bestemmelse, som i 1971  

 fandtes i § 123, findes nu i toldlovens § 117.
 (* 6) Om en ny affattelse af § 38.
