 Resumé  



  

 Den Sociale Ankestyrelse havde afvist at behandle spørgsmålet om hvorvidt  

 myndighederne, ved at fastsætte varigheden af samvær til halvanden time hver  

 fjerde uge, i bistandslovens forstand havde afbrudt et forældrepars kontakt  

 med  

 deres datter.
På baggrund af en klage fra forældrenes advokat udtalte  

 ombudsmanden at spørgsmålet måtte anses for uafklaret.
Ombudsmanden fandt det  

 væsentligt at der blev taget stilling til spørgsmålet om fastlæggelse af en  

 nedre tidsmæssig grænse for hvornår en kontakt mellem et barn anbragt uden  

 for  

 hjemmet og forældrene kan anses som "samvær". Ombudsmanden  

 henstillede  

 derfor til Ankestyrelsen at optage sagen til generel behandling for så vidt  

 angik dette spørgsmål. (J.nr. 1996-2310-072).
Den Sociale Ankestyrelses afslag på at antage sag til  

 behandling.
Bistandslovens § 67 Den 3. oktober 1992 fik et  

 forældrepar en datter, A.
Begge forældre modtog den mellemste førtidspension  

 på  

 grund af skizofreni.
A blev den 4. oktober 1992 anbragt i pleje hos en  

 plejefamilie  

 hvor hun havde opholdt sig siden.
Den 16. august 1994 traf  

 Socialcentret Vanløse skriftlig afgørelse om at nedsætte forældrenes samvær  

 med  

 A fra halvanden time hver 14. dag til halvanden time hver 4. uge.
Afgørelsen  

 blev den 1. december 1994 tiltrådt af Det Sociale Ankenævn for Københavns og  

 Frederiksberg Kommuner der i sin afgørelse bl.a. anførte:
 "...
 Nævnet finder ikke, at der er  

 tale om en samværsafbrydelse, fordi der er fastsat samvær til halvanden time  

 hver 4. uge.
 Nævnet har lagt vægt på, at  

 det følger af bistandslovens § 67, stk. 4, at enhver beslutning som medfører,  

 at samvær kun må finde sted mindre end én gang hver måned, skal sidestilles  

 med  

 en beslutning om afbrydelse af forbindelse mellem forældrene og barnet.
 Nævnet finder, at der er tale  

 om samvær én gang hver måned.
 Nævnet finder endvidere, at  

 Socialcenter Vanløses beslutning om, at nedsætte samværet mellem forældrene  

 og  

 A, tilgodeser A og A's behov.
..." I et møde den 31. oktober  

 1995 besluttede Børn og Unge-udvalget i København at A fortsat skulle være  

 anbragt uden for hjemmet efter bistandslovens §  

 35 a, jf. § 35, stk. 1, nr. 1, og at  

 forældrenes samvær med A kun måtte foregå under tilstedeværelse af en  

 repræsentant  

 for kommunen.
Udvalget henstillede samtidig at forældrenes samvær med A blev  

 søgt udvidet, og at antallet af tilstedeværende personer blev reduceret i  

 takt  

 med A's alder og udvikling.
På baggrund af denne  

 henstilling fra Børn og unge-udvalget bad forældrenes advokat den 4. december  

 1995 på vegne af forældrene bl.a. om at samværet blev udvidet.
Socialcentret  

 Vanløse afslog den 24. januar 1996 advokatens anmodning.
Det Sociale Ankenævn  

 for Københavns og Frederiksberg Kommuner tiltrådte denne afgørelse den 7.  

 august 1996 idet nævnet fandt at lovens betingelser for at begrænse samværet  

 i  

 det nævnte omfang var opfyldt.
I et brev af 20. august 1996  

 indbragte advokaten det sociale ankenævns afgørelse for Den Sociale  

 Ankestyrelse.
Advokaten skrev bl.a. følgende:
 "...
 Sagen anses for principiel på  

 spørgsmålet om, hvorvidt der reelt ikke foreligger en samværsafbrydelse, der  

 således skulle have været behandlet af Børn og Unge-udvalget.
 Idet jeg iøvrigt henviser til  

 det tidligere fremførte, skal jeg påny gøre opmærksom på, at den nuværende  

 regel i Bistandslovens § 67, stk. 4 er en følge af, at det fra Ombudsmanden  

 blev fastslået, at samvær, sjældnere end en måned, måtte anses for  

 samværsafbrydelse.
Jeg finder ikke, at hverken  

 Ombudsmandens afgørelse eller lovændringen nu kan medføre, at blot der er  

 fastsat samvær 1 gang månedlig, er det uden for Børn og Unge-udvalgets  

 kompetence.
Dette har bl.a. betydning for den advokatbistand, som forældre  

 har  

 i.h.t.
Bistandsloven.
 Der bør ganske klart  

 fastlægges en grænse for, hvilken tidsmæssig udstrækning et samvær skal have  

 for at opfylde reglerne.
Det kan ikke bero på et  

 konkret skøn, i hver enkelt sag, om den tidsmæssige udstrækning opfylder  

 reglerne.
Det er alene et spørgsmål om, hvilket forum der skal træffe dette  

 skøn.
For at sætte sagen på spidsen  

 kunne man forestille sig, at der f.eks. blev givet 10 min. samvær hver 4.  

 uge.  

 Ville dette være at sidestille med en samværsafbrydelse eller ej." Den 10. september 1996 afslog  

 Den Sociale Ankestyrelse at realitetsbehandle sagen.
Ankestyrelsen anførte  

 bl.a.:
 "...
Ankestyrelsen finder, at  

 sagen ikke har principiel eller generel betydning, da retstilstanden er  

 tilstrækkeligt afklaret, og da nævnets afgørelse er truffet efter en konkret  

 vurdering og ikke på det foreliggende grundlag strider imod loven eller  

 praksis.
Endvidere skønnes afgørelsen ikke at have generel betydning for  

 retsanvendelsen på området, idet Ankestyrelsen ikke på baggrund af den  

 konkrete  

 sag kan tage generel stilling til samvær på 1½ time én gang pr. måned.
 Som meddelt i brev herfra af  

 3. januar 1995 vedrørende en tidligere henvendelse fra Dem om samme spørgsmål  

 finder Ankestyrelsen, at den trufne afgørelse ligger helt klart inden for  

 lovens rammer.
 Ankestyrelsen kan således  

 ikke behandle sagen.
 Lovgrundlaget for afgørelsen  

 er bistandslovens § 67, stk. 2 og 4.
Til orientering kan det oplyses,  

  

 at formålet med at antage en sag  

 til principiel behandling er at afklare retstilstanden eller belyse spørgsmål  

 af generel betydning for området.
Afgørelserne skal tjene som vejledning for  

 kommunerne og de sociale ankenævn ved den fremtidige sagsbehandling.
 Det indebærer, at  

 Ankestyrelsen kun antager en sag til principiel behandling, hvis der er tale  

 om  

 spørgsmål om den rigtige anvendelse af en lovregel, eller hvis afgørelsen  

 skønnes at have generel betydning for retsanvendelsen på det pågældende  

 område.
 Dette kan være tilfældet,  

 hvor Ankestyrelsen ikke tidligere har behandlet spørgsmålet, som f.eks. hvor  

 der foreligger ny lovgivning, eller hvor samfundsudviklingen har medført, at  

 den hidtidige praksis ikke længere er hensigtsmæssig.
At sagen har stor betydning  

 for klagerens situation, bevirker ikke i sig selv, at den anses for at være  

 principiel eller generel." Den 27. september 1996 sendte  

 advokaten mig en kopi af Ankestyrelsens afslag og bad mig om at behandle  

 spørgsmålet vedrørende samvær i forbindelse med et anbragt barn.
Advokaten  

 henviste til sin klage af 20. august 1996 til Ankestyrelsen.
 Efter en foreløbig gennemgang  

 af sagens akter skrev jeg den 20. februar 1997 således til Den Sociale  

 Ankestyrelse:
 "...
Jeg beder for det første  

 Ankestyrelsen nærmere redegøre for den foreliggende praksis vedrørende  

 bistandslovens § 67, stk. 2 - herunder om en nærmere redegørelse for hvorfor  

 Ankestyrelsen ikke fandt anledning til at tage generel stilling til et  

 spørgsmål om samvær på 1½ time én gang pr. måned.
Jeg bemærker i den  

 forbindelse at en afgørelse om at begrænse et samvær fra 1½ time hver 14. dag  

 til 1½ time hver måned må antages at udgøre en overordentlig vidtgående  

 begrænsning af samvær der nærmer sig området for afbrydelse af samvær  

 reguleret  

 i bistandslovens § 67, stk. 3, 2. punktum jf. § 67, stk. 4, 3. punktum.
 Jeg beder også Ankestyrelsen  

 oplyse hvorvidt Ankestyrelsens afgørelse af 10. september 1996 indebærer en  

 stillingtagen til omfanget af samværsbegrænsning efter bistandslovens § 67,  

 stk. 2, når Ankestyrelsen skriver således:
 '...
Som meddelt i brev herfra af  

 3. januar 1995 vedrørende en tidligere henvendelse fra Dem om samme spørgsmål  

 finder Ankestyrelsen, at den trufne afgørelse ligger helt klart inden for  

 lovens rammer.' ..." Ankestyrelsen fremkom på den  

 baggrund den 19. marts 1997 med følgende udtalelse:
 "...
 Ankestyrelsen afviste i  

 afgørelsen af 10. september 1996 at behandle en klage over en afgørelse om  

 samværsfastsættelse truffet af Direktoratet for Social Sikring og Bistand,  

 Ankenævnet for København og Frederiksberg kommuner, fordi Ankestyrelsen  

 fandt,  

 at sagen ikke havde principiel eller generel betydning.
Efter direktoratets afgørelse  

 var lovens betingelser for at begrænse samværet mellem advokatens klienter og  

 deres datter til halvanden time hver 4. uge opfyldt.
Advokaten havde over for  

 Ankestyrelsen henvist til, at afgørelsen efter hendes opfattelse ikke ligger  

 uden for Børn og unge-udvalgets kompetence, blot fordi der er fastsat samvær  

 1  

 gang om måneden.
Det blev endvidere anført, at Ankestyrelsen burde fastlægge  

 en grænse for, hvilken tidsmæssig udstrækning et samvær skal have for at  

 opfylde reglerne.
Ved lov nr. 501 af 24. juni  

 1992 om ændring af lov om social bistand mv. blev der med virkning fra 1.  

 januar 1993 gennemført ændringer af bl.a. reglerne om regulering af samvær  

 mellem forældre og børn anbragt uden for hjemmet. Ændringen betød, at der i  

 loven blev taget stilling til, hvornår begrænsninger i forældres ret til  

 samvær  

 med deres børn - overvågning af samvær og afbrydelse af samvær - var så  

 indgribende, at afgørelserne herom skulle træffes under iagttagelse af de  

 særlige retsgarantier, som knytter sig til behandlingen i Børn og  

 Unge-udvalget.
Da enhver fastsættelse af samvær i princippet kunne betragtes  

 som  

 en midlertidig afbrydelse af forbindelsen mellem forældre og barn, blev der i  

 loven foretaget en grænsedragning for, hvad der skulle betragtes som en  

 afbrydelse af forbindelsen.
Grænsen blev formuleret således, jf.  

 bistandslovens  

 § 67, stk. 3, jf. stk. 4, at der er tale om en afbrydelse af samværet, når  

 dette kun må finde sted mindre end én gang om måneden.
 Loven fastlægger således  

 klart, for så vidt angår hyppigheden af samværet, hvornår der er tale om en  

 afgørelse, hvor kompetencen er henlagt til kommunalbestyrelsen med ankeadgang  

 til det sociale ankenævn og hvornår en afgørelse skal træffes af Børn og  

 unge-udvalget.
For så vidt angår  

 spørgsmålet, om hvor lang tids kontaktmulighed mellem forældre og barn, der  

 skal til, for at det kan betragtes som et samvær, er det Ankestyrelsens  

 opfattelse, at der ikke generelt kan fastsættes en tidsmæssig ramme for  

 kontaktens  

 omfang.
Dette vil bero på en vurdering af børns og forældres forhold i hvert  

 enkelt tilfælde.
Ved tilrettelæggelse af samværet skal der særlig tages  

 hensyn  

 til barnet.
Der vil således f.eks. skulle tages hensyn til forældre og børns  

 indbyrdes samspil og i hvilket omfang kontakten evt. påvirker barnet  

 negativt.
For så vidt angår  

 Ombudsmandens spørgsmål om, hvorvidt Ankestyrelsen med afgørelsen af 10.  

 september 1996 har taget stilling til samværsbegrænsning i den konkrete sag,  

 kan det oplyses, at Ankestyrelsen alene har taget stilling til, om sagen  

 skulle  

 antages til principiel eller generel behandling.
Den citerede passus går  

 alene  

 på, at et samvær på halvanden time én gang om måneden generelt set betyder,  

 at  

 der er fastsat samvær én gang om måneden, hvilket er en afgørelse, som efter  

 loven henhører under kommunalbestyrelsens kompetence med ankeadgang til det  

 sociale ankenævn.
Ankestyrelsen har således hverken fundet principielle eller  

 generelle aspekter i sagen, som kunne føre til en antagelse.
..." Forelagt Ankestyrelsens  

 udtalelse anførte advokaten i et brev af 4. april 1997 at hun fandt det  

 særdeles principielt at få afklaret om ethvert samvær, blot det finder sted  

 en  

 gang om måneden, kan anses for at være egentligt samvær og dermed unddraget  

 Børn og Unge-udvalgets kompetence.
Advokaten påpegede at dette bl.a. medfører  

 at der ikke kan ydes advokatbistand.
Ombudsmandens udtalelse "Min undersøgelse har alene omfattet Den Sociale Ankestyrelsens afslag  

 på at antage sagen til behandling.
 Afgørelsen blev truffet efter bistandslovens § 15, stk. 3, der har denne  

 ordlyd:
'Det sociale ankenævns afgørelser kan ikke indbringes for anden administrativ  

 myndighed.
Den Sociale Ankestyrelse kan dog optage en sag til behandling, når  

 Ankestyrelsen skønner, at sagen er af principiel eller generel betydning.' Ankestyrelsen begrundede afslaget med at sagen ikke havde principiel eller  

 generel betydning da retstilstanden er tilstrækkeligt afklaret, og da nævnets  

 afgørelse blev truffet efter en konkret vurdering og ikke på det foreliggende  

 grundlag var stridende mod loven eller praksis.
Endvidere skønnede  

 Ankestyrelsen at afgørelsen ikke havde generel betydning for retsanvendelsen  

 på området, idet Ankestyrelsen ikke på baggrund af den konkrete sag kunne  

 tage stilling til samvær af halvanden time én gang pr. måned.
I sin udtalelse af 19. marts 1997 har Ankestyrelsen uddybende anført - for så  

 vidt angår spørgsmålet om den tidsmæssige udstrækning af en kontakt mellem  

 forældre og børn for at kontakten kan betragtes som et samvær - at der ikke  

 generelt kan fastsættes en tidsmæssig ramme for kontaktens omfang.
Dette  

 beror på en vurdering af børns og forældres forhold i hvert enkelt tilfælde.  

 Ifølge Ankestyrelsen skal der ved tilrettelæggelse af samværet særligt tages  

 hensyn til barnet.
Der vil således f.eks. skulle tages hensyn til forældre og  

 børns indbyrdes samspil og i hvilket omfang kontakten evt. påvirker barnet  

 negativt.
 Ved en beslutning om omfanget af forældres samvær med et barn der er anbragt  

 uden for hjemmet, skal der - som også nævnt af Ankestyrelsen - lægges særlig  

 vægt på hensynet til barnet og formålet med anbringelsen, jf. bistandslovens  

 § 67, stk. 2. Jeg er enig med Ankestyrelsen i at beslutningen om det enkelte  

 samværs tidsmæssige udstrækning således i det enkelte tilfælde må hvile på en  

 konkret vurdering.
Efter min mening medfører det imidlertid ikke i sig selv at det ikke kan være  

 muligt og hensigtsmæssigt mere generelt at tage stilling til om der må  

 antages at eksistere en mindstegrænse  

 for hvornår en kontakt mellem forældre og barn i tidsmæssig henseende kan  

 betragtes som et 'samvær' i bistandslovens forstand.
Jeg bemærker at en  

 eventuel generel nedre grænse ikke udelukker at der i konkrete tilfælde  

 fastsættes en kortere tidsramme for kontakten, men ville sikre at de særlige  

 garantier som udløses i sager om afbrydelse af forbindelsen mellem forældre  

 og børn i sådanne tilfælde, ville træde i kraft.
 Efter sit indhold gør  

 bistandslovens § 67, stk. 4, 3. punktum, kun op med spørgsmålet om hvornår  

 forbindelsen  

 mellem forældre og barn må anses for afbrudt på grund af samværets ringe  

  

 hyppighed.  

  

 Bestemmelsen tager således  

 ikke stilling til om også en ringe tidsmæssig  

  

 udstrækning  

  

 af det enkelte (månedlige) besøg kan føre til at  

 kontakten må betragtes som værende afbrudt i lovens forstand.
Dette spørgsmål er ikke  

 tidligere behandlet af Den Sociale Ankestyrelse, og der foreligger således  

 ikke  

 sociale meddelelser herom.
Socialministeriets vejledning af 15. december 1992  

 om bistandslovens bestemmelser om særlig støtte til børn og unge kommer ikke  

 ind på spørgsmålet, og spørgsmålet ses heller ikke at være afklaret i  

 forarbejderne til bistandslovens § 67 hvor bl.a. følgende er anført  

 (Folketingstidende 1991-92, tillæg A, sp. 4891):
 '...
En beslutning efter stk. 2  

 kan tænkes at begrænse kontakt- og samværsretten i en sådan grad, at det  

 kunne  

 være nærliggende at henføre beslutningen til bestemmelsens stk. 3, der  

 omhandler  

 afbrydelse af forbindelsen mellem forældrene og barnet eller den unge.
Til  

 brug  

 for grænsedragningen mellem de beslutninger, der naturligt kan siges at  

 regulere samværet mellem forældrene og barnet eller den unge, og de, der kan  

 karakteriseres som en afbrydelse af forbindelsen mellem forældrene og barnet  

 eller den unge, foreslås det, at enhver beslutning, som medfører, at samvær  

 kun  

 må finde sted mindre end en gang hver måned (kalendermåned), skal sidestilles  

 med en beslutning om afbrydelse af forbindelsen mellem forældrene og barnet  

 eller den unge og behandles efter reglerne herom, jf. sidste punktum i stk.  

 4.
...' Det er efter min opfattelse  

 ikke med disse bemærkninger udelukket at andre begrænsninger i samværets  

 omfang end begrænsninger vedrørende samværshyppigheden kan føre til at  

 forbindelsen  

 må anses for afbrudt.
Det samme gør sig gældende for så vidt angår  

 bemærkningerne om samvær, kontaktbegrænsning og kontaktafbrydelse i  

 betænkning  

 nr. 1212/1990 om de retlige rammer for indsatsen over for børn og unge.
Jeg  

 henviser særligt til side  

 181f.
 Spørgsmålet må således anses  

 for uafklaret.
Det er efter min mening af  

 væsentlig betydning at der søges tilvejebragt en stillingtagen til  

 spørgsmålet  

 om fastlæggelse af en nedre grænse for hvornår en kontakt mellem forældre og  

 børn kan anses for et 'samvær' i lovens forstand.
Jeg henviser til at der er  

 tale om meget alvorlige indgreb i forældres ret til (som udgangspunkt  

 ubegrænset) samvær med deres børn.
Jeg har derfor samtidig  

 hermed henstillet til Ankestyrelsen at styrelsen optager den foreliggende sag  

 til generel behandling for så vidt angår spørgsmålet om hvorvidt der kan  

 antages at eksistere en sådan generel, nedre grænse for hvornår en kontakt  

 mellem forældre og barn er et samvær i bistandslovens forstand, med den  

 konsekvens  

 at begrænsning af kontakten til kortere varighed må sidestilles med en  

 afbrydelse af forbindelsen med de følger dette har for sagens behandling.
Jeg  

 har i den forbindelse også bemærket at beslutning om overvåget samvær  

 vedrørende  

 en periode ud over tre måneder - hvilket kan forekomme at være en mindre  

 indgribende foranstaltning end fastsættelse af en meget kort månedlig kontakt  

 - hører under Børn og unge-udvalget og behandles efter reglerne i  

 bistandslovens § 127, jf. lovens § 67, stk. 4, 1. punktum.
..." Jeg gjorde Den Sociale  

 Ankestyrelse bekendt med min opfattelse og henstillede samtidig at  

 Ankestyrelsen optog den foreliggende sag til generel behandling som omtalt  

 ovenfor.
Jeg bad Den Sociale Ankestyrelse underrette mig om sagens videre  

 forløb.
