Bekendtgørelse om vedtægter for Foreningen af  

 Patientforsikringsselskaber (Patientforsikringsforeningen) I medfør af § 12, stk. 2, i lov om  

 patientforsikring, jf. lovbekendtgørelse nr. 228 af 24. marts 1997,  

 fastsættes:
Foreningens navn, hjemsted og formål § 1.  

  

 Foreningens  

 navn er Foreningen af Patientforsikringsselskaber  

 (Patientforsikringsforeningen).  

 Dens hjemsted er København.
§ 2.  

  

 Foreningens  

 formål er at administrere den i lov om patientforsikring regulerede  

 patientforsikringsordning.
Foreningen skal herunder modtage, oplyse og afgøre  

 alle erstatningssager efter loven, jf. dog stk. 3, samt regler fastsat i  

 medfør af lovens § 1, stk. 5.
 Stk. 2.  

  

 Foreningen  

 skal endvidere hos forsikringsselskaber og selvforsikrende myndigheder  

 foretage  

 opkrævning til dækning af erstatninger, der udbetales i medfør af § 10,  

 stk. 5, i lov om patientforsikring.
 Stk. 3.  

  

 Foreningen  

 kan efter indhentet godkendelse fra indenrigs- og sundhedsministeren  

 bemyndige  

 de enkelte forsikringsselskaber og selvforsikrende myndigheder til selv at  

 oplyse og afgøre nærmere beskrevne sagstyper.
 Stk. 4.  

  

 Foreningen  

 skal afgive de oplysninger til Patientskadeankenævnet og Indenrigs- og  

 Sundhedsministeriet,  

 som er nødvendige for disse myndigheders varetagelse af opgaver efter loven.
Medlemmer § 3.  

  

 Medlemmer  

 af foreningen er forsikringsselskaber, som har tegnet forsikringer omfattet  

 af  

 lov om patientforsikring, og som har givet Patientforsikringsforeningen  

 underretning herom, jf. dog stk. 2.
 Stk. 2.  

  

 Stk. 1  

 finder ikke anvendelse på de private institutioner, hvortil indenrigs- og  

 sundhedsministeren i medfør af lovens § 1, stk. 5, helt har henlagt  

 behandlingen af sager efter loven.
 § 4.  

  

 Medlemmerne  

 er forpligtet af de bestemmelser om forsikringspligtens gennemførelse, der  

 fastsættes af indenrigs- og sundhedsministeren.
 § 5.  

  

 Et  

 medlem, der ophører med tegning af forsikringer omfattet af lov om  

 patientforsikring, udtræder af foreningen senest ved kalenderårets udgang.
 Stk. 2.  

  

 Intet  

 medlem kan ved udtræden af foreningen unddrage sig de forpligtelser og/eller  

 udgifter, som påhviler det i henhold til lov om patientforsikring og  

 bestemmelser  

 fastsat i medfør heraf.
Bestyrelsens sammensætning og opgaver § 6.  

  

 Foreningen  

 ledes af en bestyrelse, der består af 7 medlemmer.
Stk. 2.  

  

 1 medlem  

 udpeges af indenrigs- og sundhedsministeren.
De øvrige 6 medlemmer udpeges af  

 forsikringsgiverne og de selvforsikrende myndigheder i forhold til andelen af  

 det forventede antal årlige anmeldelser efter lov om patientforsikring, jf.  

 dog  

 stk. 3.
 Stk. 3.  

  

 De  

 selvforsikrende myndigheder har dog uanset stk. 2 altid ret til at  

 udpege  

 mindst 1 medlem til bestyrelsen.
 Stk. 4.  

  

 Medlemmer,  

 der repræsenterer forsikringsgiverne, udpeges i fællesskab af  

 forsikringsgiverne.
 Stk. 5.  

  

 Medlemmer,  

 der repræsenterer selvforsikrende myndigheder, udpeges i fællesskab af de  

 selvforsikrende myndigheder.
 Stk. 6.  

  

 Forsikringsselskaber,  

 der har tegnet forsikringer i henhold til lov om patientforsikring, meddeler  

 inden udgangen af november måned foreningen hvilke institutioner eller  

 sundhedspersoner, der er tegnet forsikringer for, jf. stk. 7.
 Stk. 7.  

  

 Bestyrelsen  

 foretager den i stk. 2 nævnte opgørelse over medlemsfordelingen og giver  

 årligt  

 forsikringsgiverne og selvforsikrende myndigheder meddelelse herom inden  

 udgangen af december måned.
 Stk. 8.  

  

 Fastlæggelsen af det forventede antal årlige anmeldelser, jf. stk. 2,  

 sker  

 på grundlag af det faktiske antal anmeldelser i det foregående år.
Stk. 9.  

  

 Medlemmer  

 af bestyrelsen udpeges for 1 år ad gangen.
Medlemsperioden følger  

 kalenderåret.
 Stk. 10.  

  

 Der kan  

 udpeges faste suppleanter.
 Stk. 11.  

  

 Den  

 afgående bestyrelse fortsætter sit virke, indtil nye medlemmer er udpeget og  

 den nye bestyrelse er konstitueret.
 § 7.  

  

 Bestyrelsen  

 fastsætter i overensstemmelse med gældende praksis honorering af medlemmer og  

 formand.
 § 8.  

  

 Bestyrelsen  

 vælger selv blandt sine medlemmer en formand samt en næstformand, der i  

 formandens  

 fravær træder i dennes sted.
Stk. 2.  

  

 Bestyrelsen  

 indkaldes til møde, når formanden finder det fornødent, eller når mindst 3  

 bestyrelsesmedlemmer  

 fremsætter ønske herom.
Dagsorden skal angives.
 Stk. 3.  

  

 Der tages  

 referat af bestyrelsens møder.
Stk. 4.  

  

 Bestyrelsen  

 er beslutningsdygtig, når over halvdelen af bestyrelsesmedlemmerne, herunder  

 formanden eller næstformanden er til stede.
Bestyrelsens beslutninger træffes  

 ved almindeligt stemmeflertal.
I tilfælde af stemmelighed er formandens  

 stemme  

 afgørende.
 § 9.  

  

 Bestyrelsen  

 godkender foreningens årsregnskab og foretager valg af revisor.
 Stk. 2.  

  

 Bestyrelsen  

 træffer i øvrigt nærmere bestemmelse om udførelse af sit hverv ved en  

 forretningsorden,  

 der godkendes af indenrigs- og sundhedsministeren.
 Foreningens drift, økonomi m.v.
 § 10.  

  

 Foreningens  

 daglige virksomhed varetages af et sekretariat, der ledes af en af  

 bestyrelsen  

 udpeget person.
§ 11.  

  

 Udgifter  

 til foreningens drift og administration samt udgifter, der i øvrigt pålægges  

 foreningen efter lov om patientforsikring, afholdes af hver enkelt af  

 forsikringsgiverne og de enkelte selvforsikrende myndigheder i forhold til  

 deres respektive andele af anmeldelser efter loven.
Bestyrelsen kan fastsætte  

 et mindstebidrag for dækning af de i 1. pkt. nævnte udgifter.
 Stk. 2.  

  

 Forsikringsgiverne  

 og de selvforsikrende myndigheder hæfter solidarisk for de i stk. 1  

 nævnte  

 udgifter i henhold til samme fordelingsnøgle.
 Stk. 3.  

  

 Udgifter  

 afholdt af foreningen til de i § 10, stk. 5, nr. 1 og 2, i lov om  

 patientforsikring nævnte puljer, betales af forsikringsgiverne i forhold til  

 de  

 enkelte forsikringsgiveres andele af antallet af anmeldelser fra  

 forsikringspligtige.
 Stk. 4.  

  

 Erstatninger  

 afholdt i henhold til § 10, stk. 5, nr. 3, i lov om  

 patientforsikring, betales af forsikringsgiverne og de selvforsikrende  

 myndigheder i forhold til deres respektive andele af anmeldelser efter loven.
 § 12.  

  

 Foreningen  

 afgiver en årlig redegørelse til indenrigs- og sundhedsministeren om sin  

 virksomhed.
 § 13.  

  

 Foreningen  

 tegnes af bestyrelsens formand eller næstformand i forening med et andet  

 bestyrelsesmedlem  

 eller med lederen af foreningens sekretariat.
 § 14.  

  

 Foreningens  

 regnskabsår er kalenderåret.
 § 15.  

  

 Foreningens  

 regnskab revideres af en statsautoriseret eller registreret revisor, jf.  

 § 9.
Vedtægtsændringer § 16.  

  

 Foreningens  

 vedtægter kan ændres af indenrigs- og sundhedsministeren efter indhentet  

 udtalelse  

 fra bestyrelsen.
 Ikrafttræden m.v.
 § 17.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 31 af 20. januar 1992 om vedtægter for Foreningen  

 af  

 Patientforsikringsselskaber (Patientforsikringsforeningen).
