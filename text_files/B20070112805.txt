Kapitel 1   By- og Landskabsstyrelsens opgaver Kapitel 2   Miljøministeriets miljøcentres opgaver Kapitel 3   By- og Landskabsstyrelsens og Miljøministeriets miljøcentres administrative beføjelser Kapitel 4   Klage, ikrafttræden m.v.
Bilag 1 Bilag 2 Bilag 3 Bilag 4 Bekendtgørelse om henlæggelse af opgaver og beføjelser til By- og Landskabsstyrelsen og Miljøministeriets miljøcentre I medfør af § 70 i lov om naturbeskyttelse, jf. lovbekendtgørelse nr. 749 af 21. juni 2007, § 38 i lov om råstoffer, jf. lovbekendtgørelse nr. 784 af 21. juni 2007, § 10 d i lov om sommerhuse og campering m.v., jf. lovbekendtgørelse nr. 785 af 21. juni 2007, § 52, stk. 3 og 4, i lov om planlægning, jf. lovbekendtgørelse nr. 813 af 21. juni 2007, § 7 i lov nr. 571 af 24. juni 2005 om ændring af lov om planlægning, som ændret ved § 11 i lov nr. 571 af 9. juni 2006 og § 2 i lov nr. 535 af 6. juni 2007, § 80 i lov om miljøbeskyttelse, jf. lovbekendtgørelse nr. 1757 af 22. december 2006, § 78 i lov om vandløb, jf. lovbekendtgørelse nr. 789 af 21. juni 2007, § 50 i lov om miljømål m.v. for vandforekomster og internationale naturbeskyttelsesområder, jf. lovbekendtgørelse nr. 1756 af 22. december 2006, § 13 a i lov om kolonihaver, jf. lovbekendtgørelse nr. 790 af 21. juni 2007, § 5 i lov om vandforsyning m.v., jf. lovbekendtgørelse nr. 71 af 17. januar 2007, § 6 a i lov om anvendelse af Frøstruplejren, jf. lovbekendtgørelse nr. 791 af 21. juni 2007, § 9a i lov om betalingsregler for spildevandsanlæg m.v., jf. lovbekendtgørelse nr. 281 af 22. marts 2007, § 48 i lov om beskyttelse af havmiljøet, jf. lovbekendtgørelse nr. 925 af 28. september 2005, som ændret bl.a. ved lov nr. 1571 af 20. december 2006, og § 13 i lov nr. 316 af 5. maj 2004 om miljøvurdering af planer og programmer, som ændret ved lov nr. 1571 af 20. december 2006, fastsættes:
Kapitel 1 By- og Landskabsstyrelsens opgaver § 1. By- og Landskabsstyrelsen varetager administrationen af lov om naturbeskyttelse, lov om råstoffer, lov om sommerhuse og campering m.v., lov om planlægning, dele af lov om miljøbeskyttelse (om rotter, spildevand og beskyttelsesområder m.v. ved vandindvinding), lov om vandløb (bortset fra tilskud til vandløbsrestaurering), lov om miljømål m.v., lov om vandforsyning m.v. (bortset fra dambrug), lov om kolonihaver, lov om anvendelse af Frøstruplejren, lov om betalingsregler for spildevandsanlæg m.v., dele af lov om beskyttelse af havmiljøet og lov om miljøvurdering af planer og programmer.
 Stk. 2. By- og Landskabsstyrelsen varetager efter ministerens beslutning opgaver i forbindelse med lov om kommuners afståelse af vandforsyninger og spildevandsanlæg, lov om privat bortskaffelse af spildevand på Sejerø og andre småøer og i områder med spredt bebyggelse, lov om inddragelse af dele af søterritoriet under de for ferske vande gældende retsregler, lov om udnyttelsen af vandkraften i offentlige vandløb ved anlæg af elektricitetsværker og lov om udnyttelse af vandkraften i Gudenaa.
 § 2. By- og Landskabsstyrelsen afgør enkeltsager og udarbejder vejledninger, herunder vejledninger som nævnt i miljøbeskyttelseslovens § 14. Styrelsen forbereder og udarbejder generelle retsforskrifter og enkeltsager m.v., der skal forelægges for miljøministeren.
 Stk. 2. By- og Landskabsstyrelsen indsamler, bearbejder og formidler oplysninger og medvirker ved forsøgs- og udredningsvirksomhed inden for de lovgivningsområder, der er nævnt i § 1.
 § 3. By- og Landskabsstyrelsen udøver de beføjelser, som måtte være tillagt ministeriet i henhold til servitutter, aftaler, fundatser m.v., og som er udfærdiget i medfør af naturbeskyttelsesloven, eller har tilknytning til denne lov.
 § 4. By- og Landskabsstyrelsen tilvejebringer forudsætningerne for en sammenfattende fysisk landsplanlægning og rammerne for den kommunale og regionale fysiske planlægning og administration.
 § 5. By- og Landskabsstyrelsen varetager behandlingen af budget- og bevillingssager for Taksationskommissionen for naturbeskyttelse.
 § 6. By- og Landskabsstyrelsen varetager sekretariatsfunktioner for Taksationskommissionen for naturbeskyttelse.
 § 7. By- og Landskabsstyrelsen yder faglig rådgivning og anden bistand til miljøministeren og andre centrale og lokale myndigheder.
 Stk. 2. By- og Landskabsstyrelsen yder juridisk bistand til Skov- og Naturstyrelsen.
 § 8. By- og Landskabsstyrelsen forestår vejlednings- og informationsvirksomhed over for andre centrale og lokale myndigheder samt private.
 § 9. By- og Landskabsstyrelsen varetager EU-sager og internationale sager på området.
 § 10. By- og Landskabsstyrelsen kan efter miljøministerens bestemmelse få tillagt andre opgaver og beføjelser i forbindelse med administrationen af den lovgivning, der hører under ministeriet.
Kapitel 2 Miljøministeriets miljøcentres opgaver § 11.  Miljøministeriets miljøcentre varetager de opgaver og beføjelser efter naturbeskyttelsesloven, råstofloven, vandløbsloven, planloven, miljøbeskyttelsesloven, miljømålsloven og havmiljøloven, som fremgår af denne bekendtgørelse.
 § 12.  Miljøministeriets miljøcentre forbereder de opgaver efter miljømålsloven som er henlagt til By- og Landskabsstyrelsen.
 § 13.  Miljøministeriets miljøcentre yder efter anmodning bistand til fredningsnævnene, Naturklagenævnet og Taksationskommissionen for naturbeskyttelse.
 § 14.  Miljøministeriets miljøcentre varetager tilsynet med overholdelsen af naturbeskyttelseslovens bestemmelser om klitfredning og strandbeskyttelse på arealer, der ejes af Miljøministeriet.
 § 15.  Miljøministeriets miljøcentre bistår By- og Landskabsstyrelsen med forberedelse af sager m.v. der, som nævnt i § 2, skal forelægges for ministeren.
Kapitel 3 By- og Landskabsstyrelsens og Miljøministeriets miljøcentres administrative beføjelser Lov om naturbeskyttelse(lovbekendtgørelse nr. 749 af 21. juni 2007) § 16. Følgende opgaver og beføjelser i henhold til naturbeskyttelsesloven udøves af By- og Landskabsstyrelsen:
 1) Inddrage arealer under klitfredning; § 9, stk.1.
 2) Inddrage arealer under klitfredning efter ejerens begæring eller efter påbud efter lovens § 53, stk. 2; § 9, stk. 2.
 3) Rejse fredningssager ved fredningsnævn; § 33, stk. 3.
 4) Nedlægge forbud mod en anvendelse af en ejendom eller mod, at der retligt eller faktisk etableres forhold, som strider mod en påtænkt fredning; § 34, stk. 1.
 5) Tillade, at et fredningsnævn afslutter behandlingen af en verserende sag; § 35, stk. 6.
 6) Henvise en fredningssag til et af fredningsnævnene i tilfælde, hvor sagen angår et område, der hører under flere fredningsnævn; § 35, stk. 7.
 7) Bestemme, at beføjelserne som formand under nævnets behandling af en fredningssag skal udøves af suppleanten for formanden; § 35, stk. 8.
 8) Bestemme, at beføjelserne som formand under nævnets behandling af en fredningssag skal udøves af formanden for et andet fredningsnævn i regionen eller dennes suppleant; § 35, stk. 9.
 9) Udtale sig om de budgetoverslag, der ledsager fredningsforslag; § 36, stk. 6.
 10) Tage stilling til anbefaling af en fredning, der indebærer gennemførelse af et naturgenopret-ningsprojekt; § 38 a.
 11) Klage til Naturklagenævnet over fredningsnævnets afgørelser, herunder spørgsmål om erstatning og godtgørelse; § 43, stk. 2.
 12) Klage til Taksationskommissionen over Naturklagenævnets afgørelser om erstatning; § 45, stk. 2.
 13) Foranledige, at tilkendte erstatninger bliver udbetalt, og drage omsorg for den delvise refusion; § 49, stk. 1.
 14) Forestå rådgivnings-, vejlednings- og informationsvirksomhed; § 63, stk. 1.
 15) Udarbejde landsdækkende oversigter over fredningsinteresserne; § 68, stk. 2.
 16) Revidere klitfredningslinjen og strandbeskyttelseslinjen, jf. lovens §§ 8 og 15, når der er sket en væsentlig tilbagerykning eller tilvækst af kysten; § 69 a, stk. 1 og 2.
 17) Rette mindre fejl ved fastlæggelsen af klitfrednings- og strandbeskyttelseslinjen; § 69 a, stk. 6.
 18) Bestemme, at tilsynet i særlige tilfælde udøves af en anden myndighed; § 73, stk. 3.
19) Adgang uden retskendelse til offentlige og private ejendomme for at udøve de beføjelser, der er tillagt styrelsen i medfør af naturbeskyttelseslovgivningen, herunder at foretage undersøgelser af betydning for lovens formål.
Tilsvarende gælder lokaliteter, der helt eller delvis benyttes erhvervsmæssigt; § 76.
 20) Udøve de beføjelser, der tilkommer Naturfredningsrådet i henhold til lovgivningen, fredningskendelser m.v., med mindre andet besluttes; § 103, stk. 2.
 Stk. 2. Følgende opgaver og beføjelser efter naturbeskyttelsesloven varetages af Miljøministeriets miljøcentre:
 1) Ophæve klitfredning; § 9, stk. 3.
 2) Give påbud om anvendelsen og forbud mod visse former for anvendelse af klitfredede arealer; § 11, stk. 1.
 3) Nedlægge veje og stier på klitfredede arealer; § 11, stk. 2.
 4) Tilsidesætte forbud mod cykling på stier i skove, der ejes af staten; § 23, stk. 8.
 5) Tilsidesætte forbud mod ridning ad private fællesveje, der fører gennem skove, der ejes af staten; § 23, stk. 9.
 6) Bestemme, at statsejede arealer helt eller delvis lukkes for offentlighedens adgang; § 27, stk. 1.
 7) Forbyde offentlighedens adgang på klitfredede arealer, hvor der er fare for sandflugt; § 27, stk. 2.
 8) Gøre undtagelse fra bestemmelserne i lovens § 8, stk. 1, herunder tillade beliggenhed og udformning af erhvervsmæssigt nødvendige driftsbygninger efter stk. 5, nr. 7; § 65, stk. 1.
 9) Gøre undtagelse fra bestemmelsen i lovens § 11, stk. 3; § 65, stk. 1.
 10) Gøre undtagelse fra bestemmelserne i lovens § 15, stk. 1, herunder tillade beliggenhed og udformning af erhvervsmæssigt nødvendige driftsbygninger efter stk. 4, nr. 7; § 65, stk. 1.
 11) Gøre undtagelse fra bestemmelserne i lovens §§ 8 og 15 i forbindelse med udbygning af vindmøller; § 65, stk. 5.
 12) Bestemme, at lovens § 8 og §§ 15-18 ikke skal gælde i nærmere angivne områder, samt ændre grænserne for beskyttelsen efter § 18, såfremt det beskyttede areal ikke derved forøges; § 69, stk. 1-3.
 13) Påse at reglerne i lovens §§ 8 og 9 om klitfredede arealer overholdes; § 73, stk. 2.
 14) Påse at reglerne i lovens § 15 om strandbeskyttelse overholdes; § 73, stk. 2.
 15) Adgang uden retskendelse til offentlige og private ejendomme for at udøve de beføjelser, der er tillagt centeret, herunder at foretage undersøgelser af betydning for lovens formål; § 76.
 16) Udøve de beføjelser, der tilkommer fredningsnævn i tidligere afgørelser om strandbeskyttelseslinjen; § 103, stk. 3, 2. pkt.
 Stk. 3. De opgaver og beføjelser, som er nævnt i stk. 2, varetages af alle Miljøministeriets miljøcentre, i de geografiske områder, som fremgår af bilag 1. Dette gælder dog ikke nr. 1-3, 7, 8, 9 og 13, som varetages af Miljøministeriets miljøcentre i Ålborg, Ringkøbing og Ribe, i de geografiske områder, som fremgår af bilag 1, og nr. 11 og 12 som varetages af Miljøministeriets miljøcentre i Århus, Odense og Roskilde, i de geografiske områder, som fremgår af bilag 2.
Lov om råstoffer(lovbekendtgørelse nr. 784 af 21. juni 2007) § 17. Følgende opgaver og beføjelser i henhold til råstofloven udøves af By- og Landskabsstyrelsen:
 1) Forestå i samarbejde med De Nationale Geologiske Undersøgelser for Danmark og Grønland (GEUS) kortlægning af råstoffer på søterritoriet og kontinentalsoklen; § 18, stk. 1.
 2) Udarbejde planer for råstofindvinding på søterritoriet og kontinentalsoklen; § 18, stk. 2.
 3) Godkende indvindingsmateriel til efterforskning og indvinding af råstoffer på søterritoriet og kontinentalsoklen samt fastsætte vilkår herfor; § 19, stk. 1 og 2.
 4) Meddele tilladelse til indvinding og efterforskning af råstoffer på søterritoriet og kontinentalsoklen i et geografisk afgrænset og miljøvurderet område samt fastsætte vilkår herfor; §§ 20-21.
 5) Tilbagekalde godkendelse af indvindingsmateriel efter lovens § 19, stk. 1, til efterforskning og indvinding af råstoffer på søterritoriet og kontinentalsoklen; § 24, stk. 2.
 6) Begrænse eller tilbagekalde en tilladelse efter lovens § 20; § 24, stk. 5.
 7) Lade foretage de boringer, geofysiske undersøgelser og andre tekniske forarbejder og undersøgelser på fremmed grund, som skønnes nødvendige i forbindelse med opgaver efter loven; § 30, stk. 1.
 8) Føre tilsyn for så vidt angår efterforskning og indvinding af råstoffer på søterritoriet og kontinentalsoklen med, at loven og de regler, der er fastsat med hjemmel i loven, overholdes, at påbud eller forbud efterkommes, og at vilkår fastsat i tilladelser overholdes; § 31, stk. 2.
 9) Bestemme, at tilsynet skal udøves af andre myndigheder; § 31, stk. 5.
 10) Adgang uden retskendelse til offentlige og private ejendomme og lokaliteter samt skibe eller andet indvindingsmateriel for at udøve de beføjelser, der er tillagt styrelsen i medfør af råstoflovgivningen, herunder at foretage undersøgelser af betydning for lovens formål; § 32, stk. 1.
 Stk. 2. Følgende opgaver og beføjelser udøves af Miljøministeriets Miljøcentre i Århus, Odense og Roskilde i de geografiske områder, som fremgår af bilag 2:
 1) Fremsætte indsigelser mod forslag til råstofplan til varetagelse af statslige interesser; § 6 a, stk. 4.
 2) Modtage den vedtagne råstofplan; § 6 a, stk. 5.
 3) Klage til Naturklagenævnet over kommunalbestyrelsens afgørelser; § 15.
Lov om planlægning(lovbekendtgørelse nr. 813 af 21. juni 2007) § 18. Følgende opgaver og beføjelser i henhold til planloven udøves af By- og Landskabsstyrelsen:
 1) Yde økonomisk støtte til forsøg, der tilsigter at fremme lovens formål; § 4, stk. 1.
 2) Stille oplysninger om udviklingen i hovedstadsområdet til rådighed for den kommunale planlægning; § 5 i, stk. 2.
 3) Anmode regionsrådet om at koordinere kommunalbestyrelsernes bidrag; § 22 a, stk. 2.
 4) Træffe afgørelse i tilfælde af uenighed mellem en kommunalbestyrelse og et miljøcenter om indsigelser mod en lokalplan; § 28, stk. 2.
 5) Meddele pålæg til regionsråd og kommunalbestyrelser om at tilvejebringe oplysninger til brug for landsplanarbejdet og oplysninger, som er nødvendige for at sikre det samlede overblik over hovedstadsområdets udvikling, § 57 a, stk. 1.
 6) Anmode myndigheder, koncessionerede og tilsvarende virksomheder om at give de oplysninger, der er nødvendige for landsplanlægningen; § 57 a, stk. 1.
 Stk. 2. Følgende opgaver og beføjelser i henhold til planloven udøves af Miljøministeriets miljøcentre:
 1) Tillade mindre fravigelser fra § 15 a, stk. 1, for visse lokalplaner efter indhentet udtalelse fra Forsvarsministeriet; § 15 a, stk. 3.
 2) Give samtykke til dispensation fra visse lokalplaner; § 19, stk. 3.
 3) Afgive udtalelse ved væsentlige ændringer af planforslag; § 27, stk. 2.
 4) Træffe afgørelse i sager om uenighed mellem parter ved indsigelser efter lovens § 29, stk. 3, når indsigelser er fremsat af andre statslige myndigheder, og efter § 29 a, stk.1; § 28, stk. 2.
 5) Fremsætte indsigelser efter lovens § 28 over for planforslag; § 29, stk. 1-3.
 6) Træffe afgørelse i sager om uenighed mellem parter ved indsigelser efter lovens § 29 b, stk. 1 og 2, når kommunerne ikke ligger i samme region; § 29 b, stk. 3, 2. pkt.
 7) Tiltræde mindelig overenskomst om størrelsen af erstatning; § 46, stk. 4.
 8) Refundere 1/3 af kommunens udgifter til erstatning; § 46, stk. 5.
 9) Påse overholdelsen af lovens VVM-regler for anlæg, hvor kompetencen er henlagt til et miljøcenter; § 51, stk. 2 og 5.
 10) Indhente oplysninger, der er nødvendige for en vurdering af de miljømæssige konsekvenser, for anlæg hvor kompetencen er henlagt til et miljøcenter; § 57 a, stk. 5.
 11) Klage til Naturklagenævnet efter § 58; § 59, stk.1.
Stk. 3. De opgaver og beføjelser, der er nævnt i stk. 2, udøves af Miljøministeriets miljøcentre i Århus, Odense og Roskilde.
Den geografiske fordeling fremgår af bilag 2.
 Stk. 4. Indsendelse og underretning efter § 29 a, stk. 2, § 33, stk. 3, § 33 a, stk. 4, § 45, stk. 4, § 46, stk. 3, § 51, stk. 3, og § 57 a, stk.3, skal ske til det af Miljøministeriets miljøcentre, som fremgår af stk. 3.
 Stk. 5. Indberetning efter § 4, stk. 1, i lov nr. 1022 af 23. december 1998, jf. § 1, nr. 2, i lov nr. 371 af 2. juni 1999, skal ske til By- og Landskabsstyrelsen.
 § 19. Følgende opgaver og beføjelser i henhold til lov nr. 571 af 24. juni 2005 om ændring af lov om planlægning, som ændret ved § 11 i lov nr. 571 af 9. juni 2006 og § 2 i lov nr. 535 af 6. juni 2007, udøves af Miljøministeriets miljøcentre:
 1) Med virkning for en eller flere kommuner dispensere fra eller helt eller delvis ophæve regionplanretningslinjer; § 3, stk. 7.
 2) Dispensere fra eller helt eller delvis ophæve retningslinjer i region- og kommuneplanen for Bornholm for anvendelsen og beskyttelsen af vandressourcerne og for kvaliteten af vandløb, søer og kystvande; § 4, stk. 2.
Stk. 2. De opgaver og beføjelser, der er nævnt i stk. 1 varetages af Miljøministeriets miljøcentre i Århus, Odense og Roskilde.
Den geografiske fordeling fremgår af bilag 2.
Lov om miljøbeskyttelse(lovbekendtgørelse nr. 1757 af 22. december 2006) § 20. Følgende opgaver og beføjelser i henhold til miljøbeskyttelsesloven udøves f.s.v. angår rotter, spildevand og beskyttelsesområder m.v. ved vandindvinding, af By- og Landskabsstyrelsen:
 1) Meddele tilladelse til opdræt af vilde rotter; § 17, stk. 4.
 2) Træffe afgørelse efter §§ 22- 24 hvis By- og Landskabsstyrelsen træffer afgørelse om vandindvinding efter vandforsyningsloven; § 25.
 3) Bestemme at forurenende stoffer i særlige tilfælde kan tilføres vandløb, søer eller havet og at kommunalbestyrelsen kan træffe afgørelse herom og om afgrænsningen i havet af den enkelte kommunes kompetence; § 27, stk. 3.
 4) Overvåge miljøtilstanden i omgivelserne; § 66, stk. 1.
 5) Anmode om alle oplysninger, meddele påbud om foretagelse af prøveudtagning, analyser og målinger samt klarlægge årsagerne til eller virkningerne af en stedfunden forurening, og hvordan følgerne af forurening afhjælpes eller forebygges; § 72, stk. 1.
 6) Modtage anmodning om underretning fra lokale foreninger og organisationer om afgørelser truffet efter lovens § 25 og § 27, stk. 3; § 76, stk. 1.
 7) Modtage anmodning om underretning fra landsdækkende foreninger og organisationer om afgørelser truffet med hjemmel i lovens kapitel 3, 4 og 5; § 76, stk. 2.
 8) Pålægge kommunalbestyrelser at tilvejebringelse af oplysninger; § 83, stk. 1.
 9) Pålægge kommunalbestyrelser at tage spørgsmål, herunder konkrete sager, vedrørende loven op til behandling og beslutning; § 84.
 10) Træffe afgørelse om, at afgørelser efter loven kan påklages af bestemte myndigheder i andre lande; § 98, stk. 4.
 Stk. 2. Delegationerne i stk. 1 omfatter ikke sager om dambrug og havbrug.
 Stk. 3. Følgende opgaver og beføjelser i henhold til miljøbeskyttelsesloven udøves fs.v. angår spildevand og vandindvinding af Miljøministeriets miljøcentre :
 1) Modtage sager om visse overtrædelser fra kommunalbestyrelsen og træffe afgørelse herom; § 65, stk. 4.
2) Føre tilsyn med sager omfattet af lovens § 65, stk. 4; § 66, stk. 3, 3) Føre tilsyn med alle kommunale spildevandsudledninger; § 66, stk. 4.
 4) Pålægge kommunalbestyrelser at tilvejebringe oplysninger til brug for en vurdering af forhold, der reguleres efter loven inden for den enkelte kommunes område, herunder at oplysningerne skal afgives i en bestemt form; § 83, stk. 1.
 Stk. 4. De opgaver og beføjelser, der er nævnt i stk. 3 varetages af alle Miljøministeriets miljøcentre i de geografiske områder, der fremgår af bilag 1.
Lov om vandløb (lovbekendtgørelse nr. 789 af 21. juni 2007) § 21. Følgende opgaver og beføjelser i henhold til vandløbsloven udøves af By- og Landskabsstyrelsen:
 1) Bestemme, at loven finder anvendelse på andre vandløb; § 2, stk. 2.
 2) Afgøre uenighed mellem vandløbsmyndighederne; § 7, stk. 2.
 3) Meddele tilladelse til at optage vandløb, der er udført som led i en landvinding, hvortil der er ydet statsstøtte, som offentligt vandløb; § 9, stk. 4.
 4) Meddele tilladelse til at vandløbsmyndigheden kan godkende ændring eller omlægning af udpumpningsanlæg; § 46 a.
 5) Pålægge vandløbsmyndigheden at udføre arbejder eller afhjælpe konstaterede mangler samt afgøre, at arbejdet udføres for vandløbsmyndighedens regning; § 56.
 6) Adgang uden retskendelse til færdsel langs vandløb; § 57, stk. 1.
7) Anmode om oplysninger, herunder om økonomiske og regnskabsmæsssige forhold; § 58 8) Pålægge vandløbsmyndigheden at tage spørgsmål, herunder konkrete sager, vedrørende vandløb op til behandling og afgørelse; § 59.
 9) Adgang uden retskendelse til offentlige og private ejendomme for at lade foretage opmålinger, nivellementer og og andre tekniske forarbejder og undersøgelser, som er nødvendige for udarbejdelse af planer for arbejder omfattet af loven; § 61, stk. 1.
 10) Fastsætte regler om opkrævning af bidrag og om adgang til at få oplysning om bidrag; § 70, stk. 1.
 11) Afgøre klage over vandløbsmyndighedens afgørelser; § 80, stk. 1.
 Stk. 2. Følgende opgaver og beføjelser i henhold til vandløbsloven udøves af alle Miljøministeriets miljøcentre i de geografiske områder som fremgår af bilag 1:
 1) Godkende regulativer og regulativændringer for visse offentlige vandløb; § 12, stk. 2.
Lov om vandforsyning m.v.(lovbekendtgørelse nr. 71 af 17. januar 2007) § 22. Følgende opgaver og beføjelser i henhold til vandforsyningsloven udøves af By- og Landskabsstyrelsen:
 1) Træffe afgørelse i sager, hvor der er uenighed mellem de kommunalbestyrelser, hvis vandforsyningsforhold er berørt af sagen; § 4.
 2) Beslutte at en konkret sag er af vidtrækkende betydning og træffe afgørelse i sagen; § 7.
 3) Modtage og træffe afgørelse i sager, hvor der er uenighed mellem de berørte kommunalbestyrelser om udkast til en indsatsplan; § 13 b, stk. 5.
 4) Pålægge kommunalbestyrelsen at udarbejde delplaner, ændringer og tillæg til planer og fastsætte frister herfor samt fastsætte frister for udarbejdelse af planer for tilrettelæggelse af vandforsyningen; § 14, stk. 3 og 4.
 5) Udarbejde landsplaner for vandindvinding, beskyttelse af vandressourcerne og vandforsyning, som skal lægges til grund ved behandling af sager efter loven; § 15, stk. 1.
 6) Bestemme, at kortlægning og planlægning skal foretages af flere kommunalbestyrelser i fællesskab; § 15, stk. 2.
 7) Bestemme, at nærmere angivne forudsætninger skal lægges til grund for planlægning i henhold til lovens § 14; § 16, stk. 2.
 8) Træffe afgørelse i sager, hvor der er uenighed om fordelingen af udgifter ved kommunalbestyrelsens planlægningsvirksomhed; § 16, stk. 4.
 9) Meddele tilladelse til indvinding af vand til drikkevandsforsyning gennem afsaltning af havvand og til levering af drikkevand fra udlandet; § 25, stk. 1.
 10) Meddele tilladelse til levering af grundvand og overfladevand til udlandet; § 25, stk. 3.
 11) Træffe afgørelse i sager, hvor der er uenighed mellem kommunalbestyrelsen og en statslig bygge- og anlægsmyndighed om valg af foranstaltninger af hensyn til vandforsyningsforholdene; § 27.
 12) Træffe afgørelse om gennemførelse af et vandforsyningsanlæg i et område, hvor vandforsyningen ud fra en samlet vurdering ikke findes tilfredsstillende, herunder om omfanget af bestående og fremtidig vandforsyning fra anlægget inde for området, vilkår for tilslutning til anlægget og gennemførelse som kommunalt anlæg, andelsselskab eller interessentskab; § 29, stk. 2.
 13) Rejse spørgsmål om gennemførelse af fælles vandforsyning og i den forbindelse pålægge kommunalbestyrelsen at udarbejde planer og overslag; § 29, stk. 4.
 14) Under særlige omstændigheder helt eller delvist tilbagekalde indvindingstilladelsen til et privat alment vandforsyningsanlæg og i den forbindelse træffe afgørelse om den fremtidige vandforsyning af de pågældende forbrugere, herunder om vilkårene for forsyningen; § 32, stk. 1.
 15) Helt eller delvis tilbagekalde indvindingstilladelsen til et vandforsyningsanlæg for at imødekomme en ny ansøgning fra et offentligt alment anlæg, herunder beslutte indgreb i sager om indvinding af overfladevand i andre rettigheder til benyttelse af overfladevand; § 32, stk. 2.
 16) Helt eller delvis tilbagekalde indvindingstilladelser, når væsentlige samfundsmæssige hensyn gør det nødvendigt; § 32, stk. 3.
 17) Efter forhandling med de berørte kommunalbestyrelser beslutte at overtage en kommunalbestyrelses afgørelse om ekspropriation; § 40, stk. 2.
 18) Beslutte, at ekspropriation skal ske efter reglerne i lov om fremgangsmåden ved ekspropriation vedrørende fast ejendom, når der til fordel for samme anlæg skal ske samtidig ekspropriation i flere kommuner; § 41.
 19) Pålægge visse ikke almene vandforsyningsanlæg at forsyne yderligere ejendomme inden for samme bebyggelse og træffe afgørelse i sager om uoverensstemmelser om omfanget og vilkårene for forsyningspligten; § 45, stk. 1 og 2.
 20) Foretage ændringer i eller sammenlægning af forsyningsområder for almene forsyningsanlæg; § 45, stk. 3.
 21) Pålægge kommunale almene vandforsyningsanlæg leveringspligt til bestemte områder; § 46, stk. 1.
 22) Afgøre sager om uenighed vedrørende prisen for levering af vand fra en kommunes vandforsyning til en anden kommunes vandforsyning; § 46, stk. 3.
 23) Pålægge almene vandforsyningsanlæg udbygning af anlægget og fastsætte vilkår i den forbindelse; § 47, stk. 1.
 24) Fastsætte vilkår hvis der ikke kan opnås enighed herom mellem en kommune og et privat alment vandforsyningsanlæg, der har krævet sig overtaget af kommunen; § 47, stk. 2.
 25) Efter forhandling med de berørte kommuner og vandforsyningsanlæg give påbud til kommunale og private almene vandforsyningsanlæg om forskellige samarbejder om vandforsyningen og ved manglende enighed fastsætte vilkår for samarbejdet efter forhandling med de berørte parter; § 48.
 26) Afgøre sager om anlægs- eller driftsbidrag til almene vandforsyningsanlæg, hvor der er uenighed derom mellem flere kommunalbestyrelser; § 53, stk. 2.
 27) Modtage underretning om kommunalbestyrelsens tilsyn og om de foranstaltninger tilsynet har givet anledning til; § 63, stk. 1.
 28) Pålægge kommunalbestyrelserne at tage spørgsmål vedrørende tilsyn med vandforsyning op til behandling og beslutning; § 63, stk. 2.
 29) Adgang uden retskendelse til offentlige og private ejendomme for at tilvejebringe oplysninger og kompetence til at bemyndige personer til at foretage undersøgelser; § 64, stk. 1.
 30) Indhente oplysninger, som har betydning for vandforsyningen, hos ejeren af et vandforsyningsanlæg; § 67, stk. 1.
 31) På eget initiativ tage en afgørelse, der er truffet af kommunalbestyrelsen op til undersøgelse og afgørelse; § 74 b.
 Stk. 2. Delegationen i stk. 1 gælder ikke for sager om indvinding af overfladevand til dambrug, hvor kompetencen er henlagt til Miljøstyrelsen.
Lov om miljømål m.v. for vandforekomster og internationale naturbeskyttelsesområder (miljømålsloven)(lovbekendtgørelse nr. 1756 af 22. december 2006) § 23. Følgende opgaver og beføjelser i henhold til miljømålsloven udøves af By- og Landskabsstyrelsen:
 1) Udarbejde programmer for overvågning af overfladevandets og grundvandets tilstand; § 22, stk. 1, 1. pkt.
 2) Udarbejde et overvågningsnet; § 22, stk. 1, 2. pkt.
 3) Vedtage de forslag som nævnes i § 28, stk. 1, nr. 1-5, endeligt; § 29, stk. 5.
 4) Fastsætte frist; § 30.
 5) Udarbejde Natura 2000-planen for de internationale naturbeskyttelsesområder; § 37, stk. 1.
 6) Udarbejde Natura 2000-plan for det enkelte internationale naturbeskyttelsesområde på havet uden for den kystnære del af vanddistriktet, som en del af den samlede plan; § 37, stk. 1.
 7) Vedtage Natura 2000-planen; § 45, stk. 1.
 8) Fastsætte frist; § 45, stk. 2.
 9) Foretage offentlig annoncering af den endeligt vedtagne Natura 2000-plan; § 45, stk. 3.
 10) Revidere Natura 2000-planen hvert 6. år; § 46, stk. 1.
 Stk. 2. Følgende opgaver og beføjelser i henhold til miljømålsloven udøves af Miljøministeriets miljøcentre:
 1) Overvåge overfladevandets og grundvandets tilstand og de beskyttede vandområder; § 22, stk. 2.
 2) Anmode kommunerne om oplysninger til brug for udarbejdelse af statusrapport, herunder bestemme i hvilken form oplysningerne skal indsendes; § 27, stk. 2.
 3) Indkalde forslag m.v., fastsætte frist og offentliggøre resume af basisanalysen; § 27 a, stk. 1.
 4) Fremsende indkomne forslag m.v. til regionsrådet og modtage de koordinerede forslag; § 27 a, stk. 2.
 5) Udsende det offentliggjorte materiale til statslige, regionale og kommunale myndigheder; § 27 a, stk. 3.
 6) Udarbejde basisanalyse og statusrapport; § 28, stk. 1.
 7) Udarbejde forslag til udpegning af drikkevandsforekomster, skaldyrvande, arbejdsprogram, oversigt over de væsentligste forvaltningsopgaver og en vandplan; § 28, stk. 1, nr. 1-5.
 8) Efter forudgående orientering af By- og Landskabsstyrelsen udsende forslaget til vandplan til berørte statslige, regionale og kommunale myndigheder og fastsætte frist for indsigelser; § 28, stk. 2.
 9) Vedtage et forslag til vandplan; § 28, stk. 3.
 10) Foretage offentlig annoncering af og offentliggøre forslag og fastsætte frist for indsigelser; § 29, stk. 1.
 11) Udsende forslaget til vandplan til statslige, regionale og kommunale myndigheder, hvis interesser berøres; § 29, stk. 4.
 12) Foretage offentlig annoncering af de endeligt vedtagne dokumenter; § 31, stk. 1.
 13) Udsende basisanalyse, vandplan og statusrapporten til kommunalbestyrelser, regionsråd og statslige myndigheder; § 31, stk. 2.
 14) Fremsætte indsigelser mod forslag til kommunale handleplaner; § 31 e, stk. 1.
 15) Udarbejde Natura 2000-plan for det enkelte internationale naturbeskyttelsesområde, som en del af den samlede plan; § 37, stk. 1.
 16) Udarbejde basisanalyse for det enkelte internationale naturbeskyttelsesområde; § 40.
 17) Fastsætte mål for naturtilstanden i de internationale naturbeskyttelsesområder; § 41, stk. 1.
 18) Udarbejde indsatsprogram for de internationale naturbeskyttelsesområder; § 42.
 19) Indkalde forslag m.v. forud for udarbejdelsen af og revisionen af Natura 2000-planer, videresende forslag m.v. til regionsrådet og modtage de koordinerede forslag; § 42 a.
 20) Efter forudgående orientering af By- og Landskabsstyrelsen, offentliggøre forslag til Natura 2000-planer for de enkelte områder og fastsætte frist for indsigelser; § 43.
 21) Modtage underretning om kommunale handleplaner for Natura 2000-områder; § 46 c, stk. 4.
 22) Træffe afgørelse om uenigheder mellem kommunalbestyrelser, efter regionsrådets mægling; § 46 d, stk. 4.
 23) Fremsætte indsigelser mod forslag til kommunale handleplaner; § 46 e, stk. 1.
 Stk. 3. De opgaver, og beføjelser, som er nævnt i stk. 2, varetages af alle Miljøministeriets miljøcentre, i de geografiske områder, som fremgår af bilag 1. Miljøministeriets miljøcentres tilknytning til de fire vanddistrikter fremgår af bilag 3.
Lov om kolonihaver(lovbekendtgørelse nr. 790 af 21. juni 2007) § 24. Følgende opgaver og beføjelser i henhold til lov om kolonihaver udøves af By- og Landskabsstyrelsen:
 1) Modtage underretning fra DSB om henholdsvis tilbud til lejerne og tilbud til miljøministeren om at overtage ejendommen; § 6 og § 7, stk. 3.
 2) Klage til Naturklagenævnet over kommunalbestyrelsens afgørelser; § 10, stk. 1.
Lov om anvendelse af Frøstruplejren (lovbekendtgørelse nr. 791 af 21. juni 2007) § 25. Følgende opgaver og beføjelser i henhold til Frøstruploven udøves af By- og Landskabsstyrelsen:
 1) Meddele tilladelse til, at ejendommen kan anvendes til helårslejrplads for indtil 75 voksne faste beboere og deres børn; § 3, stk. 1, nr. 1.
 2) Meddele tilladelse til, at der kan afholdes sommerlejr; § 3, stk. 1, nr. 2.
 3) Meddele tilladelse til, at bygninger og konstruktioner kan opføres eller ombygges; § 3, stk. 1, nr. 3.
 4) Meddele tilladelse til, at skure eller andre genstande placeres på ejendommen; § 3, stk. 1, nr. 4.
 5) Stille evt. vilkår for en tilladelse efter § 3, stk. 1, herunder om ombygning eller nedrivning af bygninger, der ikke må anvendes til beboelse eller andet formål; § 3, stk. 2.
 6) Tilbagekalde en tilladelse efter § 3, stk. 1, hvis vilkår for tilladelsen overtrædes; § 3, stk. 3.
 7) Tidsbegrænse en tilladelse efter § 3, stk. 1; § 3, stk. 3.
 8) Dispensere fra det i § 3, stk.1, nr. 1, fastsatte maksimum for antallet af voksne beboere i lejren, hvis en dispensation er nødvendig for at, personer med særlig tilknytning til lejren kan bosætte sig i lejren; § 3, stk. 4.
 9) Påse overholdelsen af vilkår i en tilladelse og meddele påbud eller forbud herom; § 5, stk. 1.
 10) Hvis påbud eller forbud ikke efterkommes, lade foranstaltningen udføre for den ansvarliges regning; § 5, stk. 2.
 11) I tilsynsøjemed og mod behørig legitimation til enhver tid besigtige ejendommen uden retskendelse eller bemyndige andre personer hertil; § 5, stk. 3.
 Lov om betalingsregler for spildevandsanlæg m.v.
(lovbekendtgørelse nr. 281 af 22. marts 2007) § 26. Følgende opgaver i henhold til lov om betalingsregler for spildevandsanlæg udøves af alle Miljøministeriets miljøcentre i de geografiske områder, som fremgår af bilag 1:
 1) Træffe afgørelse om fordeling af udgifter til fælleskommunale spildevandsanlæg i tilfælde af uenighed mellem de pågældende kommunalbestyrelser; § 9.
Lov om beskyttelse af havmiljøet (lovbekendtgørelse nr. 925 af 28. september 2005 med senere ændringer) § 27. Følgende opgaver og beføjelser i henhold til havmiljøloven udøves af By- og Landskabsstyrelsen:
 1) Træffe bestemmelse om transport af stoffer og materialer i emballeret form, containere m.v. til opfyldelse af internationale aftaler; § 18.
 2) Offentliggøre oplysninger om et skibs tilbageholdelse m.v.; § 43, stk. 5.
 3) Føre tilsyn med overholdelse af loven og forskrifter udstedt i medfør af loven med undtagelse af sager om dumpning af optaget havbundsmateriale; § 45, stk. 1.
 4) Meddele tilladelse til udledning af stoffer eller materialer til havet med henblik på videnskabelig forskning i forureningsbekæmpelse eller på at bekæmpe forurening af havet; § 54, stk. 1.
 Stk. 2. Delegationerne i stk. 1 gælder ikke for sager om affald i havne og modtageanlæg i havne, hurtigfærger og platforme.
 Stk. 3. Følgende opgaver og beføjelser efter havmiljøloven udøves af Miljøministeriets miljøcentre i Århus, Odense og Roskilde i de geografiske områder, der fremgår af bilag 4:
 1) Meddele tilladelse til og føre tilsyn med dumpning af optaget havbundsmateriale, og i den forbindelse træffe afgørelse om fravigelse af beskyttelsen af et Natura 2000-område; § 26, stk. 1 og 3.
 2) Fastsætte krav om, at ansøger for egen regning lader udføre analyser af havbundsmaterialet, herunder udarbejder en miljøkonsekvensvurdering; § 26, stk. 4.
 3) Høre den kommission, som er nedsat i medfør af konventionen til beskyttelse af havmiljøet i Østersøområdet, i sager om dumpning af optaget havbundsmateriale uden for dansk søterritorium; § 26, stk. 5.
 4) Føre tilsyn for så vidt angår sager om dumpning af optaget havbundsmateriale med overholdelse af loven og forskrifter udstedt i medfør af loven; § 45, stk. 1.
 5) Modtage anmodning fra lokale foreninger og organisationer om underretning om afgørelser i sager om dumpning af optaget havbundsmateriale; § 49, stk. 3.
6) Føre tilsyn med overholdelse af forordninger vedrørende forhold omfattet af loven for så vidt angår sager om dumpning af optaget havbundsmateriale, medmindre miljøministeren fastsætter andet ved regler; § 58 a, stk. 3, Lov om miljøvurdering af planer og programmer (lov nr. 316 af 5. maj 2004 med senere ændringer) § 28.  Følgende opgaver og beføjelser i henhold til miljøvurderingsloven varetages af By- og Landskabsstyrelsen:
 1) Modtage underretning om forslag til planer eller programmer og udkast til miljørapport, når planen eller projektet kan få væsentlig indvirkning på miljøet i en anden stat; § 5, stk. 1.
 2) Videresende forslag til den pågældende stat til udtalelse; § 5, stk. 1.
 3) Give samtykke til, at planer eller programmer, der har været i høring i en anden stat kan godkendes eller vedtages endeligt; § 5, stk. 1.
 4) Modtage forslag til planer eller programmer og udkast til miljørapport fra andre stater, hvis de kan få væsentlig indvirkning på miljøet i Danmark; § 5, stk. 2.
 5) Gennemføre høringer over materiale, der er modtaget og afgive en udtalelse til den anden stat; § 5, stk. 2.
 6) Modtage underretning om, at en anden stat ønsker at modtage et forslag til plan eller program, der er under udarbejdelse i Danmark, og som kan få væsentlig indvirkning på miljøet i denne stat; § 5, stk. 3.
 7) Foranledige at forslag fremsendes til den pågældende anden stat; § 5, stk. 3.
 8) Give samtykke til, at planer og programmer, der har været i høring i en anden stat, kan godkendes eller vedtages endeligt; § 5, stk. 3.
 9) Modtage den endeligt godkendte eller vedtagne plan eller program samt redegørelse efter lovens § 9, stk. 2; § 10.
 Stk. 2. Delegationen i stk. 1 gælder ikke kommuneplanretningslinjer med VVM-redegørelse, der udarbejdes af Miljøministeriets miljøcentre, jf. §§ 10 og 11 i bekendtgørelse om vurdering af visse offentlige og private anlægs indvirkning på miljøet (VVM) i medfør af planloven.
 Stk. 3. Følgende opgaver og beføjelser i henhold til miljøvurderingsloven, jf. stk. 2, varetages af Miljøministeriets miljøcentre i Århus, Odense og Roskilde i de geografiske områder, der fremgår af bilag 2:
1) Fremsende forslag til kommuneplanretningslinjer med VVM-redegørelse til en anden stat, hvis gennemførelsen af planen vil kunne få væsentlig indvirkning på miljøet i den pågældende stat; § 5, stk. 1 2) Behandle og træffe afgørelse om kommuneplanretningslinjer med VVM-redegørelse, der har været i høring i en anden stat; § 5, stk. 3.
 Lov om sommerhuse og campering m.v.
(lovbekendtgørelse nr. 785 af 21. juni 2007) § 29.  Følgende opgaver og beføjelser i henhold til sommerhusloven udøves af By- og Landskabsstyrelsen:
 1) Meddele tilladelse til udlejning, udlån m.v.; § 1, jf. § 2.
 2) Meddele tilladelse til selskabers erhvervelse af fast ejendom; § 8, stk. 1.
 3) Fastsætte regler om indholdet af erklæringen om, at betingelserne for at erhverve fast ejendom uden tilladelse er opfyldt; § 8, stk. 2.
 4) Begære tinglysning og aflysning af et lovliggørelsespåbud; § 10, stk. 2, jf. § 10 a, stk. 1.
 5) Adgang til at foretage det fornødne til berigtigelse af et ulovligt forhold; § 10, stk. 4, jf. § 10 a, stk. 1.
 6) Påse, at loven og regler udstedt efter loven overholdes; § 10 a, stk. 1.
 7) Påse, at påbud og forbud efterkommes, og at vilkår fastsat i tilladelser overholdes; § 10 a, stk. 4, jf. stk. 1.
 8) Meddele påbud om berigtigelse af et ulovligt forhold; § 10 a, stk. 5, jf. stk. 1.
 Stk. 2. Indberetning efter § 11 skal ske til By- og Landskabsstyrelsen.
 Stk. 3. Meddelelser i henhold til §§ 3 og 4 i bekendtgørelse nr. 182 af 29. marts 1973 om dokumentation og indberetningspligt ved tinglysning af dokumenter vedrørende fast ejendom for selskaber m.fl. skal ske til By- og Landskabsstyrelsen.
Kapitel 4 Klage, ikrafttræden m.v.
§ 30. Afgørelser truffet af By- og Landskabsstyrelsen efter bekendtgørelsens §§ 16-29 kan ikke påklages til ministeren.
Afgørelserne er endelige, med mindre det følger af loven, at afgørelsen kan påklages til Naturklagenævnet, Miljøklagenævnet eller Taksationskommissionen for naturbeskyttelse.
§ 31.  Afgørelser truffet af Miljøministeriets miljøcentre efter bekendtgørelsens §§ 16-21, 23 og 26-28 kan ikke påklages til ministeren.
Afgørelserne er endelige, med mindre det følger af loven, at afgørelsen kan påklages til Naturklagenævnet eller Miljøklagenævnet.
 § 32. Miljøministeren kan bestemme, at en afgørelse, der i henhold til bekendtgørelsen henhører under By- og Landskabsstyrelsen, træffes af ministeren.
 Stk. 2. Miljøministeren kan bestemme, at en afgørelse, der i henhold til bekendtgørelsen henhører under et af Miljøministeriets miljøcentre, træffes af ministeren eller af By- og Landskabsstyrelsen.
 Stk. 3. Miljøministeren kan give direktøren for By- og Landskabsstyrelsen instruktioner for udøvelsen af de opgaver og beføjelser, der er henlagt til By- og Landskabsstyrelsen.
 § 33. Direktøren forBy- og Landskabsstyrelsen kan henlægge yderligere opgaver end nævnt i kapitel 2 til Miljøministeriets miljøcentre.
 Stk. 2. Direktøren for By- og Landskabsstyrelsen kan bestemme, at en afgørelse, der efter bekendtgørelsen henhører under et af Miljøministeriets miljøcentre, træffes af By- og Landskabsstyrelsen.
 Stk. 3. Direktøren for By- og Landskabsstyrelsen fører tilsyn med og kan give Miljøministeriets miljøcentre instruktioner for udøvelsen af de opgaver og beføjelser, der er henlagt til centrene.
 § 34. Bekendtgørelsen træder i kraft den 10. oktober 2007.
 Stk. 2. Bekendtgørelse nr. 1647 af 13. december 2006 om delegation af miljøministerens beføjelser i § 9 i lov om betalingsregler for spildevandsanlæg m.v. til de statslige miljøcentre under Miljøministeriet og Miljøstyrelsen ophæves.
Miljøministeriet, den 26. september 2007 Connie Hedegaard / Anne Marie Rasmussen Bilag 1 Miljøcenter Ringkøbing, Miljøcenter Aalborg, Miljøcenter Århus, Miljøcenter Ribe, Miljøcenter Odense, Miljøcenter Roskilde og Miljøcenter Nykøbing Falster varetager deres beføjelser som nævnt i § 16, § 20, § 21, § 23 og § 26 for følgende kommuner:
 Miljøcenter Aalborg:
1) Brønderslev, 2) Frederikshavn, 3) Hjørring, 4) Jammerbugt, 5) Læsø, 6) Mariagerfjord, 7) Morsø, 8) Rebild, 9) Thisted, 10) Vesthimmerland og 11) Aalborg.
 Miljøcenter Århus:
1) Favrskov, 2) Hedensted, 3) Horsens, 4) Norddjurs, 5) Odder, 6) Randers, 7) Samsø, 8) Silkeborg, 9) Skanderborg, 10) Syddjurs og 11) Århus.
 Miljøcenter Ringkøbing:
1) Viborg, 2) Skive, 3) Lemvig, 4) Struer, 5) Holstebro, 6) Herning, 7) Ikast-Brande og 8) Ringkøbing-Skjern.
 Miljøcenter Ribe:
1) Billund, 2) Esbjerg, 3) Fanø, 4) Fredericia, 5) Haderslev, 6) Kolding, 7) Sønderborg, 8) Tønder, 9) Varde, 10) Vejen, 11) Vejle og 12) Aabenraa.
 Miljøcenter Odense:
1) Assens, 2) Nordfyn, 3) Faaborg-Midtfyn, 4) Kerteminde, 5) Langeland, 6) Middelfart, 7) Nyborg, 8) Odense, 9) Svendborg og 10) Ærø.
 Miljøcenter Nykøbing Falster:
1) Faxe, 2) Guldborgsund, 3) Lolland, 4) Næstved, 5) Ringsted, 6) Slagelse, 7) Sorø og 8) Vordingborg.
 Miljøcenter Roskilde:
1) Albertslund, 2) Allerød, 3) Ballerup, 4) Bornholm, 5) Brøndby, 6) Dragør, 7) Egedal, 8) Fredensborg, 9) Frederiksberg, 10) Frederikssund, 11) Frederiksværk-Hundested (Halsnæs), 12) Furesø, 13) Gentofte, 14) Gladsaxe, 15) Glostrup, 16) Greve, 17) Gribskov, 18) Helsingør, 19) Herlev, 20) Hillerød, 21) Holbæk, 22) Hvidovre, 23) Høje-Taastrup, 24) Hørsholm, 25) Ishøj, 26) Kalundborg, 27) København, 28) Køge, 29) Lejre, 30) Lyngby-Taarbæk, 31) Odsherred, 32) Roskilde, 33) Rudersdal, 34) Rødovre, 35) Solrød, 36) Stevns, 37) Tårnby og 38) Vallensbæk.
Bilag 2 Miljøcenter Århus, Odense og Roskilde varetager de beføjelser, som er nævnt i § 16, § 17, § 18, §19 og § 28 i følgende kommuner:
 Miljøcenter Århus:
1) Brønderslev, 2) Favrskov, 3) Frederikshavn, 4) Hedensted, 5) Herning, 6) Hjørring, 7) Holstebro, 8) Horsens, 9) Ikast-Brande 10) Jammerbugt, 11) Lemvig, 12) Læsø, 13) Mariagerfjord, 14) Morsø, 15) Norddjurs, 16) Odder, 17) Randers, 18) Rebild, 19) Ringkøbing-Skjern.
20) Samsø, 21) Silkeborg, 22) Skanderborg, 23) Skive, 24) Struer, 25) Syddjurs, 26) Thisted, 27) Vesthimmerland, 28) Viborg, 29) Aalborg og 30) Århus.
 Miljøcenter Odense:
1) Assens, 2) Billund, 3) Nordfyn, 4) Esbjerg, 5) Fanø, 6) Fredericia, 7) Faaborg-Midtfyn, 8) Haderslev, 9) Kerteminde, 10) Kolding, 11) Langeland, 12) Middelfart, 13) Nyborg, 14) Odense, 15) Svendborg 16) Sønderborg, 17) Tønder, 18) Varde, 19) Vejen, 20) Vejle, 21) Ærø og 22) Aabenraa.
 Miljøcenter Roskilde:
1) Albertslund, 2) Allerød, 3) Ballerup, 4) Bornholm, 5) Brøndby, 6) Dragør, 7) Egedal, 8) Faxe, 9) Fredensborg, 10) Frederiksberg, 11) Frederikssund, 12) Frederiksværk-Hundested (Halsnæs) 13) Furesø, 14) Gentofte, 15) Gladsaxe, 16) Glostrup, 17) Greve, 18) Gribskov, 19) Guldborgsund, 20) Helsingør, 21) Herlev, 22) Hillerød, 23) Holbæk, 24) Hvidovre, 25) Høje-Taastrup, 26) Hørsholm, 27) Ishøj, 28) Kalundborg, 29) København, 30) Køge, 31) Lejre, 32) Lolland, 33) Lyngby-Taarbæk, 34) Næstved, 35) Odsherred, 36) Ringsted, 37) Roskilde, 38) Rudersdal, 39) Rødovre, 40) Slagelse, 41) Solrød, 42) Sorø, 43) Stevns, 44) Tårnby, 45) Vallensbæk og 46) Vordingborg.
Bilag 3 Vanddistrikter som nævnt i § 23:
 Vanddistrikt 1:
1) Miljøcenter Ringkøbing, 2) Miljøcenter Aalborg, 3) Miljøcenter Århus, 4) Miljøcenter Ribe og 5) Miljøcenter Odense.
 Vanddistrikt 2:
1) Miljøcenter Roskilde og 2) Miljøcenter Nykøbing Falster.
 Vanddistrikt 3:
 1) Miljøcenter Roskilde.
 Vanddistrikt 4:
 1) Miljøcenter Ribe.
Bilag 4 Geografiske grænser inden for hvilke Miljøcenter Århus, Miljøcenter Odense og Miljøcenter Roskilde varetager deres opgaver og beføjelser som nævnt i § 27:
