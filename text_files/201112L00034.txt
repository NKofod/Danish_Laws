Fremsat den 21. november 2011 af skatteministeren (Thor Möger Pedersen) Forslag til Lov om ændring af brændstofforbrugsafgiftsloven, lov om forskellige forbrugsafgifter, lov om afgift af ledningsført vand og lov om vægtafgift af motorkøretøjer m.v.1) (Regulering af de løbende bilafgifter og andre afgifter m.v.) § 1 I lov om afgift efter brændstofforbrug m.v. for visse person- og varebiler (brændstofforbrugsafgiftsloven), jf. lovbekendtgørelse nr. 835 af 1. juli 2011, foretages følgende ændring:
 1. § 3, stk. 1, affattes således:
»Af alle afgiftspligtige biler betales afgift af bilens brændstofforbrug, jf. §§ 2 og 4, udtrykt som kilometer pr. liter, som anmeldt til Færdselsstyrelsen, eller som fremlagt ved syn hos en synsvirksomhed med henblik på første registrering i Danmark.
Afgiften svares med de nedenfor under A eller B anførte beløb:
§ 2 I lov om forskellige forbrugsafgifter, jf. lovbekendtgørelse nr. 56 af 29. januar 2008, som ændret ved § 2 i lov nr. 523 af 17. juni 2008, § 105 i lov nr. 1336 af 19. december 2008 og senest ved § 15 i lov nr. 1344 af 19. december 2008, foretages følgende ændringer:
 1. § 3 affattes således:
 »§ 3. Der skal af elektriske glødelamper, bortset fra varer omfattet af stk. 2, betales en afgift på 2 kr. og 42 øre pr. stk.
 Stk. 2. Der skal af elektriske glødelamper beregnet til brug i motordrevne køretøjer (autopærer) betales en afgift på 3 kr. pr. stk.
Stk. 3. Der skal af damplamper, herunder lysstoflamper, samt af neonrør og tilsvarende lysrør betales en afgift på 8 kr. og 19 øre pr. stk.
Fritaget for afgift er ensoklede lavenergilysstofrør (lavenergipærer).
Stk. 4. Der skal af sikringer til stærkstrømsanlæg betales en afgift på 55 øre pr. stk.
Fritaget for afgift er sikringer til højspændingsanlæg.« 2. § 11, stk. 1, ophæves, og i stedet indsættes:
 »Der skal af rå kaffe (toldtariffens pos. 0901 11-12) betales en afgift 5 kr. og 95 øre pr. kg nettovægt.
 Stk. 2. Der skal af brændt kaffe (toldtariffens pos. 0901 21-22) betales en afgift på 7 kr. og 14 øre pr. kg nettovægt.
Stk. 3. Der skal af kaffeekstrakter uden indhold af andre bestanddele end kaffe (toldtariffens pos. 2101 11) betales en afgift på 15 kr. og 47 øre pr. kg nettovægt.« Stk. 2 og 3 bliver herefter stk. 4 og 5.
 3. I § 11, stk. 2, der bliver stk. 4, ændres to steder »stk. 1« til: »stk. 1-3«.
 4. I § 11, stk. 3, 1. pkt., der bliver stk. 5, 1. pkt., ændres »stk. 2« til: »stk. 4«.
 5. I § 11, stk. 3, 2. pkt., der bliver stk. 5, 2. pkt., ændres »stk. 1« til: »stk. 1-3«.
 6. § 11 a affattes således:
»§ 11 a.
Der skal af kaffeerstatning og kaffetilsætning, herunder blandinger af de nævnte varer med kaffe, betales en afgift på 70 øre pr. kg nettovægt af varens indhold af kaffeerstatning og kaffetilsætning.« 7. § 11 b, stk. 1, ophæves, og i stedet indsættes:
 »Der skal af te (toldtariffens pos. 0902) betales en afgift på 6 kr. og 82 øre pr. kg nettovægt.
Stk. 2. Der skal af teekstrakter uden indhold af andre bestanddele end te betales en afgift på 17 kr. og 3 øre pr. kg nettovægt.« Stk. 2 og 3 bliver herefter stk. 3 og 4.
 8. I § 11 b, stk. 2, der bliver stk. 3, ændres to steder »stk. 1, nr. 2« til: »stk. 2«.
 9. I § 11 b, stk. 3, 1. pkt., der bliver stk. 4, 1. pkt., ændres »stk. 2« til: »stk. 3«.
 10. I § 11 b, stk. 3, 2. pkt., der bliver stk. 4, 2. pkt., ændres »stk. 1, nr. 2« til: »stk. 2«.
 11. § 12, stk. 1, affattes således:
»Der skal af cigaretpapir til en cigaret betales en afgift på 5 øre pr. stk.« 12. § 13 affattes således:
 »§ 13. Der skal af kardusskrå og snus (røgfri tobak) betales en afgift på 68 kr. og 76 øre pr. kg.
Stk. 2. Der skal af anden røgfri tobak betales en afgift på 249 kr. og 95 øre pr. kg.« § 3 I lov om afgift af ledningsført vand, jf. lovbekendtgørelse nr. 639 af 21. august 1998, som senest ændret ved § 4 i lov nr. 522 af 12. juni 2009, foretages følgende ændring:
 1. I § 3, stk. 1, ændres »5 kr. pr. m3 vand« til: »5 kr. og 46 øre pr. m3 vand«.
 2. I § 3 indsættes efter stk. 1 som nyt stykke:
»Stk. 2. Der skal til og med den 31. december 2017 betales et bidrag til drikkevandsbeskyttelse på 67 øre pr. m3 vand.« § 4 I lov om vægtafgift af motorkøretøjer m.v., jf. lovbekendtgørelse nr. 837 af 1. juli 2011, som ændret ved § 2 i lov nr. 1337 af 19. december 2008 og § 3 i lov nr. 1386 af 21. december 2009 foretages følgende ændringer:
 1. § 3, stk. 1, affattes således:
»Af personmotorkøretøjer samt af påhængs- og sættevogne til personbefordring svares afgift af køretøjernes egenvægt efter nedenstående satser.
Af campingvogne svares afgift med 32 pct. af vægtafgiftssatserne under A, men ikke udligningsafgift.
Af sættevogne svares afgift som for påhængsvogne.
 2. § 4, stk. 1,affattes således:
»Af vare- og lastmotorkøretøjer, der ikke er afgiftspligtige efter lov om afgift af vejbenyttelse, af påhængsvogne til godstransport og af registreringspligtige påhængsredskaber bortset fra campingvogne samt af registreringspligtige motorredskaber, som er indrettet til godstransport, svares afgift af køretøjernes tilladte totalvægt efter nedenstående satser.
Afgiften af motorkøretøjer, der registreres som trækkraft for sættevogne til godstransport, forhøjes som fastsat i stk. 4. Afgiften af de nævnte påhængsredskaber beregnes efter satserne for påhængsvogne.
Afgiften af de nævnte motorredskaber beregnes efter satserne for vare- og lastmotorkøretøjer.
Der betales ikke afgift af påhængskøretøjer til godstransport, der har en tilladt totalvægt over 3.500 kg.
§ 5 Stk. 1. Loven træder i kraft den 1. januar 2012.
 Stk. 2. § 2, nr. 1-10 og nr. 12 har virkning for varer, som fra den 1. januar 2013 udleveres til forbrug fra registrerede virksomheder, angives til fortoldning eller importeres.
 Stk. 3. Der skal af elektriske glødelamper omfattet af § 3, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift 2 kr. og 32 øre pr. stk.
 Stk. 4. Der skal af elektriske glødelamper beregnet til brug i motordrevne køretøjer (autopærer) omfattet af § 3, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 2 kr. og 88 øre pr. stk.
 Stk. 5. Der skal af damplamper, herunder lysstoflamper, samt af neonrør og tilsvarende lysrør omfattet af § 3, stk. 3, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 7 kr. og 85 øre pr. stk.
 Stk. 6. Der skal af sikringer til stærkstrømsanlæg omfattet af § 3, stk. 4, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 52 øre pr. stk.
 Stk. 7. Der skal af rå kaffe (toldtariffens pos. 0901 11-12) omfattet af § 11, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 5 kr. og 70 øre pr. kg nettovægt.
 Stk. 8. Der skal af brændt kaffe (toldtariffens pos. 0901 21-22) omfattet af § 11, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 6 kr. og 84 øre pr. kg nettovægt.
 Stk. 9. Der skal af kaffeekstrakter uden indhold af andre bestanddele end kaffe (toldtariffens pos. 2101 11) omfattet af § 11, stk. 3, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 14 kr. og 82 øre pr. kg nettovægt.
 Stk. 10. Der skal af kaffeerstatning og kaffetilsætning, herunder blandinger af de nævnte varer med kaffe, omfattet af § 11 a, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 67 øre pr. kg nettovægt af varens indhold af kaffeerstatning og kaffetilsætning.
 Stk. 11. Der skal af te (toldtariffens pos. 0902) omfattet af § 11 b, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 6 kr. og 54 øre pr. kg nettovægt.
 Stk. 12. Der skal af teekstrakter uden indhold af andre bestanddele end te omfattet af § 11 b, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 16 kr. og 32 øre pr. kg nettovægt.
 Stk. 13. Der skal af kardusskrå og snus (røgfri tobak) omfattet af § 13, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 65 kr. og 90 øre pr. kg.
 Stk. 14. Der skal af anden røgfri tobak omfattet af § 13, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 239 kr. og 53 øre pr. kg.
 Stk. 15. § 3, nr.1 finder anvendelse på leverancer, der sker fra og med den 1. januar 2013.
 Stk. 16. Skatteministeren fastsætter tidspunktet for ikrafttrædelsen af lovens § 3, nr. 2.
 Stk. 17. Der skal af ledningsført vand omfattet af § 3, stk. 1, i lov om afgift af ledningsført vand, som forbruges her i landet i perioden fra og med den 1. januar 2012 til og med den 31. december 2012 betales en afgift på 5 kr. og 23 øre pr. m³ vand.
 Stk. 18. § 1 og § 4 har virkning for afgiftsperioder, der begynder den 1. januar 2013 eller senere.
 Stk. 19. For afgiftsperioder, der begynder den 1. januar 2012 eller senere og til og med afgiftsperioder, der er påbegyndt senest den 31. december 2012 opkræves afgiften for benzindrevne biler efter reglerne i § 3, stk. 1, A, i brændstofforbrugsafgiftsloven, med følgende beløb:
 Stk. 20. For afgiftsperioder, der begynder den 1. januar 2012 eller senere og til og med afgiftsperioder, der er påbegyndt senest den 31. december 2012 opkræves afgiften vedrørende forbrug for dieseldrevne biler efter reglerne i § 3, stk. 1, B, i brændstofforbrugsafgiftsloven, med følgende beløb:
 Stk. 21. For afgiftsperioder, der begynder den 1. januar 2012 eller senere og til og med afgiftsperioder, der er påbegyndt senest den 31. december 2012 opkræves vægtafgiften for køretøjer omfattet af § 3, stk. 1, A, i lov om vægtafgift af motorkøretøjer m.v., med følgende beløb:
 Stk. 22. For afgiftsperioder, der begynder den 1. januar 2012 eller senere og til og med afgiftsperioder, der er påbegyndt senest den 31. december 2012 opkræves vægtafgift og privatanvendelsestillæg for varebiler og vægtafgift for mindre påhængskøretøjer efter reglerne i § 4, stk. 1, II, i lov om vægtafgift af motorkøretøjer m.v., med følgende beløb:
Bemærkninger til lovforslaget 1. Indledning Forslaget er en del af aftalen om finansloven for 2012 mellem regeringen (Socialdemokraterne, Radikale Venstre og Socialistisk Folkeparti) og Enhedslisten.
Forslaget har primært til formål at indføre en kompenserende indeksering af satserne i brændstofforbrugsafgiftsloven, forbrugsafgiftsloven, vandafgiftsloven og vægtafgiftsloven i 2012 og 2013.
2. Lovforslagets formål og baggrund Efter indførelsen af skattestoppet er punktafgifter, der ikke er værdibaserede, som hovedregel blevet fastholdt på det samme kronebeløb siden 2002.
 Det foreslås derfor at indføre en kompenserende indeksering af satserne i brændstofforbrugsafgiftsloven, forbrugsafgiftsloven, vandafgiftsloven og vægtafgiftsloven med henholdsvis 4,6 pct. i 2012 og 4,35 pct. i 2013.
Forslaget indeholder desuden en forenkling af reglerne for betaling af afgift af elektriske glødelamper.
Dette betyder, at der fastsættes én afgiftssats uanset længden af glødelampen.
 Desuden foreslås en omlægning af drikkevandsafgiften i vandforsyningsloven til et bidrag i lov om afgift af ledningsført vand.
3. Lovforslagets enkelte elementer 3.1. Brændstofforbrugsafgiftsloven 3.1.1. Gældende ret Opkrævning af brændstofforbrugsafgift fremgår af lov om afgift efter brændstofforbrug m.v. for visse person- og varebiler (brændstofforbrugsafgiftsloven), jf. lovbekendtgørelse nr. 835 af 1. juli 2011.
 Efter brændstofforbrugsafgiftsloven opkræves brændstofforbrugsafgift og udligningsafgift af biler, der er indrettet til befordring af højst 9 personer, føreren medregnet (personbiler). Loven omfatter ligeledes varebiler med en tilladt totalvægt på ikke over 3.500 kg, der er indregistreret efter 1. januar 2010.
Afgifterne opkræves halvårligt.
Brændstofforbrugsafgiften er fra 260 kr. til 9.230 kr. halvårligt gradueret efter køretøjets brændstofforbrug.
Udligningsafgiften, der opkræves for dieseldrevne biler, har til formål at udligne forskellen mellem beskatningen af energiindholdet i henholdsvis diesel og benzin.
Udligningsafgiften er fra 80 kr. til 3.300 kr. halvårligt gradueret efter køretøjets brændstofforbrug.
For varebiler med en tilladt totalvægt på ikke over 3.500 kg betales desuden et tillæg for privat anvendelse og for blandet privat og erhvervsmæssig anvendelse.
Tillægget opkræves efter vægtafgiftslovens satser.
3.1.2. Forslagets indhold Det foreslås at indføre en kompenserende indeksering af afgiftssatserne med henholdsvis 4,6 pct. i 2012 og 4,35 pct. i 2013.
Brændstofforbrugsafgiften vil efter forslaget i 2012 være fra 280 kr. til 9.660 kr. og i 2013 fra 290 kr. til 10.080 kr. halvårligt gradueret efter køretøjets brændstofforbrug.
Tillægget for privat anvendelse reguleres ligeledes.
Tillægget er fastsat i vægtafgiftsloven, og der henvises derfor til bemærkningerne til 3.4.2. , hvilke omhandler ændringerne i vægtafgiftsloven.
Udligningsafgiften ændres ikke med dette lovforslag.
Dette skyldes udligningsafgiftens formål, som er at reducere forskellen i afgiftsbelastningen for benzin- og dieseldrevne køretøjer.
3.2. Forbrugsafgiftsloven 3.2.1. Gældende ret Lov om forskellige forbrugsafgifter (forbrugsafgiftsloven), jf. lovbekendtgørelse nr. 56 af 29. januar 2008 fastsætter de nærmere regler for afgifter på en række forbrugsvarer.
Loven omfatter afgift på glødelamper m.v. og elektriske sikringer til stærkstrømsanlæg.
Afgiften udgør henholdsvis for større el-pærer 3 kr. og 75 øre pr. stk., små glødelamper 75 øre pr. stk., autopærer 2 kr. og 75 øre pr. stk., damplamper (lysstofrør), neonrør m.v. 7 kr. og 50 øre pr. stk., og sikringer til stærkstrømsanlæg 50 øre pr. stk.
Afgiften af glødelamper har siden 1952 være differentieret i forhold til pærens størrelse uafhængigt af energiforbrug og ydeevne.
Afgiften omfatter både traditionelle glødepærer og halogenglødepærer.
Loven omfatter ligeledes afgiften af kaffe og te, ekstrakter heraf samt erstatninger.
Varerne defineres ud fra deres toldtarifposition, og afgiften beregnes pr. kg nettovægt.
Afgiften udgør for rå kaffe 5 kr. og 45 øre, brændt kaffe 6 kr. og 54 øer, kaffeekstrakter uden indhold af andre bestanddele end kaffe, f.eks. pulverkaffe 14 kr. og 17 øre, kaffeerstatning og kaffetilsætning 64 øre, te 6 kr. og 25 øre og teekstrakter uden indhold af andre bestanddele end te 15 kr. og 60 øre.
Derudover omfatter loven afgift på cigaretpapir samt skrå og snus (røgfri tobak). Afgiften af cigaretpapir, herunder cigarethylstre, er 4 øre pr. stk.
Afgiften af kardusskrå er 63 kr. pr. kg og af anden skrå (spunden skrå) 229 kr. pr. kg.
Afgiften af snus er 63 kr. pr. kg.
3.2.2. Forslagets indhold Med forslaget forenkles reglerne for betaling af afgift af elektriske glødelamper.
Den nuværende afgiftsdifferentiering i forhold til pærens størrelse er ikke længere hensigtsmæssig på grund af den stigende brug af halogenglødepærer.
En stor del af halogenglødepærerne ligger i grænseområdet mellem de to afgiftssatser, og det er derfor ofte støberester på glasset i brænderen, der afgør, hvorvidt der skal betales 3 kr. mere i afgift pr. pære.
Med forslaget fastsættes én afgiftssats uanset længden af glødelampen.
 Derudover indeholder forslaget en kompenserende indeksering af de forskellige afgiftssatser i forbrugsafgiftsloven med henholdsvis 4,6 pct. i 2012 og 4,35 pct. i 2013.
3.3. Vandafgiftsloven 3.3.1. Gældende ret Lov om afgift af ledningsført vand (vandafgiftsloven), jf. lovbekendtgørelse nr. 639 af 21. august 1998 fastsætter de nærmere regler for afgift af husholdningernes forbrug af vand.
Loven har til formål at tilskynde vandværker og borgere til at spare på vandet.
Afgiften er 5 kr. pr. m3 vand ekskl. moms.
Den nuværende afgiftssats blev indført i forbindelse med skatteomlægningen fra 1993 og trådte i kraft med 1 kr. i 1994 stigende med 1 kr. om året til fuld sats på 5 kr. pr. m3 fra 1998.
Der betales i dag afgift for indvinding af grundvand (drikkevandsafgift). Afgiften fremgår af vandforsyningsloven, jf. lovbekendtgørelse nr. 635 af 7. juni 2010 om lov om vandforsyning m.v. (vandforsyningsafgiftsloven), der hører under Miljøministeriets ansvarsområde.
SKAT opkræver afgiften på vegne af Miljøministeriet.
 Formålet med drikkevandsafgiften er at finansiere Miljøministeriets og kommunernes opgaver i forbindelse med beskyttelse af grundvandet, herunder kortlægning og udpegning af områder med drikkevandsinteresser, indvindingsoplande og områder, som er særligt følsomme over for forurening.
3.3.2. Forslagets indhold I dette lovforslag foreslås en kompenserende indeksering af afgiftssatsen i vandafgiftsloven med henholdsvis 4,6 pct. i 2012 og 4,35 pct. i 2013.
 Afgiften foreslås i 2012 sat op til 5 kr. og 23 øre, og i 2013 til 5 kr. og 46 øre pr. m3 vand.
Drikkevandsafgiften i vandforsyningsloven foreslås omlagt til et bidrag i vandafgiftsloven.
Det foreslås derfor, at der i vandafgiftsloven indføres et bidrag til drikkevandsbeskyttelse på 67 øre pr. m3 til og med den 31. december 2017.
Det foreslås, at skatteministeren bemyndiges til at fastsætte tidspunktet for ikrafttrædelsen af lovens § 3, nr. 2. Dette skyldes, at det forslåede bidrag til drikkevandsbeskyttelse på 67 øre pr. m³ vand, skal træde i stedet for det nuværende bidrag i lov om vandforsyning.
Bestemmelsen vil blive sat i kraft samtidig med ophævelse af kapitel 4 a i lov om vandforsyning.
3.4. Vægtafgiftsloven 3.4.1. Gældende ret Lov om vægtafgift af motorkøretøjer m.v., jf. lovbekendtgørelse nr. 837 af 1. juli 2011(vægtafgiftsloven) fastsætter de nærmere regler for opkrævning af vægtafgift, udligningsafgift og privatbenyttelsestillæg.
Loven omfatter personbiler indregistreret før den 1. juli 1997, og varebiler indregistreret før den 1. januar 2010.
 Udover personbiler og varebiler omfatter loven traktorer, påhængsvogne, sættervogne til personbefordring, campingvogne og motorredskaber, der er indrettet til godstransport.
 Det gælder for samtlige køretøjer omfattet af loven, at der skal betales en vægtafgift.
 Satserne for campingvogne er 32 pct. af de sædvanlige vægtafgiftssatser for personkøretøjer.
 Dieseldrevne køretøjer betaler desuden en udligningsafgift, der har til formål at udligne forskellen mellem beskatningen af energiindholdet i henholdsvis diesel og benzin.
Afgiften for personmotorkøretøjer samt påhængs- og sættevogne til personbefordring er fra 96 kr. til 3.390 kr. gradueret efter bilens vægt.
Udligningsafgiften er fra 48 kr. til 1.000 kr.
Afgiftsperioden er 12 måneder, 6 måneder eller 3 måneder.
Vægtafgiften for vare- og lastmotorkøretøjer er fra 850 kr. til 3.760 kr. årligt gradueret efter bilens vægt.
Udligningsafgiften er fra 360 kr. til 1.150 kr., gradueret efter køretøjets vægt.
Varebiler med en tilladt totalvægt på ikke over 3.500 kg, hvis første registrering som nye er efter den 2. juni 1998, betaler desuden et tillæg for privat anvendelse.
Tillægsafgiften udgør 900 kr. årligt for varebiler under 2 tons totalvægt og 5.040 kr. årligt for varebiler over 2 tons totalvægt.
Varebiler, der registreres første gang den 25. april 2007 eller senere betaler et højere privatanvendelsestillæg.
Tillægsafgiften udgør for disse køretøjer 5.040 kr. årligt for varebiler under 3 tons totalvægt og 15.000 kr. årligt for varebiler over 3 tons totalvægt.
 For blandet erhvervsmæssig og privat anvendelse er satserne halvdelen af beløbene.
3.4.2. Forslagets indhold Det foreslås at indføre en kompenserende indeksering af satserne for betaling af vægtafgiften samt tillægget for privatanvendelse med henholdsvis 4,6 pct. i 2012 og 4,35 pct. i 2013.
 Vægtafgiften vil for personmotorkøretøjer samt påhængs- og sættevogne til personbefordring efter forslaget være fra 101 kr. til 3.550 kr. i 2012 og 105 kr. til 3.710 kr. i 2013.
 Vægtafgiften for vare- og lastmotorkøretøjer vil efter forslaget være fra 890 kr. til 3.940 kr. i 2012 og fra 930 kr. til 4.110 kr. i 2013.
Tillægget for privatanvendelse reguleres således, at det i 2012 vil være 950 kr. årligt for varebiler under 2 tons totalvægt og 5.280 kr. årligt for varebiler over 2 tons totalvægt.
I 2013 vil tillægget for de nævnte køretøjer være fra 990 kr. og 5.510 kr.
Tillægsafgiften for varebiler, der registreres første gang den 25. april 2007 eller senere, reguleres ligeledes, hvorefter den i 2012 vil være 5.280 kr. årligt for varebiler under 3 tons totalvægt og 15.960 kr. årligt for varebiler over 3 tons totalvægt.
I 2013 vil tillægget være 5.510 kr. årligt for varebiler under 3 tons totalvægt og 16.380 kr. årligt for varebiler over 3 tons totalvægt.
4. Økonomiske konsekvenser for det offentlige Punktafgifter, der ikke er værdibaserede, er som hovedregel blevet fastholdt på det samme kronebeløb siden 2002.
Regeringen har sammen med Enhedslisten som en del af finanslovsaftalen for 2012 besluttet at foreslå en kompenserende indeksering i 2012 og 2013 af visse afgifter, der ikke i forvejen reguleres eller er værdibaserede.
Forslaget indhenter dermed noget af den reale udhuling, som uændrede afgiftsbeløb har medført.
 Det foreslås, at vægtafgiften og brændstofforbrugsafgiften for person- og varebiler samt privatanvendelsestillægget for varebiler, vandafgiften og forbrugsafgifterne forhøjes med hhv. 4,6 pct. i 2012 og 4,35 pct. i 2013. Forbrugsafgifterne er afgifter på glødelamper, mv., kaffe mv., te mv., cigaretpapir og snus og skrå.
 Forslaget medfører et umiddelbart merprovenu ved reguleringen på 460 mio. kr. i 2012 og 920 mio. kr. i 2013. Med virkning på momskontoen og provenuvirkning som følge af at afgiftsforhøjelserne fortrænger afgiftsbelagt forbrug (tilbageløb) opnås i 2012 et merprovenu på 360 mio. kr. i 2012 og 720 mio. kr. i 2013. Den varige virkning heraf er på ca. 700 mio. kr.
 Efter indregning af adfærdseffekter reduceres provenuet til 355 mio. kr. i 2012 og 710 mio. kr. i 2013. Adfærdsændringerne er dog ikke tilstrækkeligt store til at have afgørende betydning for den varige virkning som også efter adfærd opgøres til omtrent 700 mio. kr.
 Finansårsvirkningen i 2012 er på 360 mio. kr. efter tilbageløb og 350 mio. kr. ved indregning af adfærdstilpasning.
 I tabellen nedenfor er lovforslagets samlede økonomiske konsekvenser for det offentlige angivet:
 En proportional forhøjelse af brændstofforbrugsafgifter og vægtafgifter fører til, at udgiften til at holde bil samlet set stiger.
Dette vil reducere bilsalget og på længere sigt bestanden.
Det giver et afledt tab af registreringsafgift, ejerafgift, ansvarsforsikringsafgift og brændstofafgift.
Omvendt er der en tale om en proportional forhøjelse af alle satser.
Hvis bilkøberne inddrager nutidsværdien af ejerafgiftsbetalingerne, som en del af bilprisen, så vil den relative ændring i bilpriserne ved forhøjelse af ejerafgifterne antages at være større for små biler, hvor prisen er lav i forvejen.
Det gør det alt andet lige relativt mere attraktivt at vælge en større bil, hvor ejerafgiften medfører en relativt mindre forhøjelse af prisen.
Det giver en afledt merprovenu fra registreringsafgift og ejerafgift.
 Provenuvirkningen af første adfærdseffekt skønnes at dominere provenuvirkningen af den anden adfærdseffekt.
 På længere sigt, hvor disse adfærdstilpasninger vil have slået igennem på hele personbilbestanden, så skønnes mindreprovenuet på grund af adfærd at udgøre ca. 10 pct. af den umiddelbare provenugevinst.
 Da provenuvirkningerne opgøres for 2012 og 2013, så vil adfærdseffekterne have mindre betydning, da der kun sker tilpasning for salget i de to år, og adfærdsændringerne vil derfor ikke være slået igennem i hele bestanden.
 Derfor er der for bilerne regnet med adfærdstilpasning i 2012 og i 2013 på 5 mio. kr. vedr. person- og varebiler.
Stigningen i afgiften af ledningsført vand og forbrugsafgifterne fører til en mindre stigning af forbrugerpriserne.
Adfærdseffekterne i form af reduceret forbrug som følge heraf skønnes dog ikke at have nævneværdige provenumæssige konsekvenser.
 Udover forhøjelsen af afgiften på ledningsført vand som følge af den kompenserende indeksering, foreslås det at indføre et bidrag i afgiften på ledningsvand med 67 pr. øre m3 i perioden 2012 til og med 2017 samtidig med, at drikkevandafgiften i vandforsyningsloven ophæves.
 Afgiften af ledningsført vand vil herefter være på 5,9 kr. pr. m3 i 2012 og 6,13 kr. pr. m3 i 2013.
Provenuet fra afgiftsforhøjelsen på 67 øre pr. m3 øremærkes til samme formål som drikkevandsafgiften.
Det vil i ændringsforslaget til finansloven for 2012 blive præciseret, hvorledes overførslen skal ske.
Forslaget medfører et umiddelbart merprovenu på 185 mio. kr. årligt (2012-niveau) fra afgift på ledningsført vand i perioden 2012 til og med 2017. Forhøjelsen af afgiften på 67 øre pr. m3 bortfalder fra 2018, og bidrager derfra ikke længere til den finanspolitiske holdbarhed.
Det medfører, at den varige provenuvirkning på 20 mio. kr. årligt (2012-niveau) udgør ca. 10 pct. af provenuvirkningen i de enkelte år i perioden 2012 til 2017.
 Inklusiv virkning på momskontoen, tilbageløb på andet afgiftsbelagt forbrug og indregning af adfærdseffekter bliver det årlige provenu på 175 mio. kr. (2012-niveau) og giver en varig virkning på 20 mio. kr. (2012-niveau). Der skønnes ikke at være nævneværdige adfærdsmæssige konsekvenser, idet det nye bidrag i afgiften på ledningsført vand kompenseres ved bortfaldet af drikkevandsafgiften.
Forslaget skønnes at medføre et merprovenu på kontoen for afgift på ledningsført vand på 170 mio. kr. i finansåret 2012 ved ikrafttrædelse 1. januar 2012. Ikrafttrædelsen afhænger af tidspunktet for afskaffelsen af vandafgiften i vandforsyningsloven.
Ved senere ikrafttrædelse reduceres finansårsvirkningen i 2012.
 Forslaget fører ikke til ændringer i skatteudgifterne.
5. Administrative konsekvenser for det offentlige Forslaget vedr. ændringer i forbrugsafgiftsloven og vandafgiftsloven skønnes at medføre engangsomkostninger på 0,2 mio. kr. vedr. it-tilretninger, mv.
 Forslaget skønnes ikke at medføre løbende omkostninger.
 Forslaget vedr. ændringer i vægtafgiftsloven og brændstofforbrugsafgiftsloven skønnes at medføre engangsudgifter på 0,1 mio. kr. vedr. it-tilretninger.
 Forslaget skønnes ikke at medføre løbende omkostninger.
6. Økonomiske konsekvenser for erhvervslivet Med forslaget reguleres vægtafgifter for ældre varebiler og lastbiler mv., samt brændstofforbrugsafgift for nye varebiler.
Dermed øges erhvervenes betaling af vægtafgift og brændstofforbrugsafgift.
 Der var pr. 1. januar 2011 ca. 2,16 mio. personbiler, 440.000 varebiler og 98.000 traktorer.
Det skønnes af 10-15 pct. af personbilerne benyttes af erhvervene.
Denne andel er lavere end andel af bestanden, som er nyregistreret af en virksomhed.
Det skyldes, at en stor andel af erhvervenes indkøbte biler videresælges til private indenfor en kort årrække, ligesom en del af bilerne, der registreres af erhvervene, er tiltænkt private bilister, f.eks. leasingbiler.
Ca. 80 pct. af varebilerne og stort set samtlige lastbiler og traktorer forudsættes benyttet erhvervsmæssigt.
Samlet set betales ca. 20 pct. af provenuet fra vægt- og brændstofforbrugsafgift af erhvervene.
Erhvervene belastes dermed umiddelbart med 75 mio. kr. i 2012, og 150 mio. kr. i 2013 i øgede vægt- og brændstofforbrugsafgift.
Heraf vedrører ca. 34 pct. personbiler i erhvervene, 60 pct. varebiler og 1 pct. traktorer.
Idet momsregistrerede virksomheder får godtgjort deres forbrug af ledningsført vand til procesformål, skønnes erhvervenes andel af afgift af ledningsført vand kun at udgøre 5 pct.
Den umiddelbare merbelastning af erhvervene fra indeksering af afgift på ledningsført vand er dermed på ca. 5 mio. kr. i 2012 og 10 mio. kr. 2013.
Forbrugsafgifterne betales primært af husholdningerne, dog betaler erhvervene en vis del af afgiften på kaffe og afgift på glødepærer.
Erhvervets andel afgiftsbetalingen vedrørende forbrugsafgifterne skønnes samlet set at være på ca. 15 pct., hvorved den umiddelbare merbelastning for erhvervene ved indeksering af forbrugsafgifterne og moms heraf er på ca. 5 mio. kr. i 2012 og 10 mio. kr. i 2013.
Den yderligere forhøjelse af afgiften på ledningsført vand med 67 øre pr. m3 vil medføre en mindre afgiftslettelse for momsregistrerede virksomheder, som ikke var omfattet af lempelserne i drikkevandsafgiften.
Omvendt medfører forslaget en mindre stramning for ikke-momsregistrerede virksomheder, der var omfattet af lempelserne i drikkevandsafgiften.
7. Administrative konsekvenser for erhvervslivet Erhvervs- og Selskabsstyrelsens Center for Kvalitet i ErhvervsRegulering (CKR) har haft lovforslaget i høring med undtagelse af den forslåede ændring i § 3, nr. 2.
 Erhvervs- og Selskabsstyrelsens Center for Kvalitet i ErhvervsRegulering (CKR) har følgende bemærkninger for så vidt angår de administrative konsekvenser.
 CKR vurderer, at de i lovforslaget foreslåede afgiftsforhøjelser medfører omstillingsomkostninger for de omfattede virksomheder, da forhøjelsen af nævnte afgifter skal indarbejdes i virksomhedernes omkostninger for 2012 og 2013.
 CKR vurderer, med det forbehold at afgiftsstrukturen forbliver uændret, at lovforslaget medfører begrænsede administrative byrder for de omfattede virksomheder.
 CKR bemærker i den forbindelse, at en ændring i afgiftsstrukturen potentielt kan medføre væsentlige administrative byrder for de omfattede virksomheder, såfremt afgiftsstrukturen ændres f. eks. i forhold til indbetalingshyppighed, opkrævningsprocedure og omfattede virksomhedssegmenter.
8. Administrative konsekvenser for borgerne Lovforslaget skønnes ikke at have administrative konsekvenser for borgerne.
9. Miljømæssige konsekvenser Lovforslaget skønnes at have positive miljømæssige konsekvenser.
 Dels vil den mindre bilpark give anledning til en lavere udledning af skadelige stoffer og CO2.
Dernæst vil de højere satser for brændstofforbrugsafgiften tendere mod at rette anskaffelser af bil mere i retning af biler, der kører langt på literen og dermed har en lavere udledning af CO2. Indtil 2002 blev vægtafgiften og ejerafgiften for person- og varebiler samt privatanvendelsestillægget for varebiler reguleret med satsreguleringsprocenten tillagt 1,5 pct.
Satsreguleringsprocenten er et udtryk for den almindelige lønudvikling, mens de 1,5 procentpoint skulle korrigere for den forventede forbedring af bilernes energieffektivitet.
Havde denne reguleringsmekanisme været opretholdt, ville satserne for disse afgifter i dag have været hen ved 40 pct. højere.
Det samme gælder de enkelte trin på skalaerne.
I dag kan der f.eks. ud over udgiften til benzin og benzinafgift mv. spares 1.000 kr. årligt ved at vælge en benzindrevet bil, der kan køre mellem 15,4 og 16, 6 km pr. liter frem for en benzindrevet bil, der kører mellem 13,3 og 14,2 km pr. liter.
Havde den tidligere reguleringsmekanisme været gældende ville der ved samme valg årligt kunne spares 1.400 kr. årligt ud over besparelsen på benzin og benzinafgift mv.
På den måde genskaber lovforslaget en del af brændstofforbrugsafgiftens oprindelige incitament til at vælge biler med bedre energieffektivitet og dermed lavere CO2-udledning.
10. Forholdet til EU-retten Lovforslaget notificeres efter direktiv 98/34/EF (informationsproceduredirektivet) med senere ændringer.
Der er tale om en skattemæssig foranstaltning, som ikke er omfattet af en stand still periode.
 Ophævelsen af drikkevandsafgiften samtidig med indførelsen af bidraget til afgiften af ledningsført vand har til formål at sikre afgiftens forenelighed med EUs statsstøtteregler.
 11. Hørte myndigheder og organisationer m.v.
 Forslaget sendes samtidig med fremsættelsen i høring til følgende: Advokatsamfundet, AErådet, Autobranchens Handels- og Industriforening i Danmark, CEPOS, Centralforeningen af Autoreparatører i Danmark, Danmarks JordbrugsForskning, Danmarks Motor Union, Danmarks Miljøundersøgelser, Danmarks Naturfredningsforening, Dansk Automobilforhandler Forening, Dansk Automobil Sports Union, Dansk Bilforhandler Union, Danske Biludlejere, Danske Busvognmænd, Dansk Erhverv, Dansk Landbrug, Danske Motorcyklisters Råd, Danske Speditør Forening, Dansk Industri, Danske Advokater, Dansk Transport og Logistik, DANVA, De Danske Bilimportører, Den Danske Bilbranche, Den danske skatteborgerforening, Det økologiske råd, FABA, FDM, Finans & Leasing, Foreningen Danske Revisorer, Foreningen af Registrerede Revisorer, Foreningen af Statsautoriserede Revisorer, Greenpeace Danmark, Landbrug & fødevare, MC Touring Club, Miljøbevægelsen NOHA, Motorcykelbranchens Landsforbund, Tobaksindustrien, Økologisk Landsforening.
12. Sammenfattende skema Bemærkninger til lovforslagets enkelte bestemmelser Til § 1 Til nr. 1 Brændstofforbrugsafgiftslovens § 3 fastsætter de nærmere regler for opkrævning af brændstofforbrugsafgift og udligningsafgift af biler, der er indrettet til befordring af højst 9 personer, føreren medregnet (personbiler). Loven omfatter ligeledes varebiler med en tilladt totalvægt på ikke over 3.500 kg, der er indregistreret efter 1. januar 2010.
For varebiler med en tilladt totalvægt på ikke over 3.500 kg betales desuden et tillæg for privat anvendelse og for blandet privat og erhvervsmæssig anvendelse.
Tillægget opkræves efter vægtafgiftslovens satser, jf. brændstofforbrugsafgiftslovens § 3 a.
 Det foreslås at indføre en kompenserende indeksering af satserne i brændstofforbrugsafgiftsloven med henholdsvis 4,6 pct. i 2012 og 4,35 pct. i 2013.
 Brændstofforbrugsafgiften vil efter forslaget i 2012 være fra 280 kr. til 9.660 kr. og i 2013 fra 290 kr. til 10.080 kr. halvårligt, gradueret efter køretøjets brændstofforbrug.
Satserne for brændstofforbrugsafgiften for 2013 ved denne bestemmelse.
Satserne for 2012 følger af forslagets § 5, stk. 19 og 20.
Tillægget for privat anvendelse reguleres ligeledes.
Tillægget er fastsat i vægtafgiftsloven, og der henvises derfor til bemærkningerne til 3.4.2. samt § 4, nr. 2, hvilke omhandler ændringerne i vægtafgiftsloven.
Udligningsafgiften ændres ikke med dette lovforslag.
Dette skyldes udligningsafgiften formål, som er at reducere forskellen i afgiftsbelastningen for benzin- og dieseldrevne køretøjer.
Til § 2 Til nr. 1 Forbrugsafgiftslovens § 3 vedrører afgift på glødelamper m.v. samt elektriske sikringer.
Til stk. 1 Afgiften af glødelamper har siden 1952 være differentieret i forhold til pærens størrelse uafhængigt af energiforbrug og ydeevne.
Udover traditionelle glødepærer omfatter afgiften ligeledes for halogenglødepærer, som er et alternativ til de traditionelle glødepærer med et 30 pct. lavere energiforbrug.
Udfasningen af glødepærer begyndte i september 2009.
 Halogenglødepærer udfases langsommere end traditionelle glødepærer, som vil være fuldt udfasede i september 2013. Herefter må der stadig sælges halogenglødepærer efter 2016 dog kun halogenglødepærer i energiklasse B.
 En stor del af halogenglødepærerne ligger i grænseområdet mellem de to afgiftssatser, og det er derfor ofte støberester på glasset i brænderen, der afgør, hvorvidt der skal betales 3 kr. mere pr. pære.
Med forslaget forenkles reglerne for betaling af afgift af glødelamper, således at afgiftssatsen vil være den samme uanset længden på brænderen i halogenglødepæren.
Afgiften udgør i dag for større el-pærer 3 kr. og 75 øre pr. stk. og for små glødelamper 75 øre pr. stk.
Den forslåede afgiftssats indeholder samtidig en kompenserende indeksering.
 Det foreslås, at afgiften af elektriske glødelamper i 2013 fastsættes til 2 kr. og 42 øre.
Til stk. 2 - 4 Det foreslås at indføre en kompenserende indeksering af satserne med henholdsvis 4,6 pct. i 2012 og 4,35 pct. i 2013.
Afgiftssatsen for elektriske glødelamper beregnet til brug i motordrevne køretøjer (autopærer) er i dag 2 kr. og 75 øre pr. stk.
Denne sats foreslås forhøjet i 2013 til 3 kr. pr. stk.
Afgiftssatsen for damplamper, herunder lysstoflamper, samt af neonrør og tilsvarende lysrør er i dag 7 kr. og 50 øre pr. stk.
Denne sats foreslås forhøjet i 2013 til 8 kr. og 19 øre pr. stk.
Afgiftssatsen for sikringer til stærkstrømsanlæg er i dag 50 øre pr. stk.
Denne sats foreslås forhøjet i 2013 til 55 øre pr. stk.
 Afgiftssatserne for 2012 følger af forslagets § 5, stk. 3  6.
Til nr. 2 Forbrugsafgiftslovens § 11 vedrører afgiften på kaffe og kaffeekstrakt.
 Det foreslås at indføre en kompenserende indeksering af satserne med henholdsvis 4,6 pct. i 2012 og 4,35 pct. i 2013.
Afgiftssatsen for rå kaffe (toldtariffens pos. 0901 11-12) er i dag 5 kr. og 45 øre pr. kg.
Denne sats foreslås forhøjet i 2013 til 5 kr. og 95 øre.
Afgiftssatsen for brændt kaffe (toldtariffens pos. 0901 21-22) er i dag 6 kr. og 54 øre pr. kg.
Denne sats foreslås forhøjet i 2013 til 7 kr. og 14 øre.
Afgiften for kaffeekstrakter uden indhold af andre bestanddele end kaffe (toldtariffens pos. 2101 11) er i dag 14 kr. og 17 øre pr. kg.
Denne sats foreslås forhøjet i 2013 til 15 kr. og 47 øre.
 Afgiftssatserne for 2012 fremgår af forslagets § 5, stk. 7  9.
 Ved dette lovforslag nyaffattes forbrugsafgiftslovens § 11, stk. 1. Udover de foreslåede forhøjelser i afgiftssatserne er der ikke tiltænkt materielle ændringer.
Til nr. 3 - 5 Der er tale om konsekvensændringer som følge af nyaffattelsen af § 11, stk. 1. Der henvises til bemærkningerne til nr. 2.
Til nr. 6 Forbrugsafgiftslovens § 11 a vedrører afgiften på kaffeerstatninger.
Det foreslås at indføre en kompenserende indeksering af satsen med henholdsvis 4,6 pct. i 2012 og 4,35 pct. i 2013.
Afgiftssatsen er i dag 64 øre pr. kg af varens indhold af kaffeerstatning og kaffetilsætning.
Denne sats foreslås forhøjet i 2013 til 70 øre.
Satsen for 2012 fremgår af lovens § 5, stk. 10.
Til nr. 7 Forbrugsafgiftslovens § 11 b vedrører afgiften på te og teekstrakter.
 Det foreslås at indføre en kompenserende indeksering af satserne med henholdsvis 4,6 pct. i 2012 og 4,35 pct. i 2013.
Afgiftssatsen for te (toldtariffens pos. 0902) er i dag 6 kr. og 25 øre pr. kg.
Denne sats foreslås forhøjet i 2013 til 6 kr. og 82 øre.
Afgiften for teekstrakter uden indhold af andre bestanddele end te er i dag 15 kr. og 60 øre pr. kg.
Denne sats foreslås forhøjet i 2013 til 17 kr. og 3 øre.
 Afgiftssatserne for 2012 fremgår af forslagets § 5, stk. 11  12.
 Ved dette lovforslag nyaffattes forbrugsafgiftslovens § 11 b, stk. 1. Udover de foreslåede forhøjelser i afgiftssatserne er der ikke tiltænkt materielle ændringer.
Til nr. 8 - 10 Der er tale om konsekvensændringer som følge af nyaffattelsen af § 11 b, stk. 1. Der henvises til bemærkningerne til nr. 7.
Til nr. 11 Forbrugsafgiftsloven § 12 vedrører afgiften på cigaretpapir.
Afgiften foreslås ligeledes forhøjet.
Afgiften af cigaretpapir, herunder cigarethylstre, er i dag 4 øre pr. stk.
Afgiften forhøjes til 5 øre pr. stk. i 2012 og fremover.
Grundet beløbets størrelse foretages der alene en regulering.
Til nr. 12 Forbrugsafgiftsloven § 13 vedrører afgiften på skrå og snus (røgfri tobak).
 Det foreslås at indføre en kompenserende indeksering af satserne med henholdsvis 4,6 pct. i 2012 og 4,35 pct. i 2013.
Afgiften af kardusskrå og snus (røgfri tobak) er i dag 63 kr. pr. kg.
Denne sats foreslås forhøjet i 2013 til 68 kr. og 76 øre.
Afgiften af anden røgfri tobak er i dag 229 kr. pr. kg.
Denne sats foreslås forhøjet i 2013 til 249 kr. og 95 øre.
 Afgiftssatserne for 2012 fremgår af forslagets § 5, stk. 13  14.
 Ved dette lovforslag nyaffattes forbrugsafgiftslovens § 13. Udover de foreslåede forhøjelser i afgiftssatserne er der ikke tiltænkt materielle ændringer.
Til § 3 Til nr. 1 Vandafgiftsloven har til formål at tilskynde vandværker og borgere til at spare på vandet.
 Den nuværende afgiftssats på 5 kr. pr. m³ vand blev fastsat i 1998.
 Det foreslås at indføre en kompenserende indeksering af satsen med henholdsvis 4,6 pct. i 2012 og 4,35 pct. i 2013.
 Afgiften foreslås i 2012 forhøjet til 5 kr. og 23 øre, og i 2013 til 5 kr. og 46 øre.
Til nr. 2 Det foreslås at indføre et bidrag til afgiften af ledningsført vand med 67 øre pr. m³ i perioden frem til 2017. Det foreslåede bidrag til drikkevandsbeskyttelse træder i stedet for afgift af drikkevandsbeskyttelse i vandforsyningslovens kapitel 4a.
 Formålet med bidraget er således forsat at finansiere Miljøministeriets og kommunernes opgaver i forbindelse med beskyttelse af grundvandet, herunder kortlægning og udpegning af områder med drikkevandsinteresser, indvindingsoplande og områder, som er særligt følsomme over for forurening.
Til § 4 Til nr. 1 Vægtafgiftslovens § 3, stk. 1, fastsætter vægtafgiften og udligningsafgiften for personmotorkøretøjer samt påhængs- og sættevogne til personbefordring.
Vægtafgiften er i dag fastsat fra 96 kr. og 3.390 kr., gradueret efter bilens vægt.
Vægtafgiften vil for personmotorkøretøjer samt påhængs- og sættevogne til personbefordring efter forslaget være fra 101 kr. til 3.550 kr. i 2012 og 105 kr. til 3.710 kr. i 2013.
Satser for vægtafgiften for 2013 fastsættes ved denne bestemmelse.
Satserne for 2012 følger af forslagets overgangsbestemmelser § 5, stk. 21.
Til nr. 2 Vægtafgiftslovens § 4, stk. 1 fastsætter vægtafgiften, udligningsafgiften samt tillægget for privatanvendelse for vare- og lastmotorkøretøjer.
 Det foreslås at indføre en kompenserende indeksering af satserne med henholdsvis 4,6 pct. i 2012 og 4,35 pct. i 2013.
De regulerede satser for vægtafgiften og tillægget for privat anvendelse for 2013f fastsættes ved denne bestemmelse.
Satserne for 2012 følger af forslagets overgangsbestemmelse i § 5, stk. 22.
 Vægtafgiften for vare- og lastmotorkøretøjer vil efter forslaget være fra 890 kr. til 3.940 kr. i 2012 og fra 930 kr. til 4.110 kr. i 2013.
Tillægget for privatanvendelse foreslås ligeledes reguleret, således at det i 2012 vil være 950 kr. årligt for varebiler under 2 tons totalvægt og 5.280 kr. årligt for varebiler over 2 tons totalvægt.
I 2013 vil tillægget for de nævnte køretøjer være fra 990 kr. og 5.510.
Tillægsafgiften for varebiler, der registreres første gang den 25. april 2007 eller senere, reguleres ligeledes, hvorefter den i 2012 vil være 5.280 kr. årligt for varebiler under 3 tons totalvægt og 15.960 kr. årligt for varebiler over 3 tons totalvægt.
I 2013 vil tillægget være 5.510 kr. årligt for varebiler under 3 tons totalvægt og 16.380 kr. årligt for varebiler over 3 tons totalvægt.
Til § 5 Til stk. 1 Det foreslås i stk. 1, at loven træder i kraft den 1. januar 2012.
Til stk. 2 Ændringerne i forbrugsafgiftsloven, jf. forslagets § 2, har virkning for varer, som efter den 1. januar 2013 udleveres til forbrug fra registrerede virksomheder, angives til fortoldning eller importeres.
Til stk. 3 Der er tale om en overgangsbestemmelse for 2012. Det foreslås, at der skal af elektriske glødelamper omfattet af § 3, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift 2 kr. og 32 øre pr. stk.
Til stk. 4 Der er tale om en overgangsbestemmelse for 2012. Det foreslås, at der af elektriske glødelamper beregnet til brug i motordrevne køretøjer (autopærer) omfattet af § 3, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 2 kr. og 88 øre pr. stk.
Til stk. 5 Der er tale om en overgangsbestemmelse for 2012. Det foreslås, at der af damplamper, herunder lysstoflamper, samt af neonrør og tilsvarende lysrør omfattet af § 3, stk. 3, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 7 kr. og 85 øre pr. stk.
Til stk. 6 Der er tale om en overgangsbestemmelse for 2012. Der skal af sikringer til stærkstrømsanlæg omfattet af § 3, stk. 4, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, betales en afgift på 52 øre pr. stk.
Til stk. 7 Der er tale om en overgangsbestemmelse for 2012. Det foreslås, at der af rå kaffe (toldtariffens pos. 0901 11-12) omfattet af § 11, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 5 kr. og 70 øre pr. kg nettovægt.
Til stk. 8 Der er tale om en overgangsbestemmelse for 2012. Det foreslås, at der af brændt kaffe (toldtariffens pos. 0901 21-22) omfattet af § 11, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 6 kr. og 84 øre pr. kg nettovægt.
Til stk. 9 Der er tale om en overgangsbestemmelse for 2012. Det foreslås, at der af kaffeekstrakter uden indhold af andre bestanddele end kaffe (toldtariffens pos. 2101 11) omfattet af § 11, stk. 3, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 14 kr. og 82 øre pr. kg nettovægt.
Til stk. 10 Der er tale om en overgangsbestemmelse for 2012. Det foreslås, at der af kaffeerstatning og kaffetilsætning, herunder blandinger af de nævnte varer med kaffe, omfattet af § 11 a, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 67 øre pr. kg nettovægt af varens indhold af kaffeerstatning og kaffetilsætning.
Til stk. 11 Der er tale om en overgangsbestemmelse for 2012. Det foreslås, at der af te (toldtariffens pos. 0902) omfattet af § 11 b, stk. 1, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 6 kr. og 54 øre pr. kg nettovægt.
Til stk. 12 Der er tale om en overgangsbestemmelse for 2012. Det foreslås, at der af teekstrakter uden indhold af andre bestanddele end te omfattet af § 11 b, stk. 2, i lov om forbrugsafgifter, som fra den 1. januar 2012 til og med den 31. december 2012, udleveres til forbrug fra registrerede virksomheder, angives til fortoldning eller importeres, skal betales en afgift på 16 kr. og 32 øre pr. kg nettovægt.
Til stk. 13 Der er tale om en overgangsbestemmelse for 2012. Det foreslås, at der af kardusskrå og snus (røgfri tobak) omfattet af § 13, stk. 1, i lov om forbrugsafgifter, som fra den 1. januar 2012 til og med den 31. december 2012, udleveres til forbrug fra registrerede virksomheder, angives til fortoldning eller importeres, skal betales en afgift på 65 kr. og 90 øre pr. kg.
Til stk. 14 Der er tale om en overgangsbestemmelse for 2012. Det foreslås, at der af anden røgfri tobak omfattet af § 13, stk. 2, i lov om forbrugsafgifter, som fra den 1. januar 2012 til og med den 31. december 2012 udleveres til forbrug fra registrerede virksomheder, angives til fortoldning eller importeres, skal betales en afgift på 239 kr. og 53 øre pr. kg.
Til stk. 15 Ændringerne i vandafgiftsloven, jf. forslagets § 3, nr. 1 finder anvendelse på leverancer foretaget efter den 1. januar 2013.
Til stk. 16 Det foreslås, at skatteministeren bemyndiges til at fastsætte tidspunktet for ikrafttrædelsen af lovens § 3, nr. 2. Dette skyldes, at det forslåede bidrag til drikkevandsbeskyttelse på 67 øre pr. m³ vand, skal træde i stedet for det nuværende bidrag i lov om vandforsyning.
Bestemmelsen vil blive sat i kraft samtidig med ophævelse af kapitel 4 a i lov om vandforsyning.
Til stk. 17 Der er tale om en overgangsbestemmelse.
Efter den forslåede bestemmelse fastsættes afgiftssatserne i vandafgiftsloven for 2012. Det foreslås, at der af ledningsført vand omfattet af § 3, stk. 1, i lov om afgift af ledningsført vand, som forbruges her i landet i perioden fra og med den 1. januar 2012 til og med den 31. december 2012, skal betales en afgift på 5 kr. og 23 øre pr. m³ vand.
Til stk. 18 Ændringerne i brændstofforbrugsafgiftsloven og vægtafgiftsloven for 2013, jf. forslagets § 1 og § 4, har virkning for afgiftsperioder, der begynder den 1. januar 2013 eller senere.
Til stk. 19 Der er tale om en overgangsbestemmelse.
Efter den forslåede bestemmelse fastsættes afgiftssatserne i brændstofforbrugsafgiftslovens § 3, stk. 1, A, i perioden fra og med den 1. januar 2012 til og med den 31. december 2012 for benzindrevne biler.
Til stk. 20 Der er tale om en overgangsbestemmelse.
Efter den forslåede bestemmelse fastsættes afgiftssatserne i brændstofforbrugsafgiftslovens § 3, stk. 1, B, i perioden fra og med den 1. januar 2012 til og med den 31. december 2012 for dieseldrevne biler.
Til stk. 21 Der er tale om en overgangsbestemmelse.
Efter den forslåede bestemmelse fastsættes afgiftssatserne i vægtafgiftslovens § 3, stk. 1, A, i perioden fra og med den 1. januar 2012 til og med den 31. december 2012 for køretøjer omfattet af bestemmelsen.
Til stk. 22 Der er tale om en overgangsbestemmelse.
Efter den forslåede bestemmelse fastsættes afgiftssatserne i vægtafgiftslovens § 4, stk. 1, II, i perioden fra og med den 1. januar 2012 til og med den 31. december 2012 for varebiler og mindre påhængskøretøjer.
Bilag 1 Lovforslaget sammenholdt med gældende lov Bilag 2 (Gældende formulering):
Bilag 2 a (Forslaget) Bilag 3 (Gældende formulering) Bilag 3 a (Forslaget) Bilag 4 (Gældende formulering) Bilag 4 a (Forslaget) 1) Lovforslaget har været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
