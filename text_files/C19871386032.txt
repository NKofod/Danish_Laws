I sæsonen 1987/88 dispenseres, således at danskavlet sædekorn af  

 vårbyg må sælges med en spireevne ned til 91 pct. med en latitude på 6 pct.  

 Dispensationen gælder kun for salg her i landet og kun under forudsætning af,  

 at partierne forsynes med en tillægsmærkning.
Reglerne for tillægsmærkning  

 fremgår af denne meddelelse.
 På et møde i Frøkontrolkommissionens Kontaktudvalg for Sædekorn den 8.  

 december 1987 drøftede forsyningssituationen for udsæd af vårbyg i foråret  

 1988.
På grund af vejrforholdene blev der i efteråret 1987 tilsået et væsentligt  

 mindre areal med vintersæd end sædvanligt, og da der er konstateret visse  

 vanskeligheder med at skaffe udsæd af ærter, kan et mindre areal med ærter  

 ligeledes forventes.
Disse forhold medfører, at der vil blive tilsået et  

 forholdsvis stort areal af vårbyg i foråret 1988 - efter kontaktudvalgets  

 skøn ca. 1.1 mill. ha.
Ved avlskontrollen i 1987 blev der godkendt avl fra  

 ca. 58.000 ha vårbyg.
På baggrund af de foreliggende spiringsresultater  

 skønnede man i kontaktudvalget, at med en dispensation for spireevne ned til  

 91 pct., latitude 6 pct., vil der ud fra den godkendte avl kunne produceres  

 tilstrækkelige mængder af vårbyg af en kvalitet, der opfylder normen for  

 spireevne.
 Efter anbefaling fra kontaktudvalget har Statsfrøkontrollen anmodet  

 Landbrugsministeriet om bemyndigelse til at dispensere, således at sædekorn  

 af vårbyg må sælges med en spireevne ned til 91 pct., latitude 6 pct.
 Landbrugsministeriet har herefter bemyndiget Statsfrøkontrollen til at  

 indrømme ovennævnte dispensation for perioden 1. juli 1987 til 30. juni 1988.
Dispensationen gælder kun til salg her i landet.
Det vil sige, at eksport  

 efter danske kvalitetsnormer - mærkesedlerne 84e til 87e - ikke er omfattet  

 af dispensationen.
 Partier af sædekorn, som ønskes solgt med nævnte dispensation, skal af  

 firmaet forsynes med en tillægsmærkning med følgende tekst: Partiet sælges  

 med dispensation for spireevnen ned til 91 pct., latitude 6 pct.
 Tillægsmærkning kan foretages ved, at der påklæbes sækkene en mærkeseddel  

 med pågældende tekst, eller ved at teksten påføres sækkene ved en tydelig  

 påstempling.
 For partier, der tillægsmærkes i forbindelse med produktionen, skal  

 firmaet anføre dette på »anmeldelse af prøve til undersøgelse«,  

 formular 11. Dette gøres ved, at der under bemærkninger skrives:  

 »Tillægsmærket med:» efterfulgt af et eksemplar af  

 tillægsmærkesedlen eller den påstemplede tekst.
For partier, der er produceret inden meddelelsens datering med en  

 spireevne på 85-90 pct., og som endnu ikke er udleveret, gælder  

 dispensationen kun, hvis partiet tillægsmærkes.
Firmaet skal for sådanne  

 partier over for Statsfrøkontrollen afgive en erklæring om, at det pågældende  

 parti er forsynet med ovennævnte tillægsmærkning.
Denne erklæring skal  

 indeholde oplysning om partiets referencenummer og størrelse, dato for  

 tillægsmærkning samt følgende oplysning: »Tillægsmærket med:»  

 efterfulgt af et eksemplar af tillægsmærkesedlen eller den påstemplede tekst.
For partier, der er udleveret inden meddelelsens datering med en spireevne  

 på 85-90 pct., gælder dispensationen kun, hvis den enkelte endelige køber  

 underrettes skriftligt om den givne dispensation og samtidigt oplyses om det  

 aktuelle analyseresultat for partiet.
En kopi af denne underretning, som skal  

 indeholde oplysning om den købte mængde, skal tilsendes Statsfrøkontrollen.
 For partier, der er produceret i sæson 1986/87, og hvor godkendelsen er  

 forlænget efter fornyet spiringsundersøgelse, gælder tilsvarende regler om  

 tillægsmærkning, dersom disse partier ønskes solgt under dispensationen.
 Såfremt Statsfrøkontrollen ved en af ovenstående procedurer har  

 konstateret, at partiet opfylder betingelserne for salg under dispensationen,  

 vil partiet ikke blive opført som erstatningspligtigt i »Oversigt over  

 vårsædspartier kontrolleret i sæsonen 1987/88«.
