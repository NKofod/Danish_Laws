Formålet med registeret er at lette den administrative procedure, som følger af, at kommunen iværksætter beskæftigelsesforanstaltninger for ledige.
Registeret skal give et overblik over disse ledige og over såvel ledige som besatte pladser/jobs på kurser, beskæftigelsesprojekter, offentlige institutioner og jobs inden for den private sektor.
Registeret anvendes desuden til at koordinere det virksomhedsopsøgende arbejde, der foretages med henblik på at tilvejebringe jobs i den private sektor.
Registeret har endvidere til formål at blive anvendt i statistisk øjemed med henblik på planlægningsformål samt videregivelse af statistiske oplysninger.
Personkreds: Registeret må kun indeholde oplysninger om personer, der er henvist eller henvender sig til ungdomskontoret, og som henhører til kontorets målgruppe.
 Ikrafttrædelsesdato: 15/10/1991.
