 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ l Amtskommunerne, Københavns og Frederiksberg kommuner og kommunerne  

 overtager med virkning fra den l. januar l980 dels den forpligtelse, som  

 staten har, til at yde behandling, undervisning, oplæring, beskæftigelse samt  

 særlig bistand og pleje til de personer, der er omfattet af §§ ll5-l20 i lov  

 nr. 333 af l9. juni l974 om social bistand, dels statens forpligtelser efter  

 samme lovs §§ ll2-ll4.
§ 2 De i § 115 i lov om social bistand omhandlende statsinstitutioner for særforsorg overføres til de amtskommuner, i hvilke de er beliggende.
Stk. 2.  Med socialministerens godkendelse, for skolers  

 vedkommende tillige efter forhandling med undervisningsministeren, kan det mellem  

 amtsråd aftales, at en institution overføres til en anden amtskommune end  

 den, i hvilken den er beliggende, jfr. dog § 15, stk. 2.
Stk. 3.  Med socialministerens godkendelse kan det  

 mellem vedkommende amtsråd og en kommunalbestyrelse aftales, at en institution overføres til  

 kommunen, jfr. dog § 15, stk. 2. Skoler kan dog ikke overføres.
Stk. 4.  Følgende institutioner drives af staten eller  

 drives som selvejende institutioner, med hvilke staten har indgået overenskomst:
 Stk. 5.  Overførsel af statens institutioner sker  

 vederlagsfrit.
Tilhørende bygninger og arealer overføres i det omfang, hvori bygningerne og arealerne den 1. januar 1980 var i brug til  

 institutionsformål.
§ 3 Med private, herunder selvejende institutioner, der efter lov om social bistand har været bemyndiget til at udøve særforsorg, samt de  

 særlige plejehjem indgår amtsrådene i de amtskommuner, i hvilke  

 institutionerne er beliggende, overenskomst efter retningslinier udarbejdet  

 af socialministeren, for skolers vedkommende tillige efter forhandling med  

 undervisningsministeren og for sygehusenes vedkommende efter forhandling med  

 indenrigsministeren.
Stk. 2.  Med socialministerens godkendelse for skolers  

 vedkommende tillige efter forhandling med undervisningsministeren og for sygehusenes  

 vedkommende efter forhandling med indenrigsministeren, kan det mellem amtsråd  

 aftales, at overenskomst indgås af et andet amtsråd end det, der efter stk. 1  

 skal indgå overenskomst.
Stk. 3.  Indenrigsministeren indgår overenskomst med den  

 selvejende institution Kolonien Filadelfia om sygehusbehandling m. v. af epileptiske  

 patienter.
Behandlingen ydes efter reglerne i lov om sygehusvæsenet ligesom  

 indenrigsministeren kan yde tilskud hertil.
 Fra et af indenrigsministeren fastsat tidspunkt, dog senest den 1.
januar 1985, skal behandling være omfattet af en overenskomst efter stk. 1 eller 2.
§ 4 Socialministeren overfører vederlagsfrit statens rettigheder ifølge lån,  

 der er ydet private, herunder selvejende, institutioner til opførelse af  

 bygninger, om- og tilbygninger m.v. til amtskommunen.
Det samme gælder beføjelser, der er tillagt socialministeren som følge af tilskud til en privat institution.
§ 5 De institutioner, der overføres, eller med hvilke der indgås overenskomst,  

 skal modtage personer fra de områder, fra hvilke de modtog personer før  

 institutionernes overførsel, jfr. dog § 7.
Stk. 2.  Socialministeren kan efter forhandling med indenrigsministeren og de berørte amtskommuner fastsætte regler om pligt  

 til at modtage færinger og grønlændere på de af §§ 2 og 3 omfattede  

 institutioner.
For skolers vedkommende fastsættes reglerne alene af  

 undervisningsministeren.
§ 6 Det påhviler amtskommunerne samt Københavns og Frederiksberg kommuner på disses institutioner for personer med vidtgående fysiske og psykiske  

 handicap at modtage og føre tilsyn med Stk. 2.  Socialministeren kan fastsætte regler om, i  

 hvilket omfang institutionerne skal modtage personer fra andre områder end de i § 5  

 nævnte, og om, hvilke særlige sikkerhedsforanstaltninger der skal tages over  

 for personer, som institutionerne har modtaget i henhold til stk. 1.
§ 7 Socialministeren udsender udbygningsplaner for de i §§ 2 og 3 nævnte institutioners virksomhed gældende for tiden fra den 1. januar 1980 indtil  

 den 1. januar 1985, for skolers vedkommende med undervisningsministerens  

 tilslutning.
Afvigelser fra planerne skal godkendes af socialministeren efter  

 forhandling med indenrigsministeren.
For skolers vedkommende godkendes  

 afvigelserne af undervisningsministeren.
§ 8 De (amts)kommuner, som skal drive de i § 2 omhandlede skoler under åndssvageforsorgen og den øvrige særforsorg, tilbyder det pr. 31.
 december 1979 ved skolerne tjenstgørende statstjenestemandsansatte  

 lærerpersonale, som på det nævnte tidspunkt er beskæftiget med undervisning  

 af personer efter undervisningspligtens ophør, ansættelse som tjenestemænd  

 ved den pågældende amtskommunes eller Frederiksberg kommunes skole- og  

 undervisningsvæsen med ansættelsesstatus, der svarer til tjenestemænd i  

 folkeskolen, med virkning fra 1. januar 1980 at regne med løn- og  

 pensionsvilkår, der svarer til de for de pågældende tjenestemænd under  

 ansættelsen i staten gældende.
Stk. 2.  Københavns kommune tilbyder de forannævnte  

 tjenestemænd ansættelse som kommunale tjenestemænd med virkning fra 1. januar 1980 at  

 regne med løn- og pensionsvilkår, der svarer til de for de pågældende  

 tjenestemænd under ansættelsen i staten gældende.
Stk. 3.  Det pr. 31. december 1979 ved de i § 2  

 omhandlede skoler under åndssvageforsorgen og den øvrige særforsorg tjenstgørende  

 statstjenestemandsansatte lærerpersonale, som på det nævnte tidspunkt er  

 beskæftiget med undervisning af børn, der efter 1.
januar 1980 skal undervises efter folkeskoleloven, opretholder indtil udgangen af juni måned 1981 deres ansættelsesforhold til staten  

 under udførelse af det arbejde, som amtskommunen tilbyder dem i pågældende  

 amtskommunes skole- og undervisningsvæsen.
Stk. 4.  Københavns kommune og Frederiksberg kommune  

 tilbyder det i stk. 3  nævnte statstjenestemandsansatte lærerpersonale  

 ansættelse som henholdsvis kommunale tjenestemænd og tjenestemænd i  

 folkeskolen med virkning fra 1. januar 1980 at regne med løn- og  

 pensionsvilkår, der svarer til de for de pågældende tjenestemænd under  

 ansættelsen i staten gældende.
Stk. 5.  De (amts)kommuner, som fra 1. juli 1981 skal  

 drive de i § 2 omhandlende skoler under åndssvageforsorgen og den øvrige særforsorg,  

 tilbyder det pr. 30. juni 1981 ved skolerne tjenstgørende  

 statstjenestemandsansatte lærerpersonale ansættelse som tjenestemænd i  

 folkeskolen med virkning fra 1. juli 1981 at regne med løn- og  

 pensionsvilkår, der svarer til de for de pågældende tjenestemænd under  

 ansættelsen i staten gældende.
§ 9 De (amts)kommuner, som skal drive de i § 2 omhandlede skoler, tilbyder endvidere de ved skolerne pr. 31. december 1979 øvrige  

 tjenstgørende statstjenestemænd, der ikke er omfattet af § 8, ansættelse som  

 (amts)kommunale tjenestemænd fra 1. januar 1980 at regne med løn- og  

 pensionsvilkår, der svarer til de for de pågældende tjenestemænd under  

 ansættelsen i staten gældende.
§ 10 De amtskommuner, Københavns kommune og Frederiksberg kommune, hvori de i § 2 i øvrigt omhandlede institutioner er beliggende, tilbyder de pr.  

 31. december 1979 ved institutionerne tjenstgørende statstjenestemænd  

 ansættelse som (amts)kommunale tjenestemænd fra 1. januar 1980 at regne med  

 løn- og pensionsvilkår, der svarer til de for de pågældende tjenestemænd  

 under ansættelsen i staten gældende.
Stk. 2.  Tilsvarende gælder, såfremt en af de i § 2  

 nævnte institutioner i medfør af bestemmelsens stk. 2 overføres til en anden  

 (amts)kommune end den, i hvilken den er beliggende.
Stk. 3.  Såfremt der i medfør af § 2, stk. 3, mellem  

 vedkommende amtskommune og en kommune træffes aftale om, at en af de i § 2 nævnte  

 institutioner overføres til en kommune, tilbyder kommunen de pr. 31. december  

 1979 ved institutionen tjenstgørende statstjenestemænd ansættelse som  

 kommunale tjenestemænd fra 1.
januar 1980 at regne med løn- og pensionsvilkår, der svarer til de for de pågældende tjenestemænd under ansættelse i staten gældende.
§ 11 Såfremt en af de af § 8, stk. 1-2 og stk. 4, samt §§ 9-10 omfattede  

 statstjenestemænd ikke måtte ønske at overgå til ansættelse som tjenestmand i  

 folkeskolen, ansættelse som tjenestemand ved den pågældende amtskommunes  

 eller Frederiksberg kommunes skole- og undervisningsvæsen eller  

 (amts)kommunal tjenestemandsansættelse, opretholdes ansættelsesforholdet til  

 staten under tjenestemandens udførelse af det ham tilbudte arbejde under  

 vedkommende (amts)kommunes juridiske, administrative og økonomiske  

 forvaltning, social- og sundhedsforvaltning, sygehusforvaltning eller  

 undervisnings- pg kulturforvaltning.
Stk. 2.  Tilsvarende gælder, såfremt en af de i § 8,  

 stk. 5, omhandlede statstjenestemandsansatte lærere m.v. pr. 1. juli 1981 ikke  

 måtte ønske at overgå til ansættelse som tjenestemand i folkeskolen.
Stk. 3.  De under stk. 1-2 nævnte statstjenestemænd, der  

 ikke måtte ønske at overgå til ansættelse som nævnt i § 8, stk. 1-2 og stk.
4-5, samt §§ 9-10, men opretholder deres ansættelsesforhold til staten,  

 har ikke krav på ventepenge, rådighedsløn eller pension som følge af  

 opgaveomlægningen.
Tilsvarende gælder de i § 8, stk.
 3, omhandlede statstjenestemandsansatte lærere m.v.
Stk. 4.  De under stk. 1-2 nævnte statstjenestemænd er  

 pligtige at underkaste sig de forandringer i deres tjenesteforretningers omfang og  

 beskaffenhed, som en følge af opgaveomlægningen.
Tilsvarende gælder de i § 8, stk. 3, omhandlede statstjenestemandsansatte lærere m.v.
 Stk. 5.  De i stk. 1 omhandlede statstjenestemænd kan  

 indtil 1. januar 1985 søge overgang til ansættelse som tjenestemænd i  

 folkeskolen, ansættelse som tjenestemand ved den pågældende amtskommunes  

 eller Frederiksberg kommunes skole- og undervisningsvæsen eller  

 (amts)kommunal tjenestemandsansættelse på vilkår som anført i § 8, stk. 1-2  

 og stk. 4, samt §§ 9-10.
Stk. 6.  De i stk. 2 omhandlede statstjenestemænd kan  

 indtil 1. juli 1986 søge overgang til ansættelse som tjenestemænd i folkeskolen på vilkår  

 som anført i § 8, stk. 5.
§ 12 Staten udbetaler lønning til de under § 8, stk. 3, og § 11, stk. 1-2, nævnte statstjenestemænd.
 Stk. 2.  (Amts)kommunerne refunderer fra 1. januar 1980  

 staten lønning for de i § 8, stk. 3, og § 11, stk. 1-2, omhandlede  

 statstjenestemænd, der fra nævnte dato opretholder den hidtidige  

 ansættelsemæssige status under deres udførelse af det tilbudte arbejde under  

 vedkommende (amts)kommunes juridiske, administrative og økonomiske  

 forvaltning, social- og sundhedsforvaltning, sygehusforvaltning eller  

 undervisnings- og kulturforvaltning.
§ 13 Staten afholder udgiften til pensioner i henhold til de i tjenestemandslovgivningen herom fastsatte regler til de i § 8 nævnte  

 tjenestemænd, uanset om de pågældende opretholder ansættelsesforholdet til  

 staten eller overgår til ansættelse som tjenestemænd i folkeskolen,  

 ansættelse som tjenestemænd ved den pågældende amtskommunes eller  

 Frederiksberg kommunes skole- og undervisningsvæsen eller tjenestemænd i  

 Københavns kommune.
Stk. 2.  Staten udbetaler i øvrigt pension m.v. til de  

 under § 11, stk. 1,  nævnte statstjenestemænd, der er omfattet af §§  

 9-10.
 Stk. 3.  (Amts)kommunerne overtager fra 1. januar 1980  

 pensioneringen af de statstjenestemænd, som i henhold til §§ 9 og 10 fra  

 nævnte dato overgår til ansættelse som (amts)kommunale tjenestemænd, samt af  

 de i §§ 9 og 10 omhandlede statstjenestemænd, der i medfør af § 11, stk. 5,  

 fra et senere tidspunkt overgår til sådan ansættelse, fra det tidspunkt, hvor  

 overgangen finder sted.
Stk. 4.  Ved udbetaling af pension til de i §§ 9-10  

 omhandlede tjenestemænd, der pr. 1. januar 1980 eller senere overgår til  

 (amts)kommunal ansættelse, eller som opretholder deres ansættelsesforhold til  

 staten, fordelse udgifterne hertil mellem staten og den respektive  

 (amts)kommune i forhold til den del af pensionsalderen, som er optjent  

 henholdsvis indtil 1. januar 1980 og i tiden fra 1. januar 1980.
Stk. 5.  (Amts)kommunerne refunderer staten de i stk. 2  

 omhandlede pensionsudgifter, der i henhold til stk. 4 måtte påhvile (amts)kommunerne.
Stk. 6.  Staten refunderer (amts)kommunerne de i stk. 3  

 omhandlede pensionsudgifter, der i henhold til stk. 4 måtte påhvile staten.
§ 14 Den endelige administrative afgørelse af tvivsspørgsmål i henhold til §§  

 8-13 træffes af finansministeren efter forhandling med socialministeren,  

 undervisningsministeren, tjenestemændenes centralorganisationer og de  

 kommunale instanser.
§ 15 Loven træder i kraft ved bekendtgørelse i Lovtidende.
 Stk. 2.  De aftaler og overenskomster, der skal indgås  

 efter § 2, stk.
1-3, og § 3, stk. 1 og 2, skal være indgået inden den 1. juli 1979 og inden udsendelse af de i § 7 nævnte udbygningsplaner.
§ 16 Loven gælder ikke for Færøerne og Grønland.
Givet på Christiansborg slot, den 8.  

 juni 1978 Under Vor Kongelige Hånd og Segl MARGRETHE R.
