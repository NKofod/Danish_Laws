(Kreditkøbsloven) Herved bekendtgøres lov nr. 275 af 9. juni 1982 om køb på  

 kredit med de ændringer, der følger af lov nr. 618 af 19. december 1984, § 3.
LOVENS OMRÅDE § 1.  Denne lov gælder for køb af løsøre på kredit.
 Stk. 2.  Køb på kredit foreligger:
1. Hvor køberen efter aftale med sælgeren inden  

 overgivelsen af det købte har fået henstand med betaling af købesummen eller  

 en del af denne, eller 2. hvor købesummen helt eller delvis dækkes ved lån  

 indrømmet køberen inden overgivelsen af det købte af en tredjemand på  

 grundlag af en aftale herom mellem denne og sælgeren.
 Stk. 3.  Som kreditor betegnes:
1. Sælgeren, 2. den tredjemand, som i henhold til stk. 2, nr. 2,  

 har finansieret købet, eller 3. den, som har erhvervet sælgerens eller den nævnte  

 tredjemands rettigheder i henhold til købet.
 § 2.  Som køb med ejendomsforbehold betegnes køb, hvor  

 sælgeren har betinget sig ret til at tage det solgte tilbage, hvis køberen  

 ikke opfylder sine forpligtelser, eller har forbeholdt sig ejendomsret til  

 det solgte, indtil der er sket hel eller delvis betaling.
 Stk. 2.  Som køb med ejendomsforbehold anses også en  

 aftale, der er betegnet som lejekontrakt, eller hvorefter betalingen i øvrigt  

 fremtræder som vederlag for brug af tingen, såfremt det må antages at have  

 været meningen, at modtageren af tingen skal blive ejer af den.
 § 3.  Som kontokøb betegnes køb i henhold til en  

 aftale (kontoaftale), hvorved sælgeren eller en tredjemand som nævnt i § 1,  

 stk. 2, nr. 2, med køberen (kontohaveren) har aftalt en løbende kredit, som  

 kan udnyttes til køb.
 § 4.  Hvor ikke andet er bestemt i loven, gælder denne  

 såvel for forbrugerkøb som for andre køb.
 Stk. 2.  Som forbrugerkøb betegnes køb, som indgås med  

 sælgeren i dennes erhverv:
 1. Hvis købet ikke er et kontokøb: når det købte  

 hovedsagelig er bestemt til ikke-erhvervsmæssig anvendelse for køberen, og  

 sælgeren vidste eller burde vide dette.
 2. Hvis købet er et kontokøb: når den ved kontoaftalen  

 aftalte kredit hovedsagelig er bestemt til køb til ikke-erhvervsmæssig  

 anvendelse for køberen, og den, med hvem køberen indgik kontoaftalen, vidste  

 eller burde vide dette.
 Stk. 3.  Som forbrugerkøb anses under i øvrigt samme  

 betingelser som nævnt i stk. 2 endvidere køb fra ikke-erhvervsdrivende, hvis  

 aftalen er indgået eller formidlet for sælgeren af en erhvervsdrivende.
 § 5.  Hvor købesummen kan kræves betalt senest 1 måned  

 efter udløbet af den måned, i hvilken leveringen af det købte finder sted,  

 gælder loven kun, hvis der foreligger et køb med ejendomsforbehold eller et  

 kontokøb.
 Stk. 2.  Loven gælder ikke for erhvervsdrivendes køb til  

 videresalg eller af materialer, der indgår i virksomhedens produktion.
 Stk. 3.  Justitsministeren kan bestemme, at lovens  

 regler eller nogle af disse ikke anvendes på køb, der er af en særlig  

 beskaffenhed eller angår bestemte arter af løsøre, eller kun anvendes på  

 sådanne køb med de afvigelser, som tilsiges af de pågældende købs særlige  

 karakter.
§ 6.  I køb med ejendomsforbehold og i forbrugerkøb  

 kan loven eller forskrifter, som er fastsat i henhold til loven, ikke ved  

 forudgående aftale fraviges til skade for køberen.
I andre køb, der er  

 omfattet af loven, kan loven og forskrifter fastsat i medfør af loven  

 fraviges ved aftale.
 § 7.  Kreditor har i forhold til køberen bevisbyrden  

 for, at et køb på kredit ikke er omfattet af loven, og for, at et af loven  

 omfattet køb ikke er et forbrugerkøb.
ALMINDELIGE BESTEMMELSER § 8.  I forbrugerkøb, som ikke sker i henhold til en  

 kontoaftale, skal sælgeren, hvis kreditkøbsprisen overstiger 1000 kr., ved  

 aftalens indgåelse oplyse:
 1. KONTANTPRISEN: den pris, for hvilken tingen ved  

 aftalens indgåelse kunne være købt mod kontant betaling hos sælgeren.
 2. UDBETALINGEN: det beløb, som køberen skal betale,  

 inden det købte overgives.
 3. KREDITOMKOSTNINGERNE ANGIVET SOM ET BELØB: summen  

 af alle renter og andre tillæg til kontantprisen, som køberen skal betale.
 4. KREDITKØBSPRISEN: summen af kontantprisen og  

 kreditomkostningerne.
 5. DE ENKELTE YDELSER, DISSES ANTAL OG FORFALDSTID.
 Stk. 2.  Oplysningerne i stk. 1 skal gives i  

 købekontrakten eller et andet dokument, hvoraf køberen får overgivet en  

 genpart.
 § 9.  I forbrugerkøb kan kreditor ikke i forbindelse  

 med aftalens indgåelse eller leveringen af det solgte få pant i dette til  

 sikkerhed for, at køberen opfylder sine forpligtelser.
 Stk. 2.  Bestemmelsen i stk. 1 hindrer ikke, at kreditor  

 efter reglerne om pantsætning af fast ejendom får pant i det solgte, når  

 dette udgør tilbehør til eller bestanddel af en fast ejendom.
§ 10.  Er det beløb, som køberen efter aftalen skal  

 betale som vederlag eller omkostninger, urimeligt, skal det nedsættes til,  

 hvad der skønnes rimeligt.
Medmindre andet bestemmes af retten, sker  

 afkortningen i det eller de sidste beløb, der skal betales efter aftalen.
Er  

 der afkrævet køberen et urimeligt vederlag for at give ham henstand eller  

 andre lempelser i de aftalte vilkår, sker afkortningen på samme måde.
 § 11.  Ved indbetalinger til kreditor kan køberen  

 bestemme, på hvilken af flere fordringer beløbet skal afskrives.
 Stk. 2.  Ved kontokøb anses i denne sammenhæng det  

 samlede tilgodehavende hos køberen i forbindelse med køb på kontoen som en  

 fordring.
 Stk. 3.  Uanset stk. 1 kan det aftales, at beløb, som  

 køberen indbetaler, først skal afskrives på fordringer, der hidrører fra  

 reparation af det solgte eller andre foranstaltninger vedrørende dette.  

 Anvender kreditor i overensstemmelse med en sådan aftale indbetalte beløb til  

 afskrivning på fordringer som nævnt i 1. pkt., forlænges den aftalte  

 betalingsordning tilsvarende.
 § 12.  I forbrugerkøb kan køberen mod anden kreditor  

 end sælgeren gøre de samme indsigelser gældende, som han kunne mod sælgeren.  

 I de tilfælde, som er nævnt i § 1, stk. 2, nr. 2, kan køberen også over for  

 kreditor rejse samme pengekrav på grundlag af købet som over for sælgeren.  

 Han må dog først sandsynliggøre, at sælgeren ikke opfylder sine forpligtelser  

 over for ham, og kravet kan ikke overstige, hvad vedkommende kreditor har  

 modtaget som betaling fra køberen i anledning af købet.
 Stk. 2.  For fordring, som har forbindelse med  

 forbrugerkøb, må kreditor ikke fra køberen modtage veksel eller andet særligt  

 skylddokument, der forpligter køberen, og som ved overdragelse kan medføre  

 indskrænkning af køberens ret til at fremsætte indsigelser vedrørende købet.
 Stk. 3.  Det kan ikke i forbrugerkøb aftales, at der ved  

 overdragelse af sælgerens rettigheder til tredjemand sker indskrænkning af  

 sælgerens forpligtelser over for køberen.
 § 13.  Køberen kan til enhver tid betale sin gæld,  

 uanset om den helt eller delvis er forfalden, jfr. herved § 15.
 § 14.  Undlader køberen at opfylde sin betalingspligt,  

 har kreditor ikke af den grund ret til at forlange betaling af beløb, som  

 ellers ikke ville være forfaldet, tage det solgte tilbage eller gøre anden  

 aftalt særlig retsvirkning af undladelsen gældende, medmindre køberen er  

 udeblevet med et beløb 30 dage efter dets forfaldstid, og dette beløb udgør  

 mindst en tiendedel af kreditkøbsprisen - ved kontokøb af saldoen - eller,  

 hvis der i beløbet indgår flere afdrag, mindst en tyvendedel deraf eller  

 udgør hele restfordringen.
 § 15.  Vil køberen betale sin gæld, før den er  

 forfaldet, eller gør kreditor krav på betaling af beløb, som ellers ikke  

 ville være forfaldet, eller på tilbagetagelse af det solgte, opgøres  

 kreditomkostningerne efter stk. 2-5.
 Stk. 2.  I det omfang kreditomkostningerne beregnes som  

 en procentdel af den til enhver tid værende restgæld eller som et gebyr pr.  

 ydelse, kan kreditor ikke kræve kreditomkostninger for den ubenyttede del af  

 kredittiden.
 Stk. 3.  I det omfang kreditomkostningerne beregnes på  

 andet grundlag end nævnt i stk. 2, kan afdrag, for hvilke den i aftalen  

 fastsatte betalingstid endnu ikke er kommet, alene kræves betalt med en så  

 stor del, som kontantprisen udgør af summen af samtlige afdrag.
Stk. 4.  Hvis omkostningerne ved stiftelsen af kreditten  

 er særskilt opgjort i aftalen og ikke er urimelige, kan kreditor kræve disse  

 omkostninger betalt uden afkortning.
Omkostningerne fragår da i de afdrag,  

 der skal afkortes efter stk. 3.
Stk. 5.  Skal der betales i afdrag, og betaler køberen  

 uden for fastsat forfaldsdag, anses den ikke udnyttede kredittid, jfr. stk.  

 2, for at løbe fra den første aftalte forfaldsdag, som indtræder efter  

 betalingen.
Under tilsvarende omstændigheder nedsættes det første afdrag, der  

 forfalder efter betalingen, ikke efter stk. 3.
§ 16.  Hvis ikke særlige hensyn til køberen eller  

 kreditor taler imod det, kan fogedretten i forbrugerkøb henvise en kreditor,  

 der ikke har ejendomsforbehold, til så vidt muligt at søge sig fyldestgjort  

 ved tilbagetagelse af det solgte.
Tilbagetagelsen sker da under anvendelse af  

 §§ 25-26, § 27, stk. 1, og §§ 28-30.
Stk. 2.  Hvis et ejendomsforbehold i en aftale om  

 forbrugerkøb ikke er gyldigt, fordi betingelserne i §§ 17-18 ikke er opfyldt,  

 og fogedretten træffer beslutning efter stk. 1, har kreditor kun under de i §  

 27, stk. 2, fastsatte betingelser krav på betaling af det beløb, hvormed hans  

 tilgodehavende måtte overstige det solgtes værdi ved tilbagetagelsen.
Har  

 fogedretten i de nævnte køb undladt at træffe afgørelse efter stk. 1, fordi §  

 24 hindrer tilbagetagelse af det solgte, kan kreditor kun under tilsvarende  

 betingelser kræve betaling af et beløb, der efter fogedrettens skøn  

 overstiger det solgtes værdi på tidspunktet for fogedforretningen.
SÆRLIGE REGLER OM KØB MED EJENDOMSFORBEHOLD § 17.  Ejendomsret eller tilbagetagelsesret kan kun  

 forbeholdes, såfremt 1. det aftales senest ved overgivelsen af det købte  

 til køberen, 2. kreditkøbsprisen overstiger 1000 kr. og 3. købet ikke er et kontokøb.
 Stk. 2.  Ejendomsret eller tilbagetagelsesret kan ikke  

 forbeholdes til sikkerhed for, at køberen opfylder sine forpligtelser efter  

 et andet køb eller i øvrigt betaler beløb, som kreditor ikke kan godskrive  

 sig efter § 19.
 Stk. 3.  Justitsministeren kan i det omfang, det  

 betinges af prisudviklingen, ændre beløbsangivelsen i stk. 1.
§ 18.  I forbrugerkøb kan ejendomsret eller  

 tilbagetagelsesret kun forbeholdes, såfremt sælgeren ved overgivelsen af det  

 købte til køberen er fyldestgjort for mindst 20 pct. af kontantprisen.
Ved  

 salg af bøger er det dog tilstrækkeligt, at sælgeren, inden nogen del af det  

 købte overgives til køberen, er fyldestgjort for et beløb svarende til det  

 største beløb, der efter aftalen forfalder inden for en måned.
 § 19.  Vil kreditor i et køb med ejendomsforbehold  

 tage det solgte tilbage, kan han ved opgørelsen af sit tilgodehavende kun  

 medregne:
1. Den ubetalte del af fordringen med fradrag efter §  

 15, stk. 2-3, 2. rente af forfaldne ydelser og 3. nødvendige omkostninger ved tilbagetagelsen,  

 herunder inkassoomkostninger.
§ 20.  Kreditor kan umiddelbart på grundlag af et om  

 købet oprettet dokument søge sig fyldestgjort for sit tilgodehavende hos  

 køberen gennem tilbagetagelse af det solgte ved fogedrettens hjælp, hvis  

 dokumentet 1. er underskrevet af køberen og overgivet ham i  

 genpart, 2. indeholder ejendomsforbehold og 3. indeholder de oplysninger, der er nævnt i § 8, stk.  

 1, nr. 2 og 5, samt i forbrugerkøb tillige de øvrige i § 8, stk. 1, nævnte  

 oplysninger.
Stk. 2.  Anmodning om tilbagetagelse af det solgte skal  

 være skriftlig og være ledsaget af en opgørelse af kreditors tilgodehavende  

 samt det i stk. 1 nævnte dokument i original eller genpart.
Hvis dokumentet  

 ikke indeholder de oplysninger, der er nævnt i § 8, stk. 1, skal det i  

 anmodningen oplyses, om købet er et forbrugerkøb.
Det originale dokument skal  

 fremlægges under fogedforretningen.
Fogedretten kan om fornødent kræve, at  

 det originale dokument skal foreligge, før fogedforretningen berammes.
 Stk. 3.  Anmodningen skal fremsættes over for  

 fogedretten, enten hvor køberen har hjemting, jfr. retsplejelovens §§  

 235-238, lov om aktieselskaber § 159 og lov om anpartsselskaber § 129, eller  

 hvor han driver erhvervsmæssig virksomhed.
Stk. 4.  Udebliver kreditor fra forretningen, afviser  

 fogedretten denne.
Om køberens pligt til efter tilsigelse at møde i  

 fogedretten og give de nødvendige oplysninger gælder retsplejelovens § 494,  

 stk. 1-2, jfr. stk. 4, og § 497. Om fogedrettens vejledningspligt og adgang  

 til beskikkelse af advokat for en part gælder retsplejelovens § 500.
§ 21.  Er der anmodet om tilbagetagelse af det solgte  

 på grund af forsinkelse med betalingen, kan fogedretten udsætte forretningen  

 i indtil 4 måneder fra anmodningens modtagelse, hvis det må antages, at  

 køberen er kommet i forbigående økonomiske vanskeligheder.
Udsættelse bør  

 ikke ske, hvis kreditors sikkerhed bringes i fare.
Fogedretten kan fastsætte  

 vilkår for udsættelsen.
Hvis køberens forhold giver anledning til det, kan  

 fogedretten til enhver tid bestemme, at forretningen skal fremmes.
 Stk. 2.  Hvis køberen, inden der er sket tilbagetagelse  

 af det solgte, har betalt det beløb, som ikke blev betalt i rette tid, med  

 tillæg af renter og kreditors eventuelle omkostninger, kan kreditor ikke tage  

 det solgte tilbage, forlange betaling af beløb, som ellers ikke ville være  

 forfaldet, eller gøre anden aftalt særlig retsvirkning af undladelsen  

 gældende, medmindre dette på grund af særlige omstændigheder ved  

 misligholdelsen må anses for påkrævet.
 § 22.  I forbrugerkøb med ejendomsforbehold skal  

 kreditor søge sig fyldestgjort for sit tilgodehavende ved tilbagetagelse af  

 det solgte, jfr. dog § 24. Han kan kun foretage udlæg i køberens øvrige  

 aktiver i de i § 27, stk. 3, nævnte tilfælde.
 § 23.  I køb med ejendomsforbehold, som ikke er  

 forbrugerkøb, kan kreditor ikke gøre udlæg i det solgte, men kan søge sig  

 fyldestgjort såvel ved tilbagetagelse af det solgte, jfr. dog § 24, som ved  

 foretagelse af udlæg i køberens øvrige aktiver.
 Stk. 2.  Hvis foretagelse af udlæg skønnes at ville  

 medføre urimeligt tab eller væsentlige ulemper for køberen, kan fogedretten  

 henvise kreditor til så vidt muligt at søge sig fyldestgjort ved  

 tilbagetagelse af det solgte.
 § 24.  Tilbagetagelse af det solgte kan uanset  

 køberens samtykke ikke ske, hvis det efter retsplejelovens § 509, stk. 1,  

 eller § 515, stk. 2, ville være undtaget fra udlæg.
 § 25.  Tages det solgte tilbage, skal dets værdi ved  

 tilbagetagelsen indgå i opgørelsen mellem parterne til fordel for køberen.
 Stk. 2.  Ved det solgtes værdi forstås det beløb, som  

 sælgeren kan opnå ved at sælge tingen på hensigtsmæssig måde, eventuelt efter  

 en rimelig istandsættelse.
 § 26.  Hvis det solgtes værdi overstiger det beløb,  

 som kreditor kan beregne sig efter § 19, kan kreditor kun tage tingen  

 tilbage, hvis han samtidig betaler køberen det overskydende beløb.
 § 27.  Er det solgtes værdi mindre end kreditors  

 tilgodehavende efter § 19, har kreditor krav på betaling af det overskydende  

 beløb.
 Stk. 2.  I forbrugerkøb gælder dette dog kun, i det  

 omfang særlige omstændigheder taler derfor, navnlig hvis køberen har udvist  

 forsømmelighed ved brugen eller opbevaringen af det købte eller har lagt  

 hindringer i vejen for tilbagetagelsesforretningen.
Stk. 3.  For sit krav efter stk. 1-2 kan kreditor  

 foretage udlæg hos køberen på grundlag af fogedrettens opgørelse af kravet.  

 Hvis det solgte ikke findes hos køberen under tilbagetagelsesforretningen,  

 kan kreditor ligeledes foretage udlæg hos køberen for sit tilgodehavende  

 efter § 19, således som dette opgøres af fogedretten.
Det samme gælder, hvis  

 § 24 hindrer tilbagetagelse af det solgte.
I forbrugerkøb kan der dog i dette  

 tilfælde kun, hvis der foreligger særlige omstændigheder som nævnt i stk. 2,  

 foretages udlæg for et beløb, der efter fogedrettens skøn overstiger det  

 solgtes værdi på tidspunktet for tilbagetagelsesforretningen.
 § 28.  Det solgtes værdi ansættes af fogedretten,  

 eventuelt efter tilkaldelse af sagkyndig bistand.
 Stk. 2.  Enhver af parterne kan forlange, at fogedretten  

 på grundlag af en vurdering, som foretages af en eller flere sagkyndige  

 personer efter rettens nærmere bestemmelse, foretager en fornyet prøvelse af  

 værdiansættelsen.
Stk. 3.  Anmodning om fornyet prøvelse af  

 værdiansættelsen skal fremsættes inden afslutningen af det retsmøde, hvor  

 værdiansættelsen finder sted.
Den, der fremsætter anmodningen, skal stille  

 sikkerhed for omkostningerne ved tilvejebringelse af grundlaget for den  

 fornyede prøvelse, medmindre fogedretten på grund af særlige omstændigheder  

 fritager ham derfor.
Ved opgørelsen af parternes mellemværende afgør  

 fogedretten, hvem af dem der skal bære omkostningerne.
Såfremt hensynet til  

 en part i særlig grad taler derfor på grund af hans økonomiske forhold, kan  

 fogedretten bestemme, at omkostningerne helt eller delvis skal betales af  

 staten.
 § 29.  Har kreditor fået det solgte tilbage, kan  

 køberen i 14 dage derefter indløse det solgte mod at betale kreditors  

 tilgodehavende beregnet efter § 19. Køberen kan under  

 tilbagetagelsesforretningen give afkald på denne ret.
§ 30.  Er flere ting solgt ved samme aftale, og  

 fremsætter kreditor krav om at tage dem tilbage, kan køberen udtage en eller  

 flere af tingene efter eget valg mod at betale det beløb, hvormed kreditors  

 tilgodehavende beregnet efter § 19 overstiger værdien af de øvrige ting.
Er  

 kreditors tilgodehavende mindre end denne værdi, har køberen krav på, at det  

 overskydende beløb betales ham samtidig med tilbagetagelsen.
Stk. 2.  Hvis kreditor har taget tingene tilbage, kan  

 køberen i 14 dage derefter indløse en eller flere af tingene efter eget valg  

 mod at betale det beløb, hvormed kreditors tilgodehavende beregnet efter § 19  

 overstiger værdien af de øvrige ting.
Køberen kan under  

 tilbagetagelsesforretningen give afkald på denne ret.
 Stk. 3.  Køberen kan dog ikke overtage en ting, der  

 hører således sammen med ting, som kreditor tager tilbage, at fraskillelsen  

 ville medføre væsentlig værdiforringelse af det tilbagetagne.
 § 31.  Har kreditor uden fogedrettens medvirken taget  

 det solgte tilbage fra køberen uden dennes samtykke, skal fogedretten afvise  

 en fogedforretning i anledning af købet eller tilbagetagelsen, medmindre der  

 foreligger særlige omstændigheder eller kreditor efter tilbagetagelsen har  

 erhvervet et særligt retsgrundlag.
Stk. 2.  Har kreditor og køberen i forbrugerkøb med  

 ejendomsforbehold udenretligt aftalt, at kreditor i anledning af køberens  

 misligholdelse får det solgte tilbageleveret uden fogedrettens medvirken, kan  

 kreditor ikke påberåbe sig nogen aftale med køberen, hvorefter der påhviler  

 denne yderligere forpligtelser over for kreditor i anledning af købet.
Har  

 kreditor i forbrugerkøb taget det solgte tilbage som nævnt i stk. 1, kan  

 kreditor heller ikke på andet grundlag gøre yderligere krav gældende mod  

 køberen i anledning af købet, medmindre der foreligger særlige  

 omstændigheder.
SÆRLIGE REGLER OM KONTOKØB § 32.  Betinges der efter en kontoaftale om  

 forbrugerkøb vederlag for kreditten, skal kreditor skriftligt i kontoaftalen  

 eller et andet dokument, hvoraf køberen (kontohaveren) får overgivet en  

 genpart, ved aftalens indgåelse oplyse:
 1. Det eventuelle gebyr for oprettelse af kontoen.
 2. Det eventuelle højeste beløb, som det samlede køb  

 på kontoen må andrage (kreditrammen).
 3. De nærmere regler og betingelser for pålæg af  

 kreditomkostninger samt beregningsmåden for sådanne omkostninger, herunder  

 den nominelle årlige rente, hvis en periodisk rente anvendes.
 4. Hvor ofte køberen vil modtage kontoudtog.
 § 33.  For hver periode, for hvilken der ifølge en  

 kontoaftale som nævnt i § 32 skal tilsendes køberen (kontohaveren)  

 kontoudtog, kan der kun kræves vederlag for kreditten, såfremt der ved  

 afslutningen af perioden tilsendes køberen kontoudtog, der indeholder  

 oplysning om:
 1. Saldoen ved periodens begyndelse og slutning.
 2. Størrelsen af og tidspunktet for debiteringer og  

 krediteringer i løbet af perioden.
 3. Den nominelle årlige rente, hvis en periodisk rente  

 anvendes.
 4. Det tidspunkt, inden hvilket betaling skal ske for  

 at undgå, at der pålægges yderligere kreditomkostninger.
§ 34.  Kontohaveren er kun ansvarlig for tab som følge  

 af uberettiget benyttelse af kontokort, kreditkort eller anden legitimation,  

 hvis 1. kontohaveren eller nogen, som han har overladt  

 legitimationen til, har mistet denne ved grov uagtsomhed, 2. kontohaveren eller nogen, som han har overladt  

 legitimationen til, har undladt at underrette kreditor snarest muligt efter  

 at have fået kendskab til, at legitimationen er bortkommet, eller inden  

 rimelig tid efter bortkomsten, eller 3. legitimationen misbruges af nogen, som kontohaveren  

 har overladt den til.
 Stk. 2.  For køb, der foretages efter, at kreditor har  

 fået underretning om, at legitimationen er bortkommet eller i øvrigt besiddes  

 af en uberettiget, er kontohaveren uanset stk. 1 kun ansvarlig, hvis kreditor  

 godtgør, at han ikke har kunnet hindre købet.
 § 35.  Loven gælder, selv om kontoaftalen giver  

 mulighed for at udnytte kreditten også til andet end køb af løsøre.
FORSKELLIGE BESTEMMELSER § 36.  Justitsministeren kan fastsætte regler,  

 hvorefter skriftlige aftaler og dokumenter, der er omfattet af loven, skal  

 være påtrykt en af ministeren udarbejdet vejledning om køberens retsstilling.
§ 37.  Lovens regler om, at der skal gives køberen  

 oplysning om renten eller om beløb, hvori renten indgår, jfr. §§ 8, 32 og 33,  

 hindrer ikke, at parterne aftaler, at renten helt eller delvis skal variere  

 med størrelsen af Nationalbankens diskonto eller lignende forhold, som  

 kreditor er uden indflydelse på.
Oplysningerne skal i så fald gives på  

 grundlag af renten på tidspunktet for oplysningerne og med angivelse af,  

 hvorledes renten er variabel.
 § 38.  Er kreditomkostningerne i forbrugerkøb ikke  

 oplyst i overensstemmelse med § 8, stk. 1, nr. 3, og stk. 2, skal køberen  

 højst betale kontantprisen og en årlig rente af den til enhver tid værende  

 restgæld, der svarer til Nationalbankens diskonto med et tillæg på 6 pct. (*  

 1). Hvis kontantprisen ikke er oplyst i overensstemmelse med § 8, stk. 1, nr.  

 1, fastsættes den efter købelovens § 72. Justitsministeren kan hvert andet år  

 efter forhandling med Danmarks Nationalbank og økonomiministeriet ændre den  

 rente, der er fastsat i 1. pkt.
 Stk. 2.  Er kreditomkostningerne i forbrugerkøb angivet  

 efter § 8, stk. 1, nr. 3, og stk. 2, kan kreditor ikke på grundlag af aftalen  

 i øvrigt kræve yderligere kreditomkostninger.
 Stk. 3.  Reglerne i stk. 1 og 2 gælder ikke, hvis  

 kreditor kan godtgøre, at køberen på trods af de manglende eller urigtige  

 oplysninger har haft et forsvarligt grundlag for at bedømme  

 kreditomkostningerne.
 Stk. 4.  Medfører stk. 1 eller 2 en formindskelse af  

 restgælden, skal køberen betale denne i overensstemmelse med den ordning, der  

 er aftalt med kreditor, således at afkortning sker i den eller de sidste  

 ydelser, som skal betales.
 § 39.  I forbrugerkøb er en forudgående aftale om  

 værneting ikke bindende for køberen.
 § 40.  Den, der overtræder § 12, stk. 2, straffes med  

 bøde.
 Stk. 2.  Med bøde straffes endvidere den, der gør sig  

 skyldig i grov eller oftere gentagen overtrædelse af § 8 og § 32.
 Stk. 3.  I forskrifter, der udfærdiges i medfør af § 36,  

 kan der fastsættes straf af bøde for overtrædelse af forskrifterne.
 Stk. 4.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
§ 41.  Den, som driver virksomhed med salg på kredit,  

 som er omfattet af loven, eller medvirker hertil, kan ved dom for strafbart  

 forhold frakendes retten til fortsat at drive den pågældende virksomhed eller  

 til at drive den under visse former eller til at medvirke hertil, såfremt det  

 udviste forhold begrunder nærliggende fare for misbrug ved udøvelse af  

 virksomheden.
Borgerlig straffelovs § 79, stk. 1, 3. pkt., og stk. 2-3,  

 finder tilsvarende anvendelse.
 Stk. 2.  Påstand om frakendelse efter stk. 1 nedlægges  

 af anklagemyndigheden efter anmodning fra forbrugerombudsmanden.
Stk. 3.  Straffesager efter denne lov, hvori der er  

 spørgsmål om frakendelse efter stk. 1, kan behandles ved sø- og handelsretten  

 i København.
I øvrigt gælder reglerne i retsplejelovens kap. 63.
 Stk. 4.  Den, som driver virksomhed, hvortil retten er  

 frakendt ham i medfør af stk. 1, eller som i sin virksomhed lader nogen, som  

 er frakendt retten hertil, medvirke ved salg på kredit, straffes med bøde,  

 medmindre højere straf er forskyldt efter borgerlig straffelovs § 131. Drives  

 virksomheden af et aktieselskab, anpartsselskab, andelsselskab eller  

 lignende, kan der pålægges selskabet som sådant bødeansvar.
IKRAFTTRÆDELSES- OG OVERGANGSBESTEMMELSER § 42.  Loven træder ikraft den 1. april 1983.
 Stk. 2.  Loven finder anvendelse på købe -og  

 kontoaftaler, der indgås efter dens ikrafttræden. § 20, stk. 3-4, §§ 21, 28,  

 § 31, stk. 1, §§ 33-34 og 39 anvendes også på købe- og kontoaftaler indgået  

 før lovens ikrafttræden.
Stk. 3.  Lov nr. 224 af 11. juni 1954 om køb på  

 afbetaling ophæves.
Med de begrænsninger, der følger af stk. 2, finder loven  

 dog fortsat anvendelse på køb på afbetaling, som er indgået før nærværende  

 lovs ikrafttræden.
 § 43.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
 Lov nr. 618 af 19. december 1984 indeholder følgende bestemmelse:
 § 7.  Loven træder i kraft den 1. januar 1985 og  

 finder anvendelse i det omfang, der skal betales renter for et tidsrum efter  

 lovens ikrafttræden.
Justitsministeriet, den 1. september  

 1986 Erik Ninn-Hansen / Jens Møller (* 1) Renten i lovens § 38, 1. pkt., er ændret fra 2. pct. til 6 pct. ved  

 lov nr.  

 618 af 19. december 1984.
 (* 2) I medfør af § 38, stk. 1, 3. pkt., i lov om køb på kredit, jf.  

 lovbekendtgørelse nr. 585 af 1. september 1986, bestemmes, at den i lovens §  

 38, stk. 1, 1. pkt., nævnte rente er Nationalbankens diskonto med et tillæg  

 på 5 pct, jf. bekendtgørelse nr. 896 af 21/12/1990 om ændring af  

 morarentesatsen i lov om renter ved forsinket betaling,  

 forsikringsaftaleloven m.v.
 Ændringen finder anvendelse i det omfang, der skal betales renter for et  

 tidsrum efter den 1. januar 1991.
