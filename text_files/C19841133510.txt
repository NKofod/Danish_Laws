 Vedlagt fremsendes justitsministeriets cirkulære af 22. august 1984 om  

 inddrivelse af retsafgifter, der er pålagt statens modpart at betale i visse  

 borgerlige sager.
 Cirkulæret har virkning for retsafgifter, som er pålagt modparten at  

 betale ved endelig dom efter cirkulærets ikrafttræden.
Retten fremsender sin anmodning om inddrivelse af retsafgifter til  

 Hypotekbankens stedlige inkassator.
Skrivelsen skal indeholde oplysning om  

 skyldnerens CPR-nummer.
Ved fremsendelsen til inkassatoren vedlægges det  

 fornødne fundament, domsudskrift eller eventuel ekstraktudskrift, til brug  

 for Hypotekbankens videre inddrivelse.
 En liste over Hypotekbankens incassatorer vedlægges.
Endvidere fremsendes til Hypotekbanken i to eksemplarer genpart af  

 skrivelsen til inkassator.
Der vedlægges til Hypotekbanken en kvittering for  

 sagens modtagelse, som Hypotekbanken ved modtagelsen anmodes om at  

 tilbagesende til retten.
Kopi af fundamentet m.v. skal ikke vedlægges til  

 Hypotekbanken.
 Hypotekbankens adresse er:
Kongeriget Danmarks Hypotekbank og Finansforvaltning, Landgreven 4, 1301 København K.
 Når retten modtager den underskrevne kvittering fra Hypotekbanken, sluttes  

 sagen ved embedet, og sagen skal herefter ikke optages på den i § 43 i  

 justitsministeriets cirkulære af 20. marts 1979 om underretternes kasse- og  

 regnskabsvæsen omhandlede fortegnelse over afgiftog omkostningsbeløb, der er  

 tilkendt statskassen i beneficerede sager.
Retsafgifter, der inddrives af Hypotekbanken, overføres direkte til justitsministeriet.
Cirkulærskrivelse til domstolene om inddrivelse af retsafgift, der er pålagt statens modpart at betale i visse borgerlige sager.
 P.M.V.
 E.B.
