 Hermed fremsendes ovennævnte meddelelse nr. 001.07, der er et supplement  

 til den tidligere udsendte meddelelse nr. 001.06 dateret den 5. maj 1983.
 Meddelelse nr. 001.07 er behandlet af gruppen vedrørende eventuel  

 rationalisering af sagsbehandlingen inden for samarbejdsaftalen om bestyrelse  

 af hovedlandeveje.
Yderligere eksemplarer vil kunne rekvireres ved henvendelse til Vejdirektoratet Anlægs- og driftsområdet Sagskoordinationskontoret Postboks 2169 1016 København K.
Tlf.: 01-11 33 38 Genpart af nærværende brev er tilsendt amtskommunens/kommunens tekniske  

 forvaltning.
Med venlig hilsen Overingeniør Aage Andersen Administrative og tekniske retningslinier for sagsbehandling i henhold til  

 samarbejdsaftalen om bestyrelse af hovedlandevejene.
Meddelelse nr. 001.07.
 Vilkår for tilladelse til nedlægning af naturgasledninger i åben grav ved  

 krydsning af hovedlandevej.
 (Supplement til meddelelse nr. 001.06 om vilkår for udførelse af  

 ledningsanlæg for naturgas i hovedlandeveje og disse byggeliniearealer samt  

 vilkår for aftale, når gasledningsservitutter og byggelinieservitutter  

 overlapper hinanden).
--------------------------------------------------------------------- I meddelelse nr. 001.06 pkt. 4.4 er angivet nogle vejledende  

 retningslinier for, hvornår nedlægning af naturgasledninger ved skæring med  

 hovedlandevej kan tillades udført i åben grav.
Det er i meddelelsens pkt. 4.5  

 understreget, at såfremt ledningsejeren kan godtgøre, at gennemgravning vil  

 medføre en væsentlig samfundsøkonomisk besparelse, bør nedlægning i åben grav  

 accepteres.
 Ved vurdering af naturgasledningers vejkrydsningsmetode bør den  

 samfundsmæssige totaløkonomi således altid medtages.
Arbejdstilsynet oplyser, at den sikkerhedsmæssigt mest hensigtsmæssige  

 metode for naturgastransmissions- og fordelingsledningers krydsning med veje  

 er gennemgravningsmetoden.
Anvendelse af gennempresningsmetoden, hvad enten  

 det drejer sig om gennempresning af produktrøret eller et casingrør, kan  

 medføre tillægsbelastninger fra sætninger i de anvendte pressegruber samt en  

 øget risiko for korrosionsskader som følge af coatingskader ved  

 gennempressede produktrør eller forringet katodisk beskyttelse ved anvendelse  

 af casingrør.
Dette forhold skal medtage i teknisk forvaltningsvurdering af,  

 om gennemgravning kan tillades.
 I tvivlstilfælde kan sagen forelægges for Vejdirektoratet.
 P.D.V.
