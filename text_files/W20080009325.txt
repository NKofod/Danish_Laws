Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af færdselslovens § 118, jf. § 42, stk. 1, nr. 1, er valgbar (Valgbarhedsnævnets skrivelse af 9. april 2008 til et byråd) Ved brev af 26. februar 2008 har X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.N. har vedtaget et bødeforelæg for overtrædelse af færdselslovens § 118, jf. § 42, stk. 1, nr. 1.
 Det fremgår af sagen, at pågældende den  har ført en varebil ad ..i ..med en hastighed på mindst 57 km/t, selv om hastigheden i tættere bebygget område ikke må overstige 50 km/t.
 Forseelsen er straffet med en bøde på 500 kroner.
 I den anledning skal man meddele, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for valgbar.
