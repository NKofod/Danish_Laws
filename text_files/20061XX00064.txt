Skriftlig fremsættelse (d. 8. november 2006) Undervisningsminister  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om Arbejdsgivernes Elevrefusion (Forhøjelse af  

 arbejdsgiverbidraget) (Lovforslag nr.
L 67).
I henhold til lov om Arbejdsgivernes Elevrefusion finansierer og  

 administrerer AER en række refusions- og tilskudsordninger, der skal medvirke  

 til at skaffe det fornødne antal praktikpladser.
Ordningerne finansieres ved  

 opkrævning af et formålsbestemt bidrag pr. fuldtidsbeskæftiget fra private og  

 offentlige arbejdsgivere.
 Udgifterne til lønrefusion m.v. er stigende og kan fremover ikke  

 dækkes af indtægterne ved den lovbestemte pris- og lønregulering i det  

 formålsbestemte bidrag til AER.
 Lovforslaget fremsættes derfor som et led i opfyldelsen af  

 regeringens målsætning om, at mindst 95 procent af en ungdomsårgang skal  

 gennemføre en ungdomsuddannelse i 2015 samt forslaget om at øge antallet af  

 voksenlærlinge med yderligere 2.000 voksenlærlingeplader årligt i  

 velfærdsaftalen.
 Det foreslås, at det formålsbestemte arbejdsgiverbidrag  

 reguleres med 350 kr. fra 1.090 kr. til 1.440 kr. årligt pr.  

 fuldtidsbeskæftigede medarbejder fra 2007. Det samlede AER-bidrag vil for  

 2007  

 derved udgøre 1.970 kr. pr. fuldtidsbeskæftiget, inklusive det faste bidrag  

 på  

 530 kr.
 Forhøjelsen på 350 kr. i 2007 træder i stedet for den sædvanlige  

 regulering af det formålsbestemte arbejdsgiverbidrag med tillægsprocent plus  

 2.  

 Fra 2008 og frem reguleres bidraget som hidtil.
 Det foreslås, at loven træder i kraft den 1. januar 2007.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
