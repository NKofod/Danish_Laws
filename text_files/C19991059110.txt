 Vedrørende orlov til  

 børnepasning.
Den lovmæssige orlovsret er pr.  

 1. januar 1995 indskrænket, således at forældre til  

 børn under 1 år nu har krav på orlov i 26 uger, medens  

 forældre til børn over 1 år kun har krav på 13 ugers  

 orlov.
Rigspolitichefens centrale Samarbejdsudvalg har på et  

 møde den 20. juni 1995 drøftet, hvorledes de nye regler skal  

 administreres.
Som udgangspunkt vil ansatte i politiet fremover kun  

 være berettiget til at afholde orlov til børnepasning i det  

 antal uger, loven hjemler.
Dog vil Rigspolitiet, såfremt politikredsen  

 indstiller, at orlovsperioden forlænges i op til 52 uger ved  

 førstegangsorlov, maksimalt 26 uger ved andengangsorlov, i de konkrete  

 tilfælde tage stilling til spørgsmålet.
Ved Rigspolitiets  

 vurdering vil det indgå med betydelig vægt, hvorvidt  

 politikredsen vil have mulighed for at tilrettelægge tjenesten på  

 tilfredsstillende måde.
Det samme gælder for så vidt  

 angår den konkrete begrundelse for ansøgningen, herunder  

 specielt, om barnet er handicappet, om der er tale om en enlig  

 forsørger, eller om barnet er sygt eller omsorgskrævende.
 Ændringen vil omgående blive iværksat,  

 også for ansøgninger, der allerede er fremsendt til  

 Rigspolitiet.
