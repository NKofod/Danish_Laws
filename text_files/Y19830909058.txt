 Udtalt, at bestemmelsen i § 20, stk. 5, må antages kun at finde  

 anvendelse på egentlige udvalg, d.v.s. økonomiudvalget og de stående udvalg.  

 Et byrådsmedlem må dog - når arbejdsgruppens indstilling er afgivet til  

 vedkommende stående udvalg, henholdsvis økonomiudvalget - over for dette  

 udvalg kunne gøre sin ret til tilsendelse af det i § 20, stk. 5, nævnte  

 materiale gældende, herunder at få tilsendt det af arbejdsgruppen producerede  

 sagsmateriale.
 Endvidere givet en redegørelse for de nærmere betingelser, hvorunder  

 det pågældende byrådsmedlem kan gøre sin ret gældende, jfr. tidligere resume  

 af 23. februar 1982.
 I skrivelse af 16.august 1983 (j.nr. oo.01.A 10) har byrådet forelagt  

 indenrigsministeriet spørgsmålet om, hvorvidt bestemmelsen i § 20, stk. 5, i  

 lov om kommunernes styrelse om byrådsmedlemmers ret til tilsendelse af  

 nærmere angivet materiale fra udvalg, de pågældende ikke er medlemmer af,  

 finder anvendelse på 2 arbejdsgrupper nedsat ved byrådsbeslutning af 14.  

 oktober 1980 og 4. oktober 1982.
Det er oplyst, at de 2 arbejdsgrupper har til opgave henholdsvis at  

 udarbejde redegørelse i henhold til § 6 i kommuneplanloven (og senere at  

 gennemføre det videre kommuneplanarbejde) samt at bearbejde varmeplanen for  

 Grenaa kommune.
Det er endvidere oplyst, at begge arbejdsgrupper er sammensat  

 således, at de består af 2 byrådsmedlemmer og 4 tjenestemænd og eksterne  

 specialister til bearbejdelse af specielle områder.
Endelig er det oplyst, at  

 der ikke er henlagt beslutningskompetence til disse arbejdsgrupper, men at de  

 alene udfører forberedende arbejde med henblik på senere behandling og  

 udformning af indstilliger til plan- og miljøudvalget, respektive  

 økonomiudvalget.
 Ved sagens forelæggelse for ministeriet har byrådet som sin opfattelse  

 udtalt, at de 2 arbejdsgrupper ikke er omfattet af begrebet  

 »udvalg«, således som det anvendes i den citerede lovbestemmelse,  

 men at man anser spørgsmålet for tvivlsomt, i hvilken forbindelse man peger  

 på, at bestemmelsen i § 20, stk. 5, blev indsat under folketingsbehandlingen  

 ved et af indenrigsministeren fremsat ændringsforslag, hvorfor bemærkninger  

 og kommentarer er sparsomme.
I denne anledning skal man meddele, at indenrigsministeriet er enigt med  

 byrådet i, at bestemmelsem i § 20, stk. 5, om det enkelte byrådsmedlems ret  

 til tilsendelse af eksisterende sagsmateriale må antages kun at finde  

 anvendelse på de egentlige udvalg, d.v.s økonomiudvalget og de stående  

 udvalg.
Derimod kan det enkelte byrådsmedlem ikke antages at have en  

 tilsvarende ret for så vidt angår sagsmateriale, der hidrører fra en af  

 byrådet nedsat arbejdsgruppe til udførelse af en nærmere fastlagt  

 arbejdsopgave og uden beslutningskompetence.
Et byrådsmedlem må dog - når  

 arbejdsgruppens indstilling er afgivet til vedkommende stående udvalg,  

 henholdsvis økonomiudvalget - over for dette udvalg kunne gøre sin ret til  

 tilsendelse af det i § 20, stk. 5, nævnte materiale gældende, herunder at få  

 tilsendt det af arbejdsgruppen producerede sagsmateriale.
Det pågældende byrådsmedlem kan dog kun forlange at få tilsendt det  

 sagsmateriale, som medlemmer af vedkommende stående udvalg, henholdsvis  

 økonomiudvalget, har modtaget.
Det bemærkes i denne forbindelse, at der intet  

 er til hinder for, at byrådet vedtager, at et medlem en gang for alle kan  

 meddele, at den pågældende ønsker at modtage sagsmateriale fra et bestemt  

 udvalg eller fra flere udvalg, eventuelt sagsmateriale vedrørende et eller  

 flere emner, der henhører under udvalget, med den virkning, at materialet  

 tilsendes den pågældende sammen med den dagsorden, som den pågældende  

 tidligere har anmodet om at måtte modtage.
Et medlem vil således, såfremt  

 byrådet har vedtaget en sådan ordning, også kunne anmode om at få tilsendt  

 sagsmateriale, som fremtidig tilsendes medlemmer af vedkommende stående  

 udvalg eller økonomiudvalget.
Endelig bemærkes, at et byrådsmedlem har adgang til efter anmodning at  

 gennemse eksisterende sagsmateriale i den kommunale forvaltnig, dog begrænset  

 af gældende regler om tavshedspligt.
Begæring om sagsindsigt skal rettes til  

 borgmesteren.
 P.M.V.
 E.B.
Johan Erichsen (* 1) jf.1.3 1982 i Indenrigsministeriets afgørelser og udtalelser om  

 kommunale forhold.
Indenrigsministeriets afgørelser og udtalelser om  

 kommunale forhold 1983 1.10.
