 AFVISNING AF TILBUD OM OPHOLD PÅ PRODUKTIONSSKOLE AFSKÆRER IKKE FRA  

 KONTANTHJÆLP. (* 1) Ankestyrelsen tiltrådte et amtsankenævns afgørelse,  

 hvorefter en kommune ikke havde haft hjemmel til at standse udbetalingen af  

 hjælp til M, selv om han havde afvist at deltage i et ophold på en  

 produktionsskole.
 KORT REDEGØRELSE FOR SAGEN:
En kommune henviste den 25. maj 1988 M til en produktionsskole.
Da han  

 ikke mødte på skolen, standsede kommunen udbetaling af kontanthjælp.
Samtidig  

 henviste kommunen M til forsorgshjem, såfremt han ikke havde  

 overnatningsmulighed eller muligheder for selv at skaffe kost.
 AFGØRELSEN, DER KLAGES OVER:
Amtsankenævnet ændrede det sociale udvalgs afgørelse.
Nævnets afgørelse  

 blev begrundet med, at et ophold på en produktionsskole, som ikke medførte,  

 at behovet for hjælp bortfaldt, ikke kunne betragtes som et arbejdstilbud,  

 som ifølge bistandslovens § 40, stk. 1, nr. 1, kunne begrunde, at  

 udbetalingen af hjælp kunne standses.
Nævnet henviste endvidere til Undervisningsministeriets bekendtgørelse nr.  

 624 af 19. december 1985 om produktionsskoler, hvoraf det fremgår, at  

 produktionsskolernes formål er at tilbyde unge arbejdsløse under 25 år  

 kombinerede undervisnings- og produktionsprogrammer.
Tilbuddet gives til de  

 svagest stillede blandt de unge ledige.
Det gives til unge, som ikke har  

 gennemført kompetencegivende uddannelse, og som ikke umiddelbart har  

 motivation eller mulighed for at påbegynde en sådan uddannelse.
Produktionsskolerne har således efter nævnets opfattelse ikke til formål  

 at sikre eleverne et indtægtsgrundlag i form af et arbejdstilbud, men derimod  

 at give unge, som har et særligt behov herfor, og som selv ønsker det, et  

 tilbud om optræning med henblik på ansættelse på arbejdsmarkedet.
Der er  

 således ikke tale om et arbejdstilbud, som i sig selv kan begrunde, at  

 udbetaling af kontanthjælp kan standses i medfør af reglen i bistandslovens §  

 40, stk. 1, nr. 1.
 LOVGRUNDLAG:
 Bistandslovens § 37 og § 40, stk. 1, nr. 1.
 ANKESTYRELSENS AFGØRELSE:
 Ankestyrelsen tiltræder Amtsankenævnets afgørelse med den givne  

 begrundelse.
 (* 1) Se nu lov nr. 836 af 21. december 1988, der træder ikraft den 1.  

 april 1989.
