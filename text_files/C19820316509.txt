 Arbejdsformidlingskontorerne.
 De statsanerkendte arbejdsløshedskasser.
Ifølge § 15 i bekendtgørelse nr. 431 af 20/8-1981 om arbejdstilbud til  

 ledige har arbejdstageren krav på nyt arbejdstilbud, hvis arbejdsforholdet  

 ophører inden 9 måneder og ophøret ikke kan tilregnes arbejdstageren.
Det  

 hedder samtidig i bekendtgørelsens § 16, at midlertidig afskedigelse af den  

 langtidsledige skal indgå ved beregningen af en eventuel forlængelse af  

 arbejdstilbudsperioden.
 På given foranledning skal det med henvisning til § 16,stk.1 nr. 2,  

 meddeles, at det kan tillades midlertidigt afskedigede at få forlænget  

 arbejdstilbuddet på ansættelsesstedet, hvis følgende betingelser er opfyldt:
 - Midlertidige afskedigelser er et normalt arbejdsvilkår på  

 ansættelsesstedet, f.eks. på grund af råvaremangel, stop inden for bygge-og  

 anlægsvirksomhed om vinteren og lukning af institutioner i ferier.
 - Arbejdsformidlingen skal vurdere, at der er rimelig sikkerhed for, at  

 arbejdstilbuddet kan fortsætte på ansættelsesstedet, når forholdene, der  

 førte til den midlertidige afskedigelse, ophører.
 - Den midlertidigt afskedigede skal være dagpengeberettiget i hele  

 perioden, idet den pågældende har ret til dagpenge på lige fod med andre,  

 hvis betingelserne herfor i øvrigt er opfyldt.
- Arbejdstilbuddet skal kunne afvikles inden for 14 måneder.
Dette gælder  

 for den samlede forlængelse efter § 16,stk. 3.
 I andre tilfælde af afskedigelse, herunder hvor de oven for nævnte  

 betingelser for forlængelse ikke er opfyldt, behandles spørgsmålet, om der  

 skal gives et nyt arbejdstilbud efter § 15.
Rengøringsarbejde ved skolevæsenet udgør et særligt område.
De ledige kan  

 sige nej til et arbejdstilbud som rengøringsassistent på en skole, hvis  

 arbejdsgiveren ikke vil udstede frigørelsesattest.
Ifølge AF-cirkulære nr.  

 161/77 skal rengøringsassistenter på skoler være frigjort for de perioder,  

 under skolernes lukning, hvor de pågældende ønsker at oppebære dagpenge, og  

 et medlem, der ikke kan opnå frigørelsesattest, vil kunne vægre sig ved at  

 overtage anvist arbejde som rengøringsassistent.
En sådan vægring må anses  

 for at være fyldestgørende begrundet og får ikke dagpengemæssige  

 konsekvenser.
Beskæftigede under arbejdstilbudsordningen sidestilles med  

 andre og har altså ret til af afslå et arbejdstilbud som rengøringsassistent  

 på en skole, hvis der ikke udstedes frigørelsesattest.
 P.D.V.
