 (Sammenfatning og supplering af  

 sikringsstyrelsens cirkulærer af l0.
april l978 og l. februar l979) (Til de forsikringsselskaber m.fl., der  

 er godkendt til tegning af forsikring efter  

 arbejdsskadeforsikringsloven) Fra 1. april 1980 nedsættes aldersgrænsen for retten til at få  

 kapitaliseret renten fra 70 år til den 1. i måneden efter, at rentemodtageren  

 er fyldt 67 år, jfr. arbejdsskadeforsikringslovens § 66, stk. 6, og  

 sikringsstyrelsens bekendtgørelse nr. 102 af 16. marts 1978.
 Bekendtgørelsen forudsætter, at selskabet underretter rentemodtageren om  

 adgangen til at få renten kapitaliseret og opgiver størrelsen af det  

 omtrentlige kapitalbeløb.
 Beregningen foretages efter reglerne i socialministeriets bekendtgørelse  

 af 18. maj 1967. På grund af vanskelighederne ved at udregne det beløb, der  

 skal fradrages efter denne bekendtgørelses § 2 (rentefradraget), forventes  

 det ikke, at selskabet opgiver det nøjagtige beløb til rentemodtageren.
Rentefradraget udgør pr. 1. april 1980 maksimalt nedenfor nævnte beløb.  

 Dette forudsætter dog, at renten er beregnet efter den højest mulige årsløn på ulykkestilfældets  

 tidspunkt at der ikke tidligere har været kapitaliseret eller udbetalt forskud, samt at der ikke foretages fradrag efter ulykkesforsikringslovens § 42 i  

 renten.
 Når renteudbetalingen er påbegyndt før 1/10-47, udgør rentefradraget ikke  

 over 3000 kr.
 Der er ved beregningerne af rentefradraget ikke taget hensyn til eventuel  

 nedsættelse med 25 pct. ved 67-års dagen.
 Ved kapitalisering af renter til efterladte foretages der ikke  

 rentefradrag, da der ikke for disse kan blive tale om at betragte nogen af  

 erstatningen som tilvænningserstatning.
Rentemodtagere, der fylder 67 år den 1. april 1980 eller senere, skal have  

 valget mellem at bevare renten, dog nedsat med 25 pct., eller få den nedsatte  

 rente kapitaliseret.
Selskabet bedes for disse rentemodtageres vedkommende  

 opgive den månedlige rente efter nedsættelsen med 25 pct.
 Meddelelsen til rentemodtageren om kapitaliseringsadgangen udsendes ikke  

 før 10-14 dage før 67-års fødselsdagen (omkring midten af marts for dem, der  

 er fyldt 67 år den 1. april 1980), idet det er en forudsætning for  

 kapitalbeløbets udbetaling, at modtageren er i live den 1. i måneden efter,  

 at han er fyldt 67 år. 3-måneders fristen løber fra denne dag, resp. 1. april  

 1980. Udkast til meddelelser vedlægges.
Opgivelsen af det kapitalbeløb, renten vil kunne omsættes til, bør holdes  

 i underkanten og opgives i hele 1.000 kr., når beløbet overstiger 10.000 kr.,  

 for at understrege, at der er tale om et omtrentligt beløb.
For  

 rentemodtagere, der er fyldt 67 år den 1. april 1980, bør selskabets  

 beregning foretages efter rentemodtagerens alder ved udløbet af fristen.
Rentemodtagerens underskrift på ansøgningen om kapitalisering skal  

 bevidnes af to personer.
Såfremt ansøgningen om kapitalisering ikke er  

 underskrevet af rentemodtageren personlig, må a conto beløbet ikke udbetales,  

 men ansøgningen returneres med anmodning om enten rentemodtagers underskrift  

 eller værges underskrift.
I sidstnævnte tilfælde skal værgebeskikkelse eller  

 kopi heraf vedlægges ansøgningen ved tilbagesendelsen.
Når selskabet modtager en kapitaliseringsansøgning, standser selskabet  

 renteudbetalingen fra førstkommende udbetalingsdag og videresender  

 ansøgningen til sikringsstyrelsen med oplysning om datoen for  

 renteudbetalingens ophør.
Sikringsstyrelsen udregner herefter det nøjagtige  

 kapitalbeløb, men da det kan forventes, at beregningen kan tage nogen tid,  

 forudsættes det, at selskabet udbetaler 3/4 af det forventede beløb som et a  

 conto beløb.
 Fra omkring 1. august 1980 vil udbetaling af a conto beløb kunne udelades,  

 idet styrelsen til den tid vil være i stand til at foretage beregningen med  

 ret kort ekspeditionstid.
 Beregningen af kapitalbeløbet vil foregå på grundlag af rentemodtagerens  

 alder på den dag, renteudbetalingen ophører.
 Samtidig vil sikringsstyrelsen foretage beregningen af det refusionsbeløb,  

 der måtte tilkomme selskabet efter reglerne i bekendtgørelsens § 6.
Ved oversendelsen til styrelsen bedes selskabet meddele rentemodtagerens  

 adresse og bopælskommune, idet styrelsens oplysninger herom i disse ofte  

 gamle sager kan være forældede.
Endvidere bedes hans personnummer påført,  

 samt fra hvilken dato renten er ydet.
 Såvel udbetaling af a conto beløb som af det endelige kapitalbeløb skal  

 ske gennem social- og sundhedsforvaltningen i den erstatningsberettigedes  

 opholdskommune.
A.
Friis /Ole Behn BILAG 1.
 Udkast til meddelelse til rentemodtagere, der er fyldt 67 år den 1. april  

 1980.
Den 1. april 1978 trådte arbejdsskadeforsikringsloven i stedet for  

 ulykkesforsikringsloven.
Efter arbejdsskadeforsikringsloven har - fra 1.  

 april 1980 - rentemodtagere, der er fyldt 67 år, ret til at forlange renten  

 omsat til et kapitalbeløb en gang for alle.
Dette kapitalbeløb vil for Deres  

 vedkommende udgøre ca. kr.
Det nøjagtige beløb kan først opgives efter en  

 beregning, der foretages af sikringsstyrelsen.
Kapitalbeløbet er skattefrit.
 Ønsker De at få dette kapitalbeløb udbetalt i stedet for den løbende  

 rente, bedes De meddele os dette inden den 1. juli 1980.
 Vi gør opmærksom på, at valgmuligheden kun består indtil udløbet af den  

 nævnte frist.
 Vejledning om den betydning, valget har for Deres skat og pension, kan fås  

 hos social- og sundhedsforvaltningen i Deres kommune.
Når vi modtager Deres meddelelse, vil renteudbetalingen blive standset, og  

 der vil blive udbetalt et a conto beløb på kr.
Den endelige afrunding vil  

 finde sted hurtigst muligt, men der må påregnes en vis ekspeditionstid i  

 sikringsstyrelsen.
 Udbetalingen af kapitalbeløbet vil ske gennem social- og  

 sundhedsforvaltningen i Deres kommune.
Med venlig hilsen BILAG 2.
 Udkast til meddelelse til rentemodtagere, der først fylder 67 år den 1.  

 april 1980 eller senere.
 Ønsker De at få dette kapitalbeløb udbetalt i stedet for den løbende  

 rente, bedes De meddele os dette inden 3 måneder fra den dag, renten bliver  

 nedsat.
 Vi gør opmærksom på, at valgmuligheden kun består indtil udløbet af den  

 nævnte frist.
 Vejledning om den betydning, valget har for Deres skat og pension, kan fås  

 hos social- og sundhedsforvaltningen i Deres kommune.
Når vi modtager Deres meddelelse, vil renteudbetalingen blive standset, og  

 der vil blive udbetalt et a conto beløb på kr.
Den endelige afregning vil  

 finde sted hurtigst muligt, men der må påregnes en vis ekspeditionstid i  

 sikringsstyrelsen.
 Udbetalingen af kapitalbeløbet vil ske gennem social- og  

 sundhedsforvaltningen i Deres kommune.
Med venlig hilsen BILAG 3.
