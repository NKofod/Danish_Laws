Pressenævnet  

 havde ikke mulighed for at efterprøve rigtigheden af oplysningen om, at blad  

 1  

 og chefredaktøren skulle overtræde konkurrenceloven.
Nævnet fandt derfor ikke  

 grundlag for at udtale kritik af blad 2.
Kendelse  

 fra Pressenævnet i sag 2004-6-23 Brønshøj-Husum Avis og [K] har ved advokat Eva Bukowski klaget  

 til Pressenævnet over en artikel bragt i Brønshøj Posten den 22. januar 2004,  

 idet man finder, at god presseskik er tilsidesat.
 I en artikel i Brønshøj Posten den 22. januar 2004 med  

 overskriften   

  

 Uskyldigheden himself kom  

 på TV??  

  

  hed det blandt andet:
 [K] veg udenom i  

 TvLorry-udsendelse Han havde mere travlt med at promovere sig selv, og sine gamle  

 dansktopsange og CDere, end at give en forklaring, når han nu havde  

 chancen dertil.  

 En forklaring på hvad det han mener det er vi har gjort forkert.
 Han lider af extrem brødnid, det turde da stå enhver klart, især  

 nu.
 Jeg bruger ikke engang min egen avis, sagde han i TV, nej, det  

 er da klart, for han vil jo da ikke selv skrive hvad han gør for at overtræde  

 gældende love, herunder konkurrenceloven.
Ny skandale på vej??? Inden længe vil det vise sig om [K] er syltet ind i endnu en  

 sag, som nærmest kan vise sig at være en skandale af rang, og medvirken til  

 en  

 slags berufsverbot.
 Brønshøj-Husum Avisen og [K] har anført, at oplysningen om, at  

 man har overtrådt konkurrenceloven, er forkert.
Brønshøj Posten har herved  

 overtrådt punkt A.1 i de vejledende regler for god presseskik. [K] har  

 henvist  

 til, at Konkurrencestyrelsen afviste at behandle en klage om unfair  

 priskonkurrence  

 indgivet af Brønshøj Postens chefredaktør Ib Helge Rasmussen mod  

 Brønshøj-Husum  

 Avis.
 Brønshøj Posten har anført, at man har foretaget den fornødne  

 research før omtalen, og at konkurrencestyrelsens afvisning af klagen mod  

 Brønshøj-Husum Avisen alene er begrundet i manglende ressourcer.
 I sagens behandling har følgende nævnsmedlemmer deltaget:
Niels Grubbe, Davis Trads, Kaare R.
Skou og Kirsten Dyregaard.
 Pressenævnet udtaler:
 Pressenævnet har ikke mulighed for at efterprøve rigtigheden af  

 oplysningen om, at Brønshøj-Husum Avisen og [K] skulle overtræde  

 konkurrenceloven.  

 Nævnet finder derfor ikke grundlag for at udtale kritik af Brønshøj Posten.
 Afgjort den 18. maj 2004.
