Fremsat den 22. oktober 2004 af  

 Aage Frandsen (SF) og Kristen Touborg (SF)&nbsp  

 ; Forslag til folketingsbeslutning om  

 borgernes ret til at kræve kommunale og regionale folkeafstemninger Folketinget opfordrer regeringen til snarest muligt og inden  

 udgangen af denne samling at fremsætte lovforslag og foretage de nødvendige  

 administrative ændringer, som giver vælgerne ret til at kræve bindende  

 folkeafstemninger i kommuner og regioner i visse situationer, og som giver  

 vælgerne  

 ret til at kræve et konkret emne sat til debat og afstemning i  

 kommunalbestyrelse eller regionsråd.
 Lovforslaget skal udarbejdes efter følgende retningslinjer:
 Vælgerne får  

 mulighed for at kræve forslag, der ligger inden for kommunalbestyrelsens  

 eller  

 regionsrådets beslutningskompetence, sendt til folkeafstemning eller til  

 debat  

 og afstemning i kommunalbestyrelse eller regionsråd.
 Vælgerne får  

 mulighed for at kræve folkeafstemning om beslutninger truffet af  

 kommunalbestyrelsen  

 eller regionsrådet.
Det skal ikke  

 være muligt at holde folkeafstemning om budgettet, lokalisering, herunder  

 placering af offentlige institutioner, eller andre beslutninger, der vedrører  

 mindretalsbeskyttelse.
De kommunale tilsynsmyndigheder godkender ordlyden af  

 spørgsmålet, der sendes til folkeafstemning, og tager herunder stilling til  

 eventuelle tvivlsspørgsmål.
 10 pct. af de  

 vælgere, der var stemmeberettigede ved sidste kommunalvalg eller regionsvalg,  

 skal ved deres underskrift kunne kræve en lokal folkeafstemning.
 5 pct. af de  

 vælgere, der var stemmeberettigede ved sidste kommunalvalg eller regionsvalg,  

 skal ved deres underskrift kunne kræve et konkret emne sat til debat og  

 afstemning i kommunalbestyrelse eller regionsråd.
I forbindelse med  

 folkeafstemninger om forslag skal et tilstrækkeligt antal underskrifter  

 afleveres  

 til kontrol hos folkeregisteret senest 6 måneder efter, at  

 underskriftsindsamlingen er anmeldt.
I forbindelse med folkeafstemninger om  

 beslutninger truffet af kommunalbestyrelsen eller regionsrådet skal et  

 tilstrækkeligt antal underskrifter afleveres til kontrol hos folkeregisteret  

 senest 3 måneder efter, at beslutningen er truffet.
 Anmeldelse af en  

 folkeafstemning om en truffet beslutning får opsættende virkning, når det  

 rette  

 antal underskrifter er afleveret rettidigt til folkeregisteret.
 Forslagsstillerne  

 kan til enhver tid inden afholdelsen af folkeafstemning trække kravet om  

 folkeafstemning tilbage  

.
Folkeafstemningen  

 skal som hovedregel afholdes senest 3 måneder efter, at underskrifterne er  

 indleveret.
Der skal dog gå mindst 5 uger, fra underskrifterne er godkendt,  

 til  

 der afholdes folkeafstemning.
Indenrigs- og sundhedsministeren kan i særlige  

 tilfælde fravige 3-måneders-fristen.
Forud for folkeafstemningen skal kommunalbestyrelsen  

 eller regionsrådet sikre, at der omdeles informationsmateriale til alle  

 husstande i afstemningsområdet.
I informationsmaterialet skal både ja- og  

 nejsiden gives mulighed for at fremføre deres synspunkter.  

 Kommunalbestyrelsen  

 eller regionsrådet kan afsætte yderligere midler til oplysning af vælgerne  

 forud for folkeafstemningen.
Midlerne fordeles ligeligt mellem ja- og  

 nejsiden.
 Folkeafstemningens resultat afgøres ved almindelig  

 stemmeflerhed.
 I resten af valgperioden må kommunalbestyrelsen eller  

 regionsrådet ikke træffe beslutninger, der strider mod et vedtaget  

 folkeafstemningsforslags  

 formål, medmindre kommunalbestyrelsen eller regionsrådet opnår vælgernes  

 godkendelse ved en ny folkeafstemning.
Indenrigs- og sundhedsministeren udformer de nærmere  

 regler for  bistand  

 til udformning af folkeafstemningens spørgsmål og spørgsmål til debat og  

 afstemning,  tilsynsmyndighedernes  

 kontrol af om forslagene til folkeafstemning overholder de formel- le krav  

 vedrørende  

 form og indhold,  udformning  

 af underskriftsblanketter,  kontrol  

 af underskrifternes gyldighed,  forslagsstillernes  

 mulighed for at trække forslag om folkeafstemning tilbage,  kommunalbestyrelsernes  

 og regionsrådenes mulighed for at sende forslag til bindende folkeafstemning,  krav  

 til indholdet i informationsmaterialet, herunder fordeling af  

 oplysningsmidler  

 osv.,  krav  

 til eventuel sammenkædning af flere folkeafstemninger, herunder flere  

 folkeafstemninger eller sammenfald med folketingsvalg og folkeafstemning, og  retningslinjer,  

 der indeholder forbud mod aflønning af underskriftsindsamlere.
Bemærkninger til forslaget Almindelige bemærkninger Beslutningsforslaget er en revideret genfremsættelse af  

 beslutningsforslag nr.
B 117 fra folketingsåret 1996-97 (se Folketingstidende  

 1996-97, tillæg A side 4539 og 4543 og forhandlingerne side 6524) og  

 beslutningsforslag  

 nr.
B 8 fra folketingsåret 1997-98, 1. samling (se Folketingstidende 1997-98,  

 tillæg A side 650 og 654 og forhandlingerne side 908).
Formålet med beslutningsforslaget er at øge  

 borgernes engagement og deltagelse i det kommunale arbejde, så Danmark i  

 højere grad får et deltagelsesdemokrati.
Danmark har hidtil været et af de  

 lande i Europa, der var længst, hvad angår udviklingen af det lokale  

 selvstyre.  

 Det er også rigtigt, for så vidt angår den lokale og den regionale  

 beslutningskompetence og skatteudskrivning i kommunalbestyrelser og amtsråd,  

 men  

 med hensyn til udviklingen af den folkelige deltagelse og det folkelige  

 engagement  

 er man med undtagelse af indførelse af brugerbestyrelser bagefter.
Med en kommunalreform, som regeringen lægger op til med aftalen  

 med Dansk Folkeparti om en strukturreform fra juni 2004, er der derimod nu  

 risiko for, at deltagelsesdemokratiet kan blive alvorligt svækket.
Det hænger  

 bl.a. sammen med de meget store regioner, der lægges op til i aftalen, og de  

 meget store kommuner, der sandsynligvis kommer ud af de igangværende  

 sonderinger og drøftelser, der p.t. foregår landet over.
 Det kan efter forslagsstillernes opfattelse give øget behov for  

 at supplere det eksisterende, repræsentative demokrati, der selvfølgelig  

 fortsat skal være det bærende element, med mulighed for at anvende direkte  

 demokrati gennem lokale folkeafstemninger initieret af borgerne, forudsat at  

 et  

 tilstrækkeligt antal vælgere anmoder herom via deres underskrift.
 I flere lande er man i dag langt i udviklingen af at supplere  

 det repræsentative demokrati med direkte demokrati, bl.a. gennem borgernes  

 ret til  

 og mulighed for lokale og regionale folkeafstemninger   

 folkeafstemninger om  

 beslutninger truffet af kommunalbestyrelser og regionsråd samt  

 folkeafstemninger  

 om emner, der ligger inden for kommunalbestyrelsernes og regionsrådenes  

 kompetenceområde.
Bl.a. på initiativ af SSV har man i Slesvig-Holsten vedtaget, at  

 et udsnit af borgerne på 20.000 vælgere kan kræve, at Landdagen i Kiel tager  

 stilling til et givet forslag, og hvis Landdagen efterfølgende ikke vil tage  

 stilling, kan borgerne kræve sagen til folkeafstemning.
Også andre steder er  

 der lokale bindende folkeafstemninger, bl.a. i Schweiz, Slovakiet, Tjekkiet,  

 Ungarn og Østrig samt  

  

 en række tyske delstater.
Borgernes initiativret på lokalt plan kendes fra  

 bl.a.
Finland og Schweiz samt flere tyske, østrigske og amerikanske  

 delstater.
Forslagsstillerne tror også, det vil være en rigtig idé at  

 indføre mulighed for flere bindende folkeafstemninger i Danmark.
De politiske  

 partier opfanger ikke alle lokalpolitiske ønsker og krav, eftersom stadig  

 færre  

 borgere er medlemmer af politiske partier.
Forslagsstillerne tror, at en  

 mulighed for borgerinitiativer og folkeafstemninger kan være med til at  

 revitalisere det lokale demokrati og dermed styrke det civile samfund,  

 hvilket  

 forslagsstillerne mener der er endnu mere behov for med den kommende  

 kommunalreform med større enheder.
Man har tidligere i Danmark haft mulighed for folkeafstemninger  

 lokalt i forbindelse med skolenedlæggelser.
Denne mulighed blev indført med  

 folkeskoleloven i 1958. Men ideen til forslaget kom fra Venstre, der allerede  

 i  

 1956 havde foreslået, at der skulle være mulighed for at få en vedtaget  

 skolenedlæggelse til folkeafstemning i skoledistriktet.
Muligheden for  

 folkeafstemning om skolenedlæggelser blev også fjernet på baggrund af et  

 initiativ fra Venstre, idet det var Bertel Haarder, der som  

 undervisningsminister i 1988 i Folketinget foreslog bestemmelsen afskaffet.  

 Vedtagelsen skete med alle stemmer for med undtagelse af SFs.
I mellem  

 og  

 efterkrigstiden fandtes også mulighed for folkeafstemninger i forbindelse med  

 sager om tildeling eller nægtelse af spiritusbevillinger.
Det er forslagsstillernes opfattelse, at folkeafstemninger skal  

 være bindende, hvis de skal opfylde det, der er formålet med  

 folkeafstemninger:  

 at øge borgernes indsigt, engagement, indflydelse og ansvarlighed, hvorved vi  

 i  

 højere grad får et deltagerdemokrati.
Folkeafstemninger, der kun er  

 vejledende,  

 har ikke megen mening i den forbindelse, samtidig med at de kan misbruges af  

 de  

 folkevalgte til at sætte spørgsmål til folkeafstemning alene for at blive  

 bekræftet i egne holdninger og eventuelt løbe fra det ansvar, som ellers  

 påhviler de folkevalgte.
Bemærkninger til forslagets enkelte bestemmelser Ad 1  



  

   I nogle tilfælde vil det for borgerne  

 være vigtigt at få direkte indflydelse i form af folkeafstemning.
I andre  

 tilfælde vil det være tilstrækkeligt, at borgerne får mulighed for at få  

 sager  

 på kommunalbestyrelsens dagsorden.
Ad 2 Formålet er, at borgerne i nogle bestemte sager skal kunne  

 begære en ellers vedtaget beslutning sendt til folkeafstemning.
Ad 3 Det forslag, som kræves sendt til folkeafstemning, eller som  

 ønskes rejst i en kommunalbestyrelse eller et regionsråd som følge af et  

 initiativ  

 fra borgerne, skal såvel i form som i indhold svare til forslag, der  

 behandles  

 i kommunalbestyrelsen eller regionsrådet.
Der skal endvidere være tale om  

 forslag, der vedrører forhold, som hører under kommunalbestyrelsens eller  

 regionsrådets kompetenceområde.
Forslaget må ikke hindre, at kommunen eller  

 regionen  

 opfylder krav, som er fastsat i anden lovgivning.
Der kan ikke holdes  

 folkeafstemning om budgettet, lokalisering, herunder placering af offentlige  

 institutioner, eller andre beslutninger, der vedrører mindretalsbeskyttelse.  

 Uanset at det efter forslagsstillernes opfattelse er vigtigt, at der bliver  

 mulighed for folkeafstemninger på initiativ fra borgerne, er det også  

 afgørende, at der på forhånd sættes grænser for, hvad der kan sendes til  

 folkeafstemning.  

 På samme måde som der i dag er begrænsninger af, hvilke forslag der i henhold  

 til grundlovens § 42 kan sendes til folkeafstemning, er det vigtigt, at der  

 er  

 spørgsmål på det kommunale og det regionale niveau, som ikke kan sendes til  

 folkeafstemning.
Det drejer sig i denne forbindelse om det samlede budget for  

 at undgå en eventuel usikkerhed omkring kommunens og regionens økonomi.  

 Endvidere drejer det sig om at sikre borgerne, herunder eventuelle mindretal  

 imod, at initiativet bruges til krænkelse af deres fundamentale rettigheder.  

 De  

 kommunale tilsynsmyndigheder skal godkende temaet for folkeafstemningen,  

 således at man kan have sikkerhed for, at det er et tema, hvorom der kan være  

 en folkeafstemning, og således at man sikrer, at ordlyden fremstår klart,  

 samt  

 at der ikke kan opstå tvivl om indholdet for de borgere, som først skal  

 skrive  

 under på et krav og siden hen eventuelt stemme om forslaget.
Det er naturligt  

 at pege på de kommunale tilsynsmyndigheder, da de allerede i dag har  

 legalitetstilsynet med kommunerne.
Ad 4-5  



  

    Spørgsmålet om, hvor mange der skal kunne bringe et  

 spørgsmål til folkeafstemning eller debat og afstemning i en  

 kommunalbestyrelse  

 eller et regionsråd, er på den ene side en afvejning af, at antallet ikke  

 skal  

 være urimeligt højt, men på den anden side skal det også være sådan, at der  

 kræves  

 en betydelig indsats og dermed engagement for at få gennemført ens ønske.
I  

 den  

 forbindelse må det være rimeligt, at kravene til at få folkeafstemning er  

 højere end til at få en sag til debat og afstemning i en kommunalbestyrelse  

 eller et regionsråd.
Ad  

 6-9  



  

    Tidsfristerne er fastlagt ud fra, hvad der er  

 praktisk rimeligt og muligt både for kommunalbestyrelsen og regionsrådet og  

 for  

 borgerne, der ønsker at benytte sig af muligheden for  

 folkeafstemning.
Det  

 er også ud fra en praktisk tilgang, at det foreslås, at det skal være muligt  

 for en kommunalbestyrelse eller et regionsråd at få tilladelse fra Indenrigs-  

 og Sundhedsministeriet til at udskyde folkeafstemningen til en anden nært  

 forestående  

 valghandling, f.eks. europaparlamentsvalg, folketingsvalg eller anden  

 folkeafstemning.
 Ad 10  



  

    Det er meget vigtigt, at det i forbindelse med en  

 folkeafstemning er lysende klart for borgerne, hvad afstemningen drejer sig  

 om.  

 Derfor er det nødvendigt med informationsmateriale, der kan belyse  

 problematikken.
Ad 11  



  

    Selv om der tidligere ved folkeafstemninger om  

 skolenedlæggelser blev stillet særlige krav til flertalsafgørelser i form af  

 kvalificeret flertal, må det være et rigtigt princip, at et flertal er et  

 flertal.
Det giver også den største ansvarlighed med hensyn til, at en  

 afstemning og dens resultat forpligter.
Ad 12  



  

    Dette punkt betyder, at en vedtagelse ved en  

 folkeafstemning har opsættende virkning til nærmeste kommunale valg,  

 hvorefter  

 kommunalbestyrelsen eller regionsrådet igen kan vedtage det forslag, som er  

 standset ved en folkeafstemning.
Det betyder samtidig, at borgerne, hvis  

 forslaget igen vedtages, igen kan kræve en folkeafstemning.
 Ad 13  



  

    Det er vigtigt, at Indenrigs- og Sundhedsministeriet  

 udformer nærmere retningslinjer for, hvordan procedurerne skal være, så  

 borgerne ved det, og så der ikke bliver for mange tvivlsspørgsmål.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om borgernes ret til at kræve kommunale og regionale  

 folkeafstemninger.
(Beslutningsforslag nr.
B 34).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
