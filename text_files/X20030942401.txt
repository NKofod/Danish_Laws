Mindsterentekravet  

 - obligation - blåstemplet - variabel rente med bund Ligningsrådet blev anmodet om at tage stilling til, om en  

 obligation ville være blåstemplet i henhold til kursgevinstlovens § 14.
 Obligationen ville blive udstedt med følgende kendetegn:
En løbetid på 8 år, En indfrielseskurs på 100 (pari), En fast pålydende rente på 3% i hele løbetiden med 1-årlig  

 rentetermin, En ret for debitor til at indfri gælden efter 5 år  

 (konverteringsret), Et rentetillæg i de sidste 3 år, dvs., hvis debitor ikke  

 indfrier gælden efter 5 år.
Rentetillægget, der kan være 0 eller positivt,  

 påtænkes fastlagt til CIBOR (Copenhagen Inter Bank Offered Rate) + en fast  

 margin.
Rentetillægget betales udover den faste rente på 3%.
 Den forventede udstedelseskurs ligger aktuelt i størrelsesordenen  

 93, men vil afhænge af rentevilkårene på udstedelsestidspunktet.
 Det var rådgivers opfattelse, at følgende kan udledes af kursgevinstloven,  

 lovforarbejderne til denne og praksis på området ved stillingtagen til den  

 skattemæssige behandling af obligationen:
 Ordlyden af kursgevinstloven  


  

 Af lovforarbejderne til kursgevinstlovens bestemmelse om blåstemplede  

 fordringer fremgår overordnet om bestemmelsen (Lov nr. 439 af 10. juni 1997 -  

 L  

 194):
"Hvis renten på en fordring opfylder mindsterentekravet, er  

 kursgevinsten på fordringen skattefri for personer, medmindre der foreligger  

 næring, eller fordringen er omfattet af § 7 A om fordringer, som erhverves  

 for  

 lånte midler.
Kurstab på fordringen kan ikke fradrages." Bestemmelsen om blåstemplede fordringer fremgår i den ny  

 kursgevinstlov af § 14, der i sin helhed har følgende ordlyd:
 "§ 14. Tab på fordringer kan ikke fradrages, jf. dog §§ 16 og  

 17.
 Stk. 2. Gevinst på fordringer, der ikke omfattes af §§ 15 og 16,  

 skal medregnes ved opgørelsen af den skattepligtige indkomst, medmindre  

 fordringen forrentes med en pålydende rente, der er lig med eller højere end  

 mindsterenten efter § 38 på tidspunktet for debitors påtagelse af  

 forpligtelsen, jf. stk. 3 og 4. Den pålydende rente opgøres på grundlag af  

 den  

 højeste tilsagte indfrielsessum.
Stk. 3. En debitors overtagelse af en forpligtelse betragtes efter  

 stk. 2 ikke som påtagelse af en ny forpligtelse, når forpligtelsens overgang  

 kan gennemføres uden særlig godkendelse fra kreditor.
Endvidere betragtes  

 overtagelse af realkreditlån og lån ydet af Danmarks Skibskreditfond ikke for  

 påtagelse af en ny forpligtelse.
Stk. 4. En fordring med variabel rente omfattes af stk. 2 og 3. En  

 sådan fordring anses for forrentet lavere end mindsterenten, hvis rentens  

 variation og vilkårene for opsigelse medfører, at kursen på fordringen kan  

 afvige væsentligt fra indfrielseskursen." Efter ordlyden omfatter stk. 2 alle typer af fordringer omfattet  

 af kursgevinstloven, herunder også fordringer med varierende rente såsom  

 knæklån, fordringer med resultatafhængigt afkast (udbyttegivende gældsbreve)  

 og  

 almindelige variabelt forrentede fordringer, jf. også stk. 2's henvisning til  

 stk. 4 og vice verse.
Afkastprofilen af den pålydende rente er forskellig,  

 men  

 opgøres i alle tilfælde på grundlag af den højest tilsagte indfrielsessum med  

 mindst én årlig rentetilskrivning.
Afgørende for mindsterentereglens  

 opfyldelse  

 er herefter, om fordringens pålydende rente i hele fordringens løbetid er lig  

 med eller højere end mindsterenten på udstedelsestidspunktet.
Bestemmelsen omfatter også indeksregulerede kronefordringer.
Når  

 fordringen reguleres fuldt ud efter udviklingen i to udvalgte prisindeks, og  

 udstederne er nærmere angivne finansielle institutioner, udgør mindsterenten  

 2½  

 pct., jf. kursgevinstlovens § 38, stk. 3. Ved opgørelsen af den højest  

 tilsagte  

 indfrielsessum ses bort fra pristalsreguleringen i de to prisindeks.
Når  

 andre  

 indeksregulerede fordringer kvalificeres efter § 14, stk. 2, vil de ofte  

 blive  

 anset for sortstemplede, allerede fordi den højest tilsagte indfrielseskurs  

 ikke kan opgøres på udstedelsestidspunktet.
 Lovforarbejderne  


  

 Ordlyden af mindsterentekravet underbygges i bemærkningerne til  

 kursgevinstlovens § 14 (gengivelse fra det ophævede cirkulære nr. 134 af 29.  

 juli 1992 til den tidligere gældende kursgevinstlovs § 7).
 Generelt anføres heri:
 "Afgørende for, om en fordring opfylder kravet til  

 mindsterenten, er, om fordringens pålydende rente opfylder kravet til  

 mindsterenten på tidspunktet for debitors påtagelse af forpligtelsen  

 (stiftelsestidspunktet). Er dette tilfældet, bliver kursgevinsten skattefri  

 efter mindsterentebestemmelsen for kreditor og for en senere erhverver af  

 fordringen.
 Beskatning efter § 7 omfatter således kun fordringer, hvis  

 pålydende rente på stiftelsestidspunktet er lavere end mindsterenten.
Fordringens rente behøver dermed kun at opfylde mindsterentekravet  

 på stiftelsestidspunktet, for at en kursgevinst kan være skattefri.
Det er  

 derimod uden betydning, hvorledes renteudviklingen bliver på et senere  

 tidspunkt. Om forskellige typer af fordringer anføres:
"Knæklån  

  

 Fordringer, for hvilke der på forhånd er aftalt forrentning med forskellige  

 rentesatser for adskilte perioder af løbetiden, kaldes ofte knæklån.
Ved  

 disse  

 fordringer skal den forud aftalte rentesats for alle perioder af løbetiden  

 mindst være lig med den mindsterente, der er gældende ved stiftelsen.
I  

 modsat  

 fald er kursgevinsten skattepligtig.
Udbyttegivende gældsbreve  

  

 Ved udbyttegivende gældsbreve opnår kreditor ret til en rente, hvis størrelse  

 helt eller delvis er afhængig af virksomhedens indtjening.
De udbyttegivende  

 gældsbreve er også omfattet af kursgevinstloven.
For at sådanne gældsbreve  

 kan  

 anses for at opfylde mindsterentekravet, skal den til enhver tid gældende  

 rente  

 opfylde mindsterentekravet på stiftelsestidspunktet.
Dette krav kan opfyldes ved i gældsbrevet at fastsætte en  

 minimumsrente, der svarer til mindsterenten på udstedelsestidspunktet." Det fremgår således af såvel lovens ordlyd som lovens forarbejder,  

 at § 14, stk. 2 er hovedreglen, hvorefter den pålydende rente skal være lig  

 med  

 eller højere end mindsterenten efter § 38 på tidspunktet for debitors  

 påtagelse  

 af forpligtelsen.
Er der for alle perioder af løbetiden fastsat en  

 minimumsrente, der svarer til mindsterenten på udstedelsestidspunktet, er  

 hovedreglen opfyldt.
Om renten i perioder er højere og eventuelt varierende,  

 som for det udbyttegivende gældsbrev, er ikke afgørende, når der forud er  

 fastsat en minimumsrente, der opfylder mindsterentekravet.
 For variabelt forrentede fordringer kan det ved fordringens  

 udstedelse ikke fastlægges, hvorvidt den pålydende rente for alle perioder af  

 løbetiden mindst vil være lig med den mindsterente, der er gældende ved  

 stiftelsen.
For variabelt forrentede fordringer er der derfor fastsat en  

 undtagelsesbestemmelse i § 14, stk. 4, hvorefter mindsterentereglen alligevel  

 kan anses for opfyldt, hvis specielle betingelser er opfyldt.
I  

 lovforarbejderne anføres herom:
"Variabelt forrentede fordringer  

  

 For variabelt forrentede fordringer finder reglerne i § 7, stk. 1-5, også  

 anvendelse.  At reglerne i § 7, stk. 1-5, gælder for variabelt  

 forrentede  

 fordringer, betyder, at fordringen på stiftelsestidspunktet skal have en  

 pålydende rente, der opfylder kravet til mindsterenten.
Derudover er der  

 nogle  

 specielle betingelser i § 7, stk. 6. På stiftelsestidspunktet skal  

 fordringens  

 rente opgjort i forhold til den tilsagte indfrielsessum opfylde kravet til  

 mindsterenten, for at kursgevinsten er skattefri hos kreditor.
Efter  

 udstedelsen er skattefriheden for kursgevinsten betinget af, at vilkårene for  

 renteændringer og opsigelse er udformet således, at kursen på fordringen ikke  

 på grund af disse forhold kan afvige væsentligt fra indfrielseskursen.
Hvorvidt kursen på fordringen vil afvige væsentligt fra  

 indfrielseskursen, beror på en konkret vurdering.
Det vil bl.a. være  

 afgørende,  

 efter hvilket kriterium den pålydende rente varierer.
Hvis den pålydende  

 rente  

 f.eks. varierer i takt med udviklingen i markedsrenten på tilsvarende fast  

 forrentede fordringer og i øvrigt har en høj grad af sikkerhed samt en  

 relativt  

 begrænset forsinkelse i tilpasningen, vil kursen på fordringen gennem  

 løbetiden  

 være nær indfrielseskursen.
Betingelserne ovenfor vil som udgangspunkt gælde for alle  

 variabelt forrentede stats- og realkreditobligationer.
Disse obligationer vil  

 uden videre kunne opfylde kravet om, at kursen ikke afviger væsentligt fra  

 indfrielseskursen." Det fremgår, at der med reglen sigtes på almindelige variabelt  

 forrentede fordringer, herunder variabelt forrentede statsobligationer,  

 realkreditobligationer m.v.
 Lovforarbejderne, hvorefter mindsterentekravet kan opfyldes ved  

 for fordringen at fastsætte en minimumsrente, der svarer til mindsterenten på  

 udstedelsestidspunktet, er tilsvarende gengivet i Ligningsvejledningen,  

  

 A.D.2.3.1.2  


                                                                          .
Offentliggjort praksis på området  


  

 Ligningsrådet har gennem tiden taget stilling til blåstemplingen af en række  

 produkter.
I den offentliggjorte praksis findes imidlertid ikke en  

 stillingtagen til et produkt, som det her omhandlede.
 Nedenfor er kort gennemgået relevant offentliggjort praksis, der  

 bidrager til fortolkningen af kursgevinstlovens § 14.
TfS 1998, 77 BF, basisrente - rente - overskudsafhængigt afkast -  

 kursopskrivning - sortstemplet Afkastet på et parilån var opdelt i henholdsvis  

 "basisrente" og "overskudsafhængigt afkast".   

 "Basisrenten" kunne være såvel fast som variabel.
Den ville blive  

 beregnet som en procentdel af den til enhver tid værende gæld.
Det  

 "overskudsafhængige afkast" blev beregnet som en andel af  

 overskuddet  

 i det låntagende selskab.
Ligningsrådet fandt, at den del af afkastet, der  

 udgjorde "basisrenten", skattemæssigt kunne anses for en rente.
Den  

 del af afkastet, der udgjorde "det overskudsafhængige afkast", blev  

 anset for en kursopskrivning.
Derved ville fordringens indfrielsesbeløb være  

 sammensat af den løbende overskudsafhængige kursopskrivning samt pari ved den  

 afsluttende indfrielse.
Skattemæssigt ville låneforholdet således ikke blive  

 anset for stiftet og indfriet med samme beløb (pari).
 Ligningsrådet fandt, at fordringen måtte anses for sortstemplet.  

 Ligningsrådet afviste ikke, at den aftalte rente i tilfælde af en fast  

 basisrente kunne opfylde mindsterentereglen, men anførte:
"Ved afgørelsen af spørgsmålet om, hvorvidt et låneforhold  

 anses for at opfylde mindsterentekravet på stiftelsestidspunktet, foretages  

 der  

 ikke alene en vurdering af den aftalte rente på låneforholdet.
Det afgørende  

 for vurderingen er den pålydende rente.
Den pålydende rente opgøres på  

 grundlag  

 af den højest tilsagte indfrielsessum, jf. kursgevinstlovens § 7, stk.  

 1." "Hvis det ikke er muligt på stiftelsestidspunktet for et  

 låneforhold at beregne den pålydende rente, eksempelvis hvis den højest  

 tilsagte indfrielsessum ikke er kendt på dette tidspunkt, anses låneforholdet  

 for sortstemplet, jf. kursgevinstlovens § 7, stk. 1, første punktum." "Ligningsrådet henså ved afgørelsen til, at det  

 overskudsafhængige afkast, der årligt tilskrives gælden og forfalder til  

 betaling på tilskrivningstidspunktet, og hvis størrelse ikke er kendt på  

 stiftelsestidspunktet, medfører, at den fordring, der modsvarer gælden, ikke  

 kan anses for at opfylde mindsterentekravet på stiftelsestidspunktet.
Der kan  

 således  

 ikke på stiftelsestidspunktet fastlægges en højest tilsagt indfrielsessum på  

 låneforholdet, jf. kursgevinstlovens § 7, stk. 1, sidste punktum." "Ligningsrådet bemærkede, at uanset basisrenten på  

 låneforholdet overstiger mindsterenten på stiftelsestidspunktet, vil det  

 først  

 være muligt at fastslå den samlede indfrielsessum på gælden, når den er  

 endeligt afviklet." TfS 2002, 73 LSR  Mindsterentekravet - obligation - variabel  

 rente En variabelt forrentet realkreditobligation havde et indbygget  

 renteloft og opfyldte ikke mindsterentekravet, idet renteloftet kunne  

 medføre,  

 at kursen på obligationen ville afvige væsentligt fra indfrielseskursen.  

 Landsskatteretten udtalte i overensstemmelse med Ligningsrådets afgørelse:
"Den omhandlede obligation findes henset til ordlyden af  

 kursgevinstlovens nævnte regler på udstedelsestidspunktet at måtte anses for  

 en  

 variabelt forrentet obligation, jf. kursgevinstlovens § 14, stk. 4. Endvidere  

 bemærkes, at det indbyggede renteloft, hvorefter obligationens rente ikke  

 altid  

 vil følge markedsrenten, vil kunne medføre, at kursen på obligationen kan  

 komme  

 til at afvige væsentligt fra indfrielseskursen." Redegørelse for den skattemæssige behandling af obligationen  


  

 Debitors ret til indfrielse til pari svarer til konverteringsretten på  

 traditionelle danske realkreditobligationer, her dog afgrænset til en call  

 option efter 5 år.
Sådanne konverteringsretter er fritaget for selvstændig  

 beskatning efter kursgevinstlovens § 30, stk. 1, nr. 4 og giver heller ikke  

 anledning til særlige betragtninger i relation til kursgevinstlovens  

 mindsterenteregel i § 14.
Efter ordlyden af KGL § 14, stk. 2, anses en obligation for  

 blåstemplet, når "fordringen forrentes med en pålydende rente, der er  

 lig  

 med eller højere end mindsterenten efter § 38 på tidspunktet for debitors  

 påtagelse af forpligtelsen, jf. stk. 3 og 4. Den pålydende rente opgøres på  

 grundlag af den højeste tilsagte indfrielsessum."  

  

    

  

 Dette understøttes af forarbejderne, hvorefter bestemmelsen omfatter alle  

 typer  

 af profiler, herunder knæklån, udbyttegivende gældsbreve, indekslån m.v.
Om  

 udbyttegivende gældsbreve fremgår det af forarbejderne:
"De udbyttegivende gældsbreve er også omfattet af  

 kursgevinstloven.
For at sådanne gældsbreve kan anses for at opfylde  

 mindsterentekravet, skal den til enhver tid gældende rente opfylde  

 mindsterentekravet på stiftelsestidspunktet.
Dette krav kan opfyldes ved i gældsbrevet at fastsætte en  

 minimumsrente, der svarer til mindsterenten på udstedelsestidspunktet." Det forhold, at det i praksis har vist sig, at det der økonomisk  

 anses for rente på et udbyttegivende gældsbrev efter den snævre  

 rentekvalifikation normalt vil være en kursregulering i skattemæssig  

 henseende,  

 - det ændrer ikke ved, at det i ordlyd og forarbejder klart har været lagt  

 til  

 grund, at reglerne for blåstempling af obligationer omfatter alle typer af  

 renteprofiler, herunder rente med en varierende størrelse. - Forudsat at der  

 er  

 fastsat en minimumsrente, der svarer til mindsterenten på  

 udstedelsestidspunktet.
 Tankesættet bag loven synes at have været, at betales der en  

 minimumsrente, der svarer til mindsterenten på udstedelsestidspunktet er det  

 ikke afgørende for opfyldelsen af mindsterentereglen, om der eventuelt i en  

 periode betales et rentetillæg derudover.
 I afgrænsningen mellem stk. 2 og stk. 4 kan det således efter  

 forespørgers opfattelse ikke lægges til grund, at stk. 2 dækker fast rente på  

 nominelle fordringer og stk. 4 er opsamlingsbestemmelsen for alt, der kan  

 have  

 et element af variation, jf. også lovforarbejderne til kursgevinstloven i  

 1985  

 (L 19) og i 1997 (L194).
 Ligningsrådet har i afgørelsen af 20. juni 2000 behandlet en  

 variabelt forrentet realkreditobligation med et indbygget renteloft.  

 Landsskatteretten fandt i samme sag, som offentliggjort i  

  

 SKM2001.613.LSR  


  

 ,  

  

 i overensstemmelse med Ligningsrådets afgørelse, at obligationen efter en  

 konkret vurdering måtte anses for en variabelt forrentet sortstemplet  

 obligation:
"Retten finder ikke, at den omhandlede obligation i relation  

 til kursgevinstlovens mindsterenteregel kan være såvel variabelt som fast  

 forrentet, og kan således tiltræde, at obligationen skal bedømmes under ét.  

 Den  

 omhandlede obligation findes henset til ordlyden af kursgevinstlovens nævnte  

 regler på udstedelsestidspunktet at måtte anses for en variabelt forrentet  

 obligation, jf. kursgevinstlovens § 14, stk. 4." Der skal således ved kvalifikationen af obligationen på  

 udstedelsestidspunktet ske en konkret vurdering af om obligationen omfattes  

 af  

 stk. 2 eller stk. 4. Henset til, at realkreditobligationen efter sine vilkår  

 var variabelt forrentet i den fulde løbetid med et (meget højt) renteloft  

 måtte  

 obligationen ved en kvalifikation på udstedelsestidspunktet klart anses for  

 en  

 variabelt forrentet fordring omfattet af stk. 4.
 Den her foreliggende obligation er:
 I hele obligationens løbetid udstedt med en fast rente, der  

 opfylder mindsterentekravet på 3% ved udstedelsen.
 Den sælges som en fastforrentet fordring og er prisfastsat  

 som en fastforrentet 5-årig obligation.
 Kun hvis obligationen mod forventning løber ud over de 5  

 år, vil der blive betalt et tillæg med en variabel komponent.
 Derfor må obligationen på baggrund af ordlyd og lovforarbejder  

 anses for omfattet af den generelle bestemmelse i kursgevinstlovens § 14,  

 stk.  

 2.
Når der bortses fra det principielle i afgrænsningen mellem stk. 2  

 og stk. 4, er det i denne sammenhæng af begrænset interesse, idet den  

 konkrete  

 obligation efter begge bestemmelser må anses for blåstemplet.
Der ses ikke i  

 tankesættet bag mindsterentereglen, som afspejlet i forarbejder og  

 Ligningsvejledning,  

 grundlag for at stille krav til renteprofilen, herunder en variabel rente,  

 når  

 den til enhver tid gældende rente opfylder mindsterentekravet på  

 stiftelsestidspunktet, jf. f.eks. bemærkningerne til udbyttegivende  

 gældsbreve.  

 Der er for hele løbetiden fastsat en minimumsrente, der svarer til  

 mindsterenten på udstedelsestidspunktet.
Sammenfatning  


  

 På baggrund af lov, lovforarbejder, Ligningsvejledning og den offentliggjorte  

 praksis, som foreligger på området, er det vores klare opfattelse, at  

 obligationen  

 efter § 14, må anses for blåstemplet.
Spørgsmålet til Ligningsrådet bør  

 derfor  

 besvares bekræftende. Styrelsen indstillede følgende  


  

 Det er styrelsens opfattelse, at vurderingen af hvorvidt en fordring  

 opfylder  

 mindsterenten i kursgevinstlovens § 14 og dermed er blåstemplet, skal ske med  

 baggrund i hele fordringens løbetid.
Det fremgår af det oplyste, at der alle 8 år er en fast rente på  

 3%, og der de sidste 3 år vil være mulighed for opnåelse af et rentetillæg,  

 der  

 er 0 eller positivt (Cibor) + en fast margin.
Rentetillægget medfører, at  

 fordringens rente kan svinge fra 3% eller mere de sidste 3 år.
Der er derfor  

 tale om en variabel rente de sidste 3 år af fordringens mulige løbetid.
 Landsskatteretten har i  

  

 SKM2001.613.LSR  



  

 taget stilling til hvorvidt en fordring både kan være fast og variabelt  

 forrentet (der henvises til det af rådgiver i fremhævede citat på side 8).  

 Det er styrelsens vurdering, at når en fordring skal vurderes under ét, så må  

 dét, at en rente kan være variabel et enkelt år medføre, at fordringen anses  

 for variabelt  

 forrentet.
 Det er derfor styrelsens vurdering, at fordringen skal  

 kvalificeres som en variabelt forrentet fordring og derfor er omfattet af  

 både  

 kursgevinstlovens § 14, stk. 2 og stk. 4, når det skal vurderes om fordringen  

 opfylder mindsterenten.
 Da fordringen alle årene er forrentet med en rente på mindst 3% og  

 fordringens indfrielseskurs er 100 (pari), så opfylder fordringen  

 kursgevinstlovens § 14, stk. 2 på udstedelsestidspunktet, da mindsterenten på  

 nuværende tidspunkt er 3%.
 Variabelt forrentede fordringer er tillige omfattet af  

 kursgevinstlovens § 14, stk. 4. Det følger heraf, at en fordring anses  

 for  

 forrentet lavere end mindsterenten, hvis rentens variation og vilkårene for  

 opsigelse medfører, at kursen på fordringen kan afvige væsentlig fra  

 indfrielseskursen.
 Det er styrelsens vurdering, at når det skal vurderes om en  

 variabelt forrentet fordring opfylder kursgevinstlovens § 14, stk. 4, skal  

 det  

 ske ud fra en konkret vurdering, jvf. lovforarbejderne (se rådgivers citat om  

 dette).
Det fremgår af bemærkningerne til kursgevinstlovens § 14 (Lov nr.  

 439 af 10. juni 1997 - L 194), at Ved udbyttegivende gældsbreve opnår  

 kreditor  

 ret til en rente, hvis størrelse helt eller delvist er afhængig af  

 virksomhedens indtjening.
De udbyttegivende gældsbreve er også omfattet af  

 kursgevinstloven.
For at sådanne gældsbreve kan anses for at opfylde  

 mindsterentekravet, skal den til enhver tid gældende rente opfylde  

 mindsterentekravet på stiftelsestidspunktet.
 Dette krav kan opfyldes ved i gældsbrevet at fastsætte en  

 minimumsrente, der svarer til mindsterenten på udstedelsestidspunktet.
 Det er styrelsens vurdering, at der kan drages en parallel mellem  

 de i bemærkningerne nævnte udbyttegivende gældsbreve og variabelt forrentede  

 fordringer med en bund, der svarer til mindsterenten på  

 stiftelsestidspunktet.
 Det er derfor styrelsens opfattelse, at fordringen opfylder  

 kriterierne i kursgevinstlovens § 14, stk. 4, da der i den konkrete sag er  

 fastsat en minimumsrente på 3 pct., som svarer til den nuværende  

 mindsterente,  

 der er 3 pct.
 Den samlede vurdering af fordringen er, at den opfylder kravene i  

 kursgevinstlovens § 14 og må anses for at være blåstemplet.
Styrelsen indstiller til Ligningsrådet, at der svares ja til  

 spørgsmålet. Ligningsrådet tiltrådte styrelsens indstilling.
