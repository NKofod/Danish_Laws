Patentankenævnet stadfæstede Patentdirektoratets afgørelse, hvorefter  

 mærket DANONE blev fundet forveksleligt med mærket DANINO År 1992, den 20. august afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 31. januar 1984 indleverede klageren v/patentbureauet Magnus Jensens  

 Eftf. en ansøgning om registrering af varemærket DANONE (figurmærke) for alle  

 varer i klasse 29 og 30. Ansøgningen blev den 13. august 1986 bekendtgjort i  

 Dansk Varemærketidende for klasse 29: Yoghurt og præparater på basis af  

 yoghurt, dessertprodukter på basis af mælk: klasse 30: Dessertprodukter på  

 basis af mælk.
Ved skrivelse af 10. oktober 1986 nedlagde Mejeriselskabet Danmark  

 A.m.b.a. v/ AMBA-PATENT i medfør af varemærkelovens § 20, stk. 2, indsigelse  

 mod registrering af det ansøgte mærke.
Som begrundelse anførtes:
 »Der henvises til varemærkelovens § 14, stk. 1, nr. 6, idet den  

 offentliggjorte anmeldelse må anses for klart forvekslelig med indsigernes  

 registreringer 1) nr. 0561 1947 DANOLA, for så vidt angår  

 »dessertprodukter på basis af mælk« i klasserne 29 og 30 samt 2)  

 nr. 2991 1974 DANINO som helhed.
Det fremgår af sagsakterne vedrørende det nu offentliggjorte DANONE mærke,  

 at reg. nr. 0561 1947 DANOLA, der omfatter »ost«, har været  

 fremdraget i sagen.
Efter begrænsning af anmeldelsen til alene at angå klasse  

 29: yoghurt og præparater på basis af yoghurt, dessertprodukter på basis af  

 mælk: klasse 30: dessertprodukter på basis af mælk, er modholdet blevet  

 frafaldet.
 Imidlertid er det vor opfattelse, at der foreligger vareartslighed mellem  

 »dessertprodukter på basis af mælk« og »ost«.
En række oste vil således kunne karakteriseres som  

 »dessertprodukter«.
Dette kommer således til udtryk i  

 »Landbrugsministeriets bekendtgørelse nr. 540 af 3. december 1969 om  

 tilvirkning, forhandling, udførsel og indførsel af ost og smelteost  

 m.m.«, hvorefter det i henhold til § 4, stk. 7 er tilladt til flødeost  

 og spisekvarg at tilsætte vegetabilske produkter såsom urter, frugter, bær,  

 safter eller lignende tilsætninger.
 Af hensyn til den igangværende produktudvikling og sortimentsfornyelse  

 inden for osteområdet indeholder et forslag til en ny  

 »ostebekendtgørelse« endvidere tilladelse til tilsætning af bl.a.  

 kakao og spirituosa under tilvirkningen og viderebehandlingen af ost.
 Dette er imidlertid blot en bekræftelse på tingenes tilstand, idet de  

 pågældende produkter allerede fremstilles og markedsføres.
Efter indsigernes opfattelse foreligger der derfor artslighed mellem  

 »dessertprodukter på basis af mælk« og »ost«, som  

 understøttes af ligheden mellem mærkerne DANONE og DANOLA.
På grundlag af  

 DANOLA mærket påstås derfor den offentliggjorte anmeldelse afslået, for så  

 vidt angår »dessertprodukter på basis af mælk« i klasserne 29 og  

 30.
 Med hensyn til reg. nr. 2991 1974 DANINO, der omfatter »mælk og andre  

 mejeriprodukter (med undtagelse af mælkepulver)», foreliger der såvel  

 auditiv som visuel lighed med ordet DANONE i det anmeldte mærke, ligesom der  

 er klart sammenfald mellem det ansøgte vareområde og beskyttelsesområdet for  

 DANINO mærket.
 Begge mærker består således af 6 bogstaver og 3 stavelser:
DA NO NE DA NI NO Der er fuldstændig overensstemmelse, for så vidt angår de tre stavelsers  

 forbogstaver - konsonanterne D-N-N, den første stavelse DA- og de tre første  

 bogstaver DA-N, hvorfor der er rimelig anledning til at tro, at forveksling  

 vil kunne ske i den almindelige omsætning.
Det må i den forbindelse erindres,  

 at der er tale om en meget bred forbrugerkreds, som omfatter alle  

 samfundslag, og hvor risikoen for, at der kan ske forvekslinger, derfor er så  

 meget desto større.
Vi skal derfor henstille, at anmeldelse VA 0549 1984 afslås i dens helhed  

 og udbeder os høfligst underretning om, hvad der videre passerer i  

 sagen.« I skrivelse af 20. januar 1987 begrænsede klageren ansøgningen til at  

 omfatte klasse 29: Youghurt, idet man henviste til, at DANONE er registreret  

 under VR 1289 1954 for klasse 5: Youghurt- og kefirkulturer.
Endvidere  

 anførtes følgende:
»Efter vor mening er der ingen forvekslingsmulighed mellem DANONE for  

 yoghurt og DANINO for mælk og andre mejeriprodukter.
Mærkerne kan ikke  

 forveksles synsmæssigt.
Lydmæssigt adskiller de sig klart: DANONE har mørk  

 rundet vokal i den betonede midterstavelse, DANINO har derimod en lys urundet  

 vokal.
 Det anmeldte mærke for yoghurt lader sig heller ikke forveksle med DANOLA  

 for ost: først og fremmest fordi de to varearter yoghurt og ost ligger fjernt  

 fra hinanden i forbrugerens bevidsthed.
Udtalemæssigt er DANONE udsat for at blive reduceret til to stavelser pga.  

 det tryksvage »e« i udlyd.
For øjet er der ingen  

 forvekslingsmulighed.
Vi påstår det fremlagte mærke registreret med den begrænsede vareliste.' Indsigeren frafaldt i skrivelse af 21. april 1987 indsigelsen på grundlag  

 af VR 0561 1947 DANOLA, men opretholdt iøvrigt indsigelsen og anførte:
 »Derimod fastholdes indsigelsen nedlagt med støtte på reg. nr. 2991  

 1974 DANINO, idet »yoghurt« vil være omfattet af dette mærkes  

 beskyttelsesområde.
I forbindelse med begrænsningen erindrer anmelderen om, at varemærket  

 DANONE er registreret i klasse 5 under nr. 1289 1954 for »yoghurt- og  

 kefirkulturer«.
Såfremt anmelderen dermed mener, at vejen således skulle  

 være banet for mærkets registrering i klasse 29 for »yoghurt« alene  

 på grund af artslighed mellem de pågældende to vareområder og uanset  

 eksistensen af det registrerede varemærke DANINO, må vi tilbagevise en sådan  

 eventuel påstand om vareartslighed.
Det vil fremgå af, at yoghurt- og kefirkulturer er additiver til brug i  

 mejeriindustrien, hvorimod yoghurt er en færdigvare til anvendelse direkte af  

 forbrugerne.
Varerne forhandles således ad forskellige kanaler til  

 forskellige forbrugere.
 Med hensyn til mærkeligheden mellem det anmeldte mærke DANONE og  

 indsigermærket DANINO skal vi henvise til vore bemærkninger i skrivelse af  

 10. oktober 1986.
Sammenfattende skal vi anføre, at der er fuldstændig overensstemmelse, for  

 så vidt angår antal stavelser og bogstaver, begyndelsesstavelsen og  

 konsonanterne D-N-N i samme rækkefølge.
Desuden indeholder begge mærker  

 bogstavet O samt bogstaverne E-I, der parvis ligger hinanden umådelig nær.  

 Dette skaber en såvel visuel som auditiv lighed i en sådan grad, at der efter  

 vor opfattelse er tale om en oplagt forvekslingsfare.
Den omstændighed, at det anmeldte mærke fremtræder i en særlig udformning  

 i farver, formår ikke at skabe tilstrækkelig adskillelse til indsigermærket,  

 idet ordet DANONE i en enkel skriftsform er dominerende i relation til det  

 figurlige element.' Klageren begrænsede ved skrivelse af 9. november 1987 ansøgningen til at  

 omfatte klasse 29: youghurt, ikke i pulverform.
Endvidere anførtes:
 »Til indsigernes fortsatte hævden af det synspunkt, at DANONE for  

 ovennævnte vare skulle være forveksleligt med deres mærke DANINO, skal vi  

 fremhæve, at DANONE og DANINO ganske vist har den ubetonede stavelse DAN  

 fælles, men at DANINO giver andre associationer end det fremlagte mærke, fx  

 Danny (Kaye) og (grev) Danilo, samt at mærket DANINO har en lys betonet  

 stavelse, medens DANONE har en mørk betonet stavelse.
 Dette får de to mærker til at virke forskellige for øret.
 Hvad synsindtrykket angår, er det fremlagte billedmærke klart forskelligt  

 fra ordmærket DANINO.
Alt i alt er de to mærker således så forskellige, at vi mener, at de kan  

 eksistere side om side uden forvekslingsfare, og vi påstår det fremlagte  

 mærke registreret for den ovenfor angivne vare.« I skrivelse af 27. september 1988 anførte klageren, nu v/Budde, Schou  

 & Co., følgende:
»Efter ansøgernes begrænsning af varefortegnelsen for nærværende  

 ansøgning til kun at angå »yoghurt« i klasse 29, har ovennævnte  

 indsigere ved skrivelse af 21. april 1987 meddelt, at man derefter vil  

 frafalde indsigelsen baseret på VR 0561 1947 DANOLA.
Imidlertid fastholdes  

 indsigelsen baseret på VR 2991 1974 DANINO, idet det anføres, at varearten  

 »yoghurt« vil være omfattet af det pågældende mærkes  

 beskyttelsesområde.
Indsigerne henviser derefter til omfanget at det for  

 nærværende ansøgere under VR 1289 1954 registrerede mærke DANONE og anfører,  

 at dækningsområdet for sidstnævnte registrering er »yoghurt- og  

 kefirkulturer« og således ikke kan støtte en registrering på nuværende  

 tidspunkt af varemærket DANONE for klasse 29: yoghurt.
I den forbindelse finder ansøgerne det relevant, at der nu henvises til  

 baggrunden for, at VR 1289 1954 i dag forekommer i Varemærkeregistret med  

 registreringsomfanget »yoghurt- og kefirkulturer« indeholdt i  

 klasse 5. På tidspunktet for indleveringen af ansøgning 2753 1953 der førte  

 til registrering 1289 1954, omfattede denne »mælkegæringsstoffer,  

 yoghurt, kefir og mælkeprodukter«.
Af hensyn til tidligere fremdragne  

 registreringer blev varefortegnelsen senere begrænset til kun at angå yoghurt  

 og kefir.
Varemærkedirektoratet var på det pågældende tidspunkt af den  

 opfattelse, at de omhandlede produkter ikke var »rigtige varer«, og  

 det henstilledes, at varerne omformuleredes til yoghurt- og kefirkulturer,  

 for at registrering overhovedet kunne finde sted.
Ansøgerne accepterede  

 tøvende direktoratets forslag, idet man anså det for væsentligt at opnå  

 registreringsbeskyttelse også i Danmark for varemærket DANONE.
Der er således  

 ikke tale om, at nærværende ansøgere af egen vilje har præciseret vareområdet  

 for registrering 1289 1954 til yoghurt- og kefirkulturer, men  

 registreringsomfanget for den pågældende registrering må ses i lyset af, at  

 yoghurt og kefir næppe på registreringstidspunktet var kendt som færdige  

 forbrugsvarer her i landet.
I forbindelse med fornyelsen i 1964 er  

 registrering 1289 1954 og den på det pågældende tidspunkt nødvendige  

 klassificering af de af registreringen dækkende varer, blev der igen fra  

 nærværende ansøgeres side argumenteret med Varemærkedirektoratet om  

 muligheden for fornyelse i vareklasse 29. Varemærkedirektoratet tillod  

 imidlertid ikke en sådan klassificering, men fastholdt, at varearterne efter  

 deres ordlyd burde klassificeres i vareklasse 5.
 Som det vil fremgå af ovenstående, er det således historisk betingede  

 grunde, der gør, at nærværende ansøgeres tidligere DANONE-registrering 1289  

 1954 i dag fremtræder som omfattende udelukkende varearter i klasse 5. Ved  

 behandlingen af nærværende indsigelse bør disse forhold tages med i  

 betragtning ved vurderingen af indsigelsen nedlagt på basis af VR 2991 1974  

 DANINO.
Klassefortegnelsen er som bekendt et administrativt hjælpemiddel, og et  

 varemærkes henføring til en given klasse forhindrer ikke, at de omhandlede  

 varearter kan være ligeartede med varearter klassificeret i en helt anden  

 klasse.
Varearten yoghurtkulturer må anses for et nødvendigt basisprodukt for  

 fremstillingen af færdigproduktet yoghurt, og nærværende ansøgers mulighed  

 for nu at opnå en registrering i vareklasse 29 for mærket DANONE for  

 varearten yoghurt må kunne finde støtte i eksistensen af registrering 1289  

 1954 omfattende yoghurtkulturer baseret på det forhold, at på tidspunktet for  

 gennemførelsen af registrering 1289 1954 ville Varemærkedirektoratet ikke  

 godkende yoghurt som et færdigprodukt.
På baggrund af det ovenfor anførte henstilles det, at direktoratet ved  

 behandlingen af nærværende indsigelsessag nu afviser indsigelsen baseret på  

 VR 2991 1974 DANINO.
Vi gør her opmærksom på, at direktoratet ved  

 behandlingen af nærværende ansøgning ved dens indlevering ikke fandt  

 anledning til at gøre en henvisning til VR 2991 1974 DANINO som værende til  

 hinder for en registrering af det ansøgte mærke DANONE.
Ansøgerne henstiller, at direktoratet nu tager stilling til nærværende  

 indsigelsessag.
Såfremt direktoratet vil lade indsigerne fremkomme med  

 kommentarer til de ovenfor anførte punkter, henstilles det endvidere, at der  

 kun gives den sædvanlige svarfrist på 2 måneder, og at denne ikke yderligere  

 forlænges, idet ansøgerne nu meget gerne ser nærværende indsigelsessag  

 afsluttet af hensyn til deres dispositioner på det danske marked.' Patentdirektoratet traf afgørelse i sagen den 27. oktober 1989 og tog  

 indsigelsen til følge med følgende begrundelse:
 »Ansøgningen omfatter på nuværende tidspunkt klasse 29: yoghurt (ikke  

 i pulverform) og efter denne begrænsning er den indsigelse, der var nedlagt  

 under henvisning til den under VR 0561 1947 foretagne registrering  

 tilbagetaget.
Det spørgsmål, der skal afgøres, er herefter alene om det under VR 2991  

 1974 registrerede varemærke DANINO er forveksleligt med det ansøgte  

 varemærke.
Registreringen omfatter mælk og andre mejeriprodukter med  

 undtagelse af mælkepulver, og der er således varesammenfald.
Direktoratet mener også, at der må anses for at være mærkelighed.
Ordene  

 DANINO og DANONE vil naturligt på dansk blive udtalt DA-NI-NO og DA-NO-NE.  

 Første stavelse er derfor ligesom de tre første bogstaver identiske.  

 Konsonanterne i mærket og deres rækkefølge er tillige identiske, og disse  

 forhold bevirker, at mærkerne både visuelt og lydligt ligger tæt på hinanden.
 Mærkerne må herefter anses som forvekslelige.
 Det skal tilføjes, at det forhold, at De tidligere har registeret ordet  

 DANONE for yoghurt- og kefirkulturer i klasse 5 ikke kan bevirke, at De nu  

 kan få registreret ordet for yoghurt (ikke i pulverform). Uanset den  

 historiske forklaring på, hvorfor registreringen kom til at omfatte yoghurt-  

 og kefirkulturer, er registreringen nu i adskillige år alene betragtet som  

 omfattende disse varearter i klasse 5, og direktoratet har ikke ved  

 behandlingen af den ansøgning, der førte til registrering under VR 2991 1974  

 af ordet DANINO fundet dette forveksleligt med det for Dem under VR 1289 1954  

 registrerede varemærke DANONE, idet man ikke fandt, at der var varekollision.
Den nedlagte indsigelse må derfor tages til følge, og Deres ansøgning  

 afslås i medfør af bestemmelsen i § 14, stk. 1, nr. 6 i varemærkeloven på  

 grund af mærkets forvekslelighed med det under Vr 2991 1974 registrerede  

 varemærke.« Denne afgørelse har klageren ved skrivelse af 27. december 1989 indbragt  

 for Patentankenævnet med påstand om, at Patentdirektoratet pålægges at omgøre  

 afgørelsen.
Som ankebegrundelse anførtes:
»Der er genoptaget direkte forhandlinger mellem ansøgerne af  

 ovennævnte varemærkeansøgning og det indsigende selskab.
Der er berammet nyt  

 møde mellem parterne i januar måned 1990, og det forventes herefter, at  

 indsigerne vil tilbagetage den mod ovennævnte ansøgning nedlagte indsigelse  

 og give tilladelse til registrering af det ansøgte mærke i den foreliggende  

 form.« Klagesagen udsattes på parternes samstemmende begæring, indtil  

 Patentankenævnet i skrivelse af 18. januar 1991 meddelte, at yderligere  

 ansøgning om udsættelse måtte udførligt begrundes.
 Klageren anførte som yderligere klagebegrundelse i skrivelse af 13.  

 februar 1991 følgende:
 »Når klage blev indgivet, skyldes det, at ansøgerne er af den  

 opfattelse, at indsigernes registrering reg. nr. 2991 1974 DANINO ( Bilag 16  

 ) efter ansøgernes formening ikke bør danne nogen hindring for registreringen  

 af det anmeldte mærke på grund af manglende varemærkeretslig forvekslelighed.
I vor klageskrivelse af 27. december 1989 anførte vi, at der har været  

 forhandlinger mellem ansøgerne og indsigerne.
For så vidt angår ansøgerne er  

 forholdet det, at man naturligvis gerne så, at indsigerne trak indsigelsen  

 tilbage uden inddragelse af Patentankenævnet og eventuelt senere forelæggelse  

 for Domstolene.
De pågældende forhandlinger har således ikke været udtryk  

 for, at ansøgerne skulle anse de to mærker for at være forvekslelige.
 Ansøgerne må principielt holde for, at der ikke foreligger  

 varemærkeretslig forvekslelighed mellem DANONE/DANINO.
 1. Mærket DANONE er registreret i ansøgernes hjemland under reg. nr.  

 1243711 ( Bilag 26 ).
2. Ansøgerne benytter mærket DANONE i betydelig grad her i landet.
Mærket  

 må anses for at være kendt og indarbejdet, også gennem stadig annoncering i  

 TV ( Bilag 27 og bilag 28 ).
3. Indsigerne har ikke foretaget sig noget retsligt skridt over for  

 ansøgerne i anledning af ansøgernes omfattende brug her i landet.
Det ville  

 have stået indsigerne frit for at anlægge retssag sideløbende med  

 indsigelsessagen.
En sådan mulighed står fortsat åben for indsigerne.  

 Indsigerne kan ikke gennem indsigelsessag undgå en passivitetsvirkning.
 4. Ordet DANONE indgår i ansøgernes firmanavn og er ansøgernes kaldenavn.  

 Indsigerne ville ikke kunne hindre ansøgerne i at benytte deres lovlige  

 firmanavn her i landet.
5. Så vidt vides, benytter indsigerne ikke mærket DANINO ( Bilag 16 ) og  

 har aldrig gjort dette.
Såfremt indsigerne vil bestride, at der foreligger  

 aldrig-brug/ikke-brug af mærket DANINO, opfordres indsigerne til at fremlægge  

 dokumentation for brug for Patentankenævnet.
Den omstændighed, at indsigerne  

 aldrig har benyttet DANINO, hhv. ikke benytter DANINO, indgår som led i den  

 varemærkeretslige bedømmelse af eventuel, foreliggende forvekslelighed over  

 for andre mærket, jf. specielt dommen i Ugeskrift for Retsvæsen 1963/120H  

 BEF/LEF.
Der er i øvrigt nu fremlagt lovforslag i Folketinget om, at en  

 registrering vil miste sin gyldighed, såfremt mærket ikke har været brugt i 5  

 år.
Lovforslaget har sin baggrund i harmoniseringen af Varemærkeretten i EF.
6. Ordet DANONE udtales som DA-NON, således at »O«-lyden i  

 mærket svarer til »O«-lyden i ordet »nonne« og udtalt med  

 tryk på »NON(E)».
Nævnte udtale er særdeles velkendt her i landet  

 fra annonceringen i TV.
 Mærket DANINO udtales i tre stavelser som DA-NI-NO.
 7. Såfremt man deler mærket DANONE op i tre stavelser som DA-NO-NE vil  

 bemærkes, at to ud af tre stavelser adskiller DANONE fra DANINO.
 8. Vokalfølgen i de to mærker er forskellige, nemlig D A N O N E /D A N I  

 N O .
9. ORDET danino er et fantasiord.
Ordet henleder tanken på  

 »kanin«, hhv. på »Grev Danilo«.
10. Begyndelsesbogstaverne DA i de to mærker er særdeles hyppigt benyttet  

 som begyndelsesbogstaver i varemærker.
De øvrige mærkebestanddele, nemlig  

 »NON(E)» og »NINO« adskiller sig fuldstændigt fra  

 hinanden i varemærkeretslig henseende, og mærkerne DANONE/DANINO må efter  

 klagernes formening anses for at være klart ikke-forvekslelige ud fra en  

 helhedsvurdering.
I den forbindelse finder ansøgerne det relevant, at der nu henvises til  

 baggrunden for, at VR 1289 1954 i dag forekommer i Varemærkeregistret med  

 registreringsomfanget »yoghurt- og kefirkulturer« indeholdt i  

 klasse 5. På tidspunktet for indleveringen af ansøgning 2753 1953, der førte  

 til registrering 1289 1954, omfattede denne »mælkegæringsstoffer,  

 yoghurt, kefir og mælkeprodukter«.
Af hensyn til tidligere fremdragne  

 registreringer blev varefortegnelsen senere begrænset til kun at angå yoghurt  

 og kefir.
Varemærkedirektoratet var på det pågældende tidspunkt af den  

 opfattelse, at de omhandlede produkter ikke var »rigtige varer«, og  

 det henstilledes, at varerne omformuleredes til yoghurt- og kefirkulturer,  

 for at registrering overhovedet kunne finde sted.
Ansøgerne accepterede tøvende direktoratets forslag, idet man anså det for  

 væsentligt at opnå registreringsbeskyttelse også i Danmark for varemærket  

 DANONE.
Der er således ikke tale om, at nærværende ansøgere af egen vilje har  

 præciseret vareområdet for registrering 1289 1954 til yoghurt- og  

 kefirkulturer, men registreringsomfanget for den pågældende registrering må  

 ses i lyset af, at yoghurt og kefir næppe på registreringstidspunktet var  

 kendt som færdige forbrugsvarer her i landet.
I forbindelse med fornyelsen i  

 1964 er registrering 1289 1954 og den på det pågældende tidspunkt nødvendige  

 klassificering af de af registreringen dækkende varer, blev der igen fra  

 nærværende ansøgeres side argumenteret med Varemærkedirektoratet om  

 muligheden for fornyelse i vareklasse 29. Varemærkedirektoratet tillod  

 imidlertid ikke en sådan klassificering, men fastholdt, at varearterne efter  

 deres ordlyd burde klasseficeres i vareklasse 5.
 Som det vil fremgå af ovenstående, er det således historisk betingede  

 grunde, der gør, at nærværende ansøgeres tidligere DANONE-registrering 1289  

 1954 i dag fremtræder som omfattende udelukkende varearter i klasse 5. Ved  

 behandlingen af nærværende indsigelse bør disse forhold tages med i  

 betragtning ved vurderingen af indsigelsen nedlagt på basis af VR 2991 1974  

 DANINO.
Klassefortegnelsen er som bekendt et administrativt hjælpemiddel, og et  

 varemærkes henføring til en given klasse forhindrer ikke, at de omhandlede  

 varearter kan være ligeartede med varearter klassificeret i en helt anden  

 klasse.
Varearten yoghurtkulturer må anses for et nødvendigt basisprodukt for  

 fremstillingen af færdigproduktet yoghurt, og nærværende ansøgeres mulighed  

 for nu at opnå en registrering i vareklasse 29 for mærket DANONE for  

 varearten yoghurt må kunne finde støtte i eksistensen af registrering 1289  

 1954 omfattende yoghurtkulturer baseret på det forhold, at på tidspunktet for  

 gennemførelsen af registrering 1289 1954 ville Varemærkedirektoratet ikke  

 godkende yoghurt som et færdigt produkt.
11. Det fremgår af ( Bilag 24 ), at der i sin tid blev nedlagt indsigelse  

 mod registreringen af mærket DANINO, idet de pågældende indsigere gjorde  

 gældende, at der forelå forvekslelighed mellem mærkerne DANINO/DAFINO.  

 Direktoratet for Patent- og Varemærkevæsenet traf den afgørelse, at mærkerne  

 DANINO/DOFINO ikke kunne anses for at være forvekslelige.
Det er ansøgernes  

 opfattelse, at mærkerne DANINO/DOFINO ligger tættere på hinanden, end  

 tilfældet er med hensyn til DANINO/DANONE.
 Endvidere henvistes til det tidligere overfor og af Patentdirektoratet  

 anførte.
 Indsigeren har ved skrivelse af 25. april 1991 nedlagt påstand om  

 stadfæstelse og har anført:
 »Det tiltrædes, at ansøgerne ikke »her i landet« vil være  

 forhindret »i at benytte deres lovlige firmanavn«, i.e.  

 firmanavnet, »Compagnie Gervais-Danone S.A.«.
 Alene vil der være hjemlet ansøgerne en ret til benyttelse af »ordet  

 DANONE« lig »ansøgernes kaldenavn«, for så vidt det ikke sker  

 på en måde, der er egnet til at fremkalde forveksling med andres varemærke',  

 jf. herved varemærkelovens § 3, stk. 1 in fine.
 Denne her sidstnævnte betingelse er efter indsigernes opfattelse ikke  

 opfyldt.
 For så vidt angår den af sagen udviste registreringsproblematik, er det  

 indlysende irrelevant om ordmærket »DANINO« har været i brug.
Det bestrides, at det »her i landet« er særdeles velkendt, at  

 ordet »DANONE« udtales som DA-NON, således at »o«-lyden i  

 mærket svarer til lyden i ordet »nonne« og udtalt med tryk på  

 »NON(E)».« Patentankenævnet har behandlet sagen i sit møde den 22. maj 1992.
For klageren mødte advokat E.
Lassen.
For indsigeren mødte advokat H.
Holm-Nielsen.
 Patentdirektoratet var repræsenteret af fuldmægtig Dorrit Petersen, der  

 henholdt sig til den trufne afgørelse.
 Klageren resumerede de skriftlige indlæg og henviste til domspraksis.  

 Klageren fremhævede særligt, at det ansøgte mærke ved af indsigeren upåtalt  

 intensiv brug er indarbejdet og derfor kan registreres.
 Indsigeren bestred relevansen af dette synspunkt og henviste i øvrigt til  

 den skriftlige procedure.
 Ankenævnet skal udtale:
 Nævnet er bekendt med klagerens indlæg af 6. maj og indsigerens svar af  

 19. maj 1992.
 Det tiltrædes, at en evt. indarbejdelse af det ansøgte mærke ikke er  

 afgørende for afgørelsen af den foreliggende tvist.
 Med bemærkning, at bogstavkombinationen i de to mærker findes at gøre  

 disse forvekslelige, tiltrædes det af de af direktoratet anførte grunde, at  

 ansøgningen er afslået, hvorfor bestemmes:
 Den påklagede afgørelse stadfæstes.
Grønning-Nielsen.
Hans.
Chr.
Thomsen.
S.
Gulmann.
