 Udtalt, at mindretallet i sager, hvor kommunalbestyrelsen skal træffe  

 beslutning om besættelse af en stilling i forvaltningen som et absolut  

 minimum har krav på, at der er fremlagt en liste over ansøgernes navne.
 I skrivelse af 30. oktober 1984 har De på vegne af Venstresocialisternes,  

 Socialistisk Folkepartis, Det Radikale Venstres, Danmarks kommunistiske  

 Partis og Venstres grupper i Københavns borgerrepræsentation anmodet  

 indenrigsministeren om at sætte borgerrepræsentationens beslutning i mødet  

 den 25. oktober 1984 om besættelse af stillingen som stadsbygmester ud af  

 kraft.
 De har gjort gældende, at borgerrepræsentationen ved denne beslutning har  

 handlet i strid med § 8, stk. 3, § 12, stk. 1, og § 33, stk. 2, i lov om  

 Københavns kommunes styrelse.
 Borgerrepræsentationen har i skrivelse af 27. december 1984 afvist Deres  

 anbringender som ubegrundede.
 Det fremgår af sagen, at borgerrepræsentationen i mødet den 25. oktober  

 1984 traf følgende beslutning: Magistraten besætter stadsbygmesterstillingen  

 med bygningsinspektør, arkitekt NN fra den 15. november 1984.
 Forud for denne beslutning vedtog borgerrepræsentationen med 29 stemmer  

 imod 15, at der kunne tages stilling til spørgsmålet om besættelse af  

 stadsbygmesterstillingen på grundlag af den af magistraten til beslutning  

 oversendte sag.
 Efter det oplyste forelå der for borgerrepræsentationen til belysning af  

 sagen en skrivelse af 19. oktober 1984 fra magistratens 4. afdeling til den  

 samlede magistrat, samt en skrivelse af 22. oktober 1984, hvormed den  

 førstnævnte skrivelse oversendtes til borgerrepræsentationen.
I skrivelsen af 19. oktober 1984 anmodede 4. afdeling overborgmesterens  

 afdeling om, at der oprettedes en stilling som overbygningsinspektør mod at  

 en stilling som afdelingsingeniør blev nedlagt ved ledighed.
Hvis denne  

 strukturændring kunne vedtages, ville 4. afdeling anmode overborgmesterens  

 afdeling om at indstille, at arkitekt PP ansættes som stadsbygmester og  

 bygningsinspektør NN som overbygningsinspektør.
Hvis strukturændringen ikke  

 kunne vedtages, ville 4. afdeling anmode overborgmesterens afdeling om at  

 indstille arkitekt HH som stadsbygmester.
 I denne anledning skal man meddele følgende:
 Borgerrepræsentationens formand skal så vidt muligt sørge for, at sagerne  

 og de oplysninger, der er tilvejebragt til bedømmelse af disse, fremlægges  

 til medlemmernes eftersyn i et passende tidsrum inden mødet, jfr. § 8, stk.  

 3, 1. pkt., i lov om Københavns kommunes styrelse.
Denne bestemmelse indeholder et betydningsfuldt element af  

 mindretalsbeskyttelse.
Reglen sikrer, at alle medlemmer har samme mulighed  

 for at sætte sig ind i sagerne.
Det er endvidere umiddelbart formandens  

 ansvar, at det fremlagte materiale udgør et tilstrækkeligt grundlag for  

 forsvarlig stillingtagen i sagen.
I den foreliggende sag bestod borgerrepræsentationens beslutningsgrundlag  

 i kendskab til navnene på 3 ud af 20 ansøgere.
Hverken ansøgningerne eller en  

 liste over ansøgerne var fremlagt.
 Borgerrepræsentationen tog ved afstemning stilling til, om dette materiale  

 var tilstrækkeligt grundlag til at træffe afgørelse på.
En kommunalbestyrelse må have en ganske bred margen ved vurderignen af,  

 hvilke oplysninger der er nødvendige.
I sager, hvor en kommunalbestyrelse  

 skal træffe afgørelse om besættelse af en ledig stilling, må det imidlertid  

 være et absolut minimum, at medlemmerne i det fremlagte materiale kan gøre  

 sig bekendt med alle ansøgernes navne.
Det tilføjes, at det enkelte medlem  

 endvidere har ret til efter anmodning at gennemse ansøgningerne.
 Borgerrepræsentationens beslutning om besættelse af stillingen som  

 stadsbygmester er således efter indenrigsministeriets opfattelse truffet på  

 et klart utilstrækkeligt grundlag.
Indenrigsministeriet har derfor samtidig hermed anmodet  

 borgerrepræsentationen om at genoptage behandlingen af spørgsmålet om  

 besættelse af stillingen som stadsbygmester.
Ministeriet forudsætter, at  

 borgerrepræsentationen ved den fornyede behandling iagttager de mindstekrav  

 til sagens oplysning, som er nævnt ovenfor.
 Indenrigsminsiteriet skal endvidere bemærke, at man må anse det for  

 tvivlsomt, om magistratens 4. afdelings skrivelse af 19. oktober 1984 til den  

 samlede magistrast kan antages at indeholde indstilling om besættelse af  

 stillingen som stadsbygmester.
 Til Deres anbringende om, at lovens § 33, stk. 2, er overtrådt skal man  

 meddele, at indenrigsministeriet er enigt med borgerrepræsentationen i, at en  

 § 33, stk. 2-erklæring ikke har været påkrævet ved beslutningen om  

 besættelsen af stillingen som stadsbygmester.
 Kopi af denne skrivelse er sendt til borgerrepræsentationen, magistraten  

 og magistratens 4. afdeling.
Med venlig hilsen Britta Schall Holberg Johan Erichsen Indenrigsministeriets afgørelser og udtalelser om kommunale forhold 1985  

 1.3.
