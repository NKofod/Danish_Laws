Handelsværdi på unoterede  

 aktier Referencer: LL § 16 B og SEL § 13 - Handelsværdi på unoterede aktier Sagens omstændigheder var følgende:
 Spørgsmål:
Kan hovedaktionærens (H's) aktier med skattemæssig virkning  

 ansættes til kurs 500 ved salg af aktierne til det udstedende  

 selskab? Svar:
 Ja.
 Sagsfremstilling:
 Den samlede aktiekapital udgør nom. 3.000.000 kr. og ejes ligeligt  

 af 3 aktionærer, en fader og to sønner, således at faderen  

 har en stemmeandel på 83,33 pct., medens de to sønner har hver  

 8,33 pct.
En af sønnerne påtænker at afhænde sine aktier  

 til det udstedende selskab.
Det er oplyst, at der er indrømmet  

 dispensation, således at der ved salg skal ske beskatning efter  

 reglerne i aktieavancebeskatningsloven.
 Efter salget ejes hele aktiekapitalen af de to tilbageværende  

 aktionærer.
 Det er oplyst, at efter forhandlinger i aktionærkredsen er der  

 enighed om at fastsætte salgskursen til 500. Købesummen skal  

 berigtiges kontant.
 Selskabets revisor har med udgangspunkt i regnskabet afsluttet pr. 30-9  

 1993 beregnet skattekursen på aktierne til 300. Den  

 regnskabsmæssige indre værdi er pr. 30/9 1993 opgjort til kurs  

 794.
Parterne har været enige om, at skattekursen på aktierne ikke  

 kan antages at svare til handelsværdien, idet denne skønnes  

 højere.
Omvendt har man fundet, at aktiernes regnskabsmæssige  

 indre værdi overstiger aktiernes handelsværdi, uanset at denne  

 ikke inkluderer nogen goodwillværdi.
Der er herved henset til  

 forventningerne om den fremtidige indtjening, rentebyrden der  

 pålægges selskabet gennem køb af aktierne, samt den  

 usikkerhed, der er forbundet med værdiansættelsen af selskabets  

 fabriksbygninger.
 Selskabet har i lighed med tidligere år beskæftiget sig med  

 produktion og afsætning af sildeprodukter og rejekonserves samt kaviar,  

 surimi og patee til grossister og detailforretninger.
Selskabets omsætning har for regnskabsårene afsluttet den 30/9  

 1991, 30/9 1992 og 30/9 1993 udgjort 117 mio. kr., 132 mio. kr. og 131 mio.  

 kr.
For de tilsvarende regnskabsår er egenkapitalen forrentet med 22  

 pct., 14 pct. og 17 pct. (resultatet før skat i pct. af egenkapitalen  

 ultimo).
 Der kan beregnes følgende skattemæssige og  

 regnskabsmæssige indre værdier samt formueskattekurser ud fra  

 selskabets tre seneste afsluttede regnskaber.
Indre værdier Skatte mæssig regnskabs- mæssig 30/9 1991 174 614 30/9 1992 315 715 30/9 1993 541 794 Formueskattekurser Regnskab afsluttet 30/9 1991  170 Regnskab afsluttet 30/9 1992  300 Regnskab afsluttet 30/9 1993  300 Ligningsrådet fandt efter en konkret vurdering, herunder  

 aktionærkredsens forhandling om salgssummen for H's aktiepost,  

 oplysningerne om selskabets aktivitet og kundekreds samt aktiernes indre  

 værdi, at aktieposten med skattemæssig virkning kunne overdrages  

 til kurs 500.
