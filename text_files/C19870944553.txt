1. Indledning Civilforsvarets fredsmæssige virke er - udover planlægning, information og  

 uddannelse - indskrænket til udførelse af assistanceydelser samt i sjældent  

 forekommende tilfælde af bistand i katastrofetilfælde.
 Planlægning af sådanne assistance- og bistandsopgaver kan tilrettelægges  

 og gennemføres med civilforsvarets forhåndenværende ressourcer af personel og  

 materiel, idet der i de fleste tilfælde vil være tale om et begrænset omfang  

 og et tidsmæssigt kort forløb.
 Ved etablering af civilforsvarets beredskab i krise eller krig bliver de  

 personel- og materielmæssige ressourcekrav af et ganske andet omfang.
 Indkaldelse og opstilling af civilforsvarets mangeartede enheder samt  

 etablering af anlæg som eksempelvis beskyttelsesrum og  

 vandforsyningsreservoirer vil kræve anvendelse af såvel offentlige som  

 privatøkonomiske ressourcer udover civilforsvarets egne.
 Etablering af beredskabet skal kunne iværksættes og gennemføres inden for  

 en spændingsperiodes tidsfrist og vil følgelig omfatte mange forskellige, men  

 samtidige opgaver.
 Det etablerede beredskab skal herefter holdes indsatsklart og  

 funktionsdygtigt med henblik på øjeblikkelig anvendelse.
 Beredskabet skal tillige kunne virke uanset tidspunkt på døgnet eller  

 årstiden.
Særligt på det kommunale område er det vigtigt at gøre sig klart, hvilke  

 opgaver der løses af det kommunale civilforsvar, og hvilke der løses af det  

 kommunale civile beredskab.
Samtidig må der i kommunen udarbejdes en klar  

 opgavefordeling.
Dette gælder navnlig for de kommuner, der har pligt til at  

 have en udvidet hjælpetjeneste (civilforsvarslovens § 18, stk. 2).
 Det kommunale civilforsvar og civile beredskab baseres som udgangspunkt på  

 de ressourcer (personel og materiel), som findes i kommunen i fredstid.  

 Derudover må kommunen i sin civilforsvarsplan eller i planerne for det civile  

 beredskab tage hensyn til, at supplerende ressourcer i nødvendigt omfang  

 tilvejebringes.
 Med henblik på hurtig og rettidig gennemførelse af civilforsvarets indsats  

 - også under længerevarende operationer - må der tilrettelægges et system,  

 der kan tilvejebringe de ressourcer, som indsatsen kræver, på rette tid og  

 sted.
 Som fællesbetegnelse for den organisation, der planlægger og gennemfører  

 den ovennævnte støttevirksomhed, er i det følgende brugt betegnelsen: Faglig  

 tjeneste.
 Disse retningslinier, der omfatter civilforsvarets faglige tjeneste, er  

 baseret på en funktionsanalyse af faglig tjeneste ved det kommunale  

 civilforsvar, politiet og civilforsvarskorpset, og er tænkt anvendt af de  

 lokale civilforsvarsmyndigheder ved den videre planlægning inden for området.
 Såvel funktionsanalysen som retningslinierne er udarbejdet af en  

 arbejdsgruppe nedsat af Civilforsvarsstyrelsen med repræsentanter for det  

 kommunale civilforsvar, politiet, civilforsvarskorpset og CF-regionerne.
 Faglig tjeneste er i retningslinierne organisatorisk opdelt i en  

 administrations- og personeltjeneste, en forsynings- og transporttjeneste  

 samt en reparations- og vedligeholdelsestjeneste.
Som bilag er medtaget et eksempel på aftale om bistand fra det kommunale  

 civilforsvar til politiet ved varetagelsen af de opgaver inden for faglig  

 tjeneste, som påhviler politiet.
Aftaleeksemplet omfatter opgaver i  

 forbindelse med uddannelse, mønstring/mobilisering og indsats af politiets  

 CF-ordenskorps, og er tænkt anvendt i de politikredse, hvor opgaverne ikke  

 kan løses uden bistand fra det kommunale civilforsvar.
Retningslinierne er baseret på, at der også for faglig tjeneste gælder de  

 almindelige planlægningsforudsætninger for beredskabets mindstemål.
Det  

 anbefales, at der regnes med:
- en optrapningsperiode på 2 uger forud for et eventuelt krigsudbrud - egentlige kamphandlinger af 1 måneds varighed - en efterfølgende genopbygningsfase af 2 ugers varighed.
2. Administrations- og personeltjenesten 2.1 Opgave Administrations- og personeltjenesten har til opgave:
- at sørge for indkaldelse af personel og køretøjer - at sørge for personellets forplejning samt velfærdstjeneste - at sørge for social og lægelig bistand til personellet - at varetage administrationen i forbindelse med tilvejebringelse af de  

 fornødne forsyninger - at varetage den økonomiske forvaltning - at sørge for etablering af personelmodtagekommandoer,  

 motorkøretøjsmodtagekommandoer og kommandoer, der skal sørge for klargøring  

 og udlevering af forsyninger fra depot - at koordinere faglig tjenestes samlede virksomhed iøvrigt.
2.2. Beredskabsmæssig planlægning De nævnte opgaver, som varetages ved beredskabsforøgelse, er stort set en  

 videreførelse af de administrative funktioner (personelforvaltning m.v.), der  

 udføres til daglig.
Der bør derfor til tjenesten udpeges personel, som i  

 forvejen er beskæftiget med administrativt arbejde, således at den  

 eksisterende forvaltningsorganisation ved beredskabsforøgelsen kan  

 videreføres som en administrations- og personeltjeneste.
 De eksisterende beredskabsplaner bør indeholde dels instrukser for  

 tjenestens virksomhed, dels detaljerede instrukser klar til udlevering til de  

 enkelte enheder, herunder motorkøretøjsmodtagekommandoer,  

 personelmodtagekommandoer, udleveringskommandoer, reparations- og  

 erstatningstjeneste m.v.
 Det må tages i betragtning, at tjenesten skal varetage  

 mobiliseringsforberedelserne (indkaldelse af personel og køretøjer), hvilket  

 betyder, at indkaldelseskort og adresselister må foreligge parat på det  

 tidspunkt, hvor de nævnte foranstaltninger i henhold til  

 beredskabsbestemmelserne skal iværksættes.
Det må endvidere tages i betragtning, at tjenesten i en  

 beredskabssituation skal sørge for udbetaling af lønninger, tilvejebringelse  

 af forsyninger, erstatningsudbetalinger m.v.
Endvidere skal der kunne  

 tilvejebringes supplerende personel, herunder erstatningspersonel.
Kommunerne vil i en beredskabssituation få en særlig opgave med hensyn til  

 pengeforsyningen, hvis de sædvanlige forsyningsveje afbrydes.
Det vil i en  

 sådan afskæringssituation være kommunens opgave at udbetale de beløb, der er  

 nødvendige for at opretholde den fortsatte drift af de statslige, kommunale  

 og civile institutioner, der er beliggende inden for kommunen.
Ordningen er  

 baseret på en aftale mellem Finansministeriet og Kommunernes Landsforening.
 Beredskabsplanerne bør indeholde bestemmelser om, hvorledes den sociale og  

 lægelige bistand til civilforsvarspersonellet tilrettelægges.
2.3. Beredskabets etablering Ved beredskabets etablering skal administrations- og personeltjenesten  

 straks iværksætte:
- indkaldelse af personel og køretøjer - udlevering af instrukser til respektive enheder - etablering af personelmodtagekommandoer, som skal modtage, registrere og  

 iklæde det fremmødte personel, samt fordele personellet til de respektive  

 enheder efter gældende beredskabsplaner - etablering af motorkøretøjsmodtagekommandoer, hvortil udskrevne  

 køretøjer giver møde.
Køretøjsmodtagelsen forestås af et kommando på hvert  

 mødested, der har til opgave at modtage og fordele de fremmødte køretøjer til  

 udrykningsstationer/kommandostationer m.v. efter de retningslinier, der er  

 angivet i beredskabsplanerne - etablering af kommandoer, der forestår klargøring og udlevering af  

 forsyninger fra depot - koordinering af faglig tjenestes samlede virksomhed i forbindelse med  

 beredskabsforøgelsen.
De nødvendige køretøjer og personel må være til rådighed ved etablering af  

 personelmodtagekommandoer, køretøjsmodtagekommandoer og klargørings- og  

 udleveringskommandoer.
Forsynings- og transporttjenesten må i fornødent  

 omfang stille transportgrupper til rådighed for personelmodtagekommandoerne,  

 bl.a. til afhentning af mundering fra depot, såfremt modtagelokaliteten ikke  

 er sammenfaldende med depotet.
Administrations- og personeltjenesten skal løbende orientere  

 indsatsledelsen om bemandingen af de respektive  

 udrykningsstationer/kommandostationer.
Endvidere skal tjenesten varetage den  

 fornødne koordination af faglig tjenestes samlede virksomhed under  

 beredskabsetablering af personelmodtagekommandoer,  

 motorkøretøjsmodtagekommandoer og forsyningsudleveringen samt holde  

 indsatsledelsen orienteret om situationen.
Efter modtagelsen og fordelingen af beredskabsstyrkerne til de respektive  

 enheder må administrations- og personeltjenesten sørge for tilvejebringelse  

 af forplejning.
Dette kan ske enten ved selvforplejning eller ved  

 civilforsvarsmyndighedens foranstaltning.
2.4. Under indsats Under indsats varetager administrations- og personeltjenesten forbindelsen  

 mellem indsatsledelsen og faglig tjenestes enheder og koordinerer faglig  

 tjenestes samlede virksomhed med henblik på løbende at tilgodese  

 indsatsstyrkernes ressourcebehov.
Administrations- og personeltjenesten bør holde sig løbende orienteret om  

 personelsituationen med henblik på hurtigt at kunne tilvejebringe  

 erstatningspersonel til opfyldelse af det behov for yderligere  

 personelressourcer, som må forudses at kunne opstå under hensyn til  

 indsatsens forløb.
Det er endvidere denne tjenestes opgave at sørge for  

 uddannelse af det fremmødte erstatningspersonel med henblik på hurtig  

 indsættelse.
Ved tilvejebringelse og indsættelse af erstatningspersonel må  

 styrkeoversigterne ajourføres.
 Den nævnte tilgang af yderligere personelressourcer forudsættes dog først  

 tilvejebragt efter nærmere ordre herom fra faglig tjenestes ledelse.
Administrations- og personeltjenesten skal sørge for, at indsatsstyrkerne  

 får den fornødne forplejning m.v.
Der må desuden drages omsorg for  

 underretning af pårørende til personel, der er tilskadekomne, savnede eller  

 døde.
2.5. Retablering efter indsats Ved retablering efter indsats bør administrations- og personeltjenesten  

 koordinere faglig tjenestes samlede virksomhed med henblik på at tilgodese  

 det eventuelle behov for tilvejebringelse af yderligere ressourcer, som er  

 nødvendig i forbindelse med indsatsstyrkernes retablering.
 Ved tilvejebringelse af yderligere personelressourcer til indsatsen (jf.  

 ovenfor under afsnit 4) må det tages i betragtning, at de fornødne  

 personelressourcer skal være til rådighed ved retablering af indsatsstyrkerne  

 samt til opfyldelse af normerne for erstatningspersonel.
3. Forsynings- og transporttjenesten 3.1. Opgave Forsynings- og transporttjenesten har til opgave:
- at fremskaffe, modtage, opbevare og fordele forsyninger (levnedsmidler,  

 drivmidler, mundering og materiel) - at varetage det fornødne behov for transport af såvel forsyninger som  

 personel.
3.2. Beredskabsmæssig planlægning Køretøjer og materiel til forsynings- og transporttjenesten, som skal være  

 til rådighed straks ved beredskabets etablering, må indgå i de  

 behovsopgørelser, der udarbejdes for den pågældende civilforsvarsenheds  

 indsats.
Der henvises i denne forbindelse til de ressourceopgørelser, der  

 forefindes i de gældende civilforsvars- og beredskabsplaner for de enkelte  

 enheder.
Der må endvidere foreligge fornødne instrukser for modtagelse og  

 udlevering af forsyninger af hensyn til, at forsynings- og transporttjenesten  

 kan varetage sine opgaver.
Instrukserne bør indgå som led i  

 beredskabsplanlægningen.
 Forsyningerne tilvejebringes i fredstid ved indkøb eller ved indgåelse af  

 aftaler med lokale leverandører, hvorved disse forpligtes til dels at have et  

 passende lager af de pågældende forsyningsgenstande, dels at levere  

 forsyningerne straks ved beredskabsforøgelse.
 Specielt med hensyn til særlige forsyninger af drivmidler m.v. bør der  

 forefindes startbeholdninger til mindst 3 døgns indsats.
 Civilforsvarsmyndigheder, der har beredskabsopgaver, vil være blandt de  

 brugere, der har fortrinsret til leverancer af motorbrændstoffer og anden  

 energi.
Olieselskaberne vil, som en af deres vigtigste opgaver, få pålæg om at  

 holde et antal prioriterede forhandlertankanlæg fyldt op til enhver tid.  

 Disse anlæg er udvalgt således, at de giver god geografisk dækning.
Deres  

 formål er at sikre optankningsmulighed mod normal betaling eller rekvisition  

 til motorkøretøjer med kørselstilladelse.
Ved henvendelse til civilregionen  

 kan der fås yderligere information om de udpegede prioriterede  

 forhandlertanke.
 Tildeling af kørselstilladelser vil blive henlagt til kommunerne efter  

 energiministerens nærmere bestemmelser.
 Forsyningerne kan inddeles i nedennævnte klasser:
 Klasse I forsyninger  er sådanne forsyninger, som konsumeres af  

 personel, evakuenter og forblivere efter en nogelunde ensartet målestok,  

 f.eks. levnedsmidler.
Klasse II forsyninger  omfatter forsyningsgenstande, som i henhold  

 til organisationsskemaer og paknings- og udstyrslister m.v. skal forefindes i  

 et nærmere fastsat omfang ved en enhed eller hos en enkeltperson.
Eksempler:  

 mundering, materiel, reservedele, forbrugsgods og motorkøretøjer.
Klasse III forsyninger  omfatter drivmidler, smøremidler og  

 brændselsprodukter af enhver art.
Eksempler: motorbenzin, petroleum,  

 dieselolie og smøreolie.
 Oplægning af de nævnte forsyningsgenstande skal ske under hensyn til  

 genstandenes beskaffenhed og således, at forsyningsudleveringen kan foregå  

 rationelt.
 Ved den beredskabsmæssige planlægning af forsyningernes oplægning bør det  

 tages i betragtning, at der ved mobilisering af civilforsvarets styrker skal  

 være forsyninger til rådighed for personel, der efter mobilisering giver møde  

 ved de respektive enheder, men ikke umiddelbart herefter skal forrette  

 tjeneste i indsatsstyrkerne.
3.3. Beredskabets etablering Ved beredskabets etablering skal nødvendige instrukser, køretøjer og  

 personel hurtigst muligt være til stede af hensyn til, at forsynings- og  

 transporttjenesten kan varetage sine opgaver ved beredskabsforøgelse.
Klargøring og udlevering af forsyninger fra depot, der forestås af  

 selvstændige kommandoer, skal nøje koordineres med den virksomhed, der finder  

 sted i forbindelse med afsendelse af køretøjer til afhentning af de nævnte  

 forsyninger fra depotet.
Det bør nøje fastlægges, hvilken del af de samlede  

 opgaver i forbindelse med pakningsmontering m.v., der skal foretages af  

 udleveringskommandoerne.
Det bør endvidere overvejes, om personel til disse  

 kommandoer bør være forud udpeget nøglepersonel, idet denne tjeneste bør have  

 samme høje prioritet, som de kommandoer, der forestår personel- og  

 køretøjsmodtagelsen.
 Forsynings- og transporttjenesten skal endvidere stille transportgrupper  

 til rådighed for personelmodtagekommandoer til eventuel afhentning af  

 materiel og mundering til personelmodtagekommandoerne i tilfælde af, at  

 modtagelokaliteten ikke er sammenfaldende med depotet.
 Der skal desuden afsendes transportgrupper til afhentning af designeret  

 materiel, mundering og anden udrustning på regionsdepoterne, samt til  

 afhentning af forberedte forsyninger i henhold til planlagte rekvisitioner.
3.4. Under indsats Forsynings- og transporttjenesten skal løbende holdes orienteret om  

 indsatssituationen.
Dette er nødvendigt for, at tjenesten har et  

 tilstrækkeligt grundlag for at kunne planlægge tilvejebringelse af yderligere  

 forsyningsgenstande og forberede udlevering heraf til opfyldelse af  

 indsatsstyrkernes løbende forsyningsbehov.
Der vil dels kunne opstå et  

 særligt behov for visse specielle forsyningsgenstande, dels et behov for  

 supplering af de udlagte forsyningsbeholdninger (genforsyning) ved  

 længerevarende indsats.
 Selve tilvejebringelsen af de yderligere ressourcer, som indsatsen kræver,  

 forudsættes dog først at finde sted efter nærmere ordre fra faglig tjenestes  

 ledelse.
3.5. Retablering efter indsats Det må tages i betragtning, at udlagte beholdninger af forsyninger foruden  

 indsatsen tillige skal dække retableringsfasen efter indsatsens afslutning,  

 herunder også genopbygning af udlagte beholdninger til det beredskabsniveau,  

 der forventes etableret efter indsatsens afslutning.
Efter modtagelsen af de endelige retableringskrav fra indsatsstyrkerne er  

 det tjenestens opgave at transportere og udlevere de beordrede forsyninger  

 til det retableringsområde, der er udpeget af indsatsledelsen.
Der må  

 endvidere medtages eventuelt defekt materiel til depot.
4. Reparations- og vedligeholdelsestjenesten 4.1 Opgave Reparations- og vedligeholdelsestjenesten har til opgave:
- at føre tilsyn med idriftværende køretøjer og materiel - at vejlede brugerne (efter behov) i betjening af materiel og køretøjer - at udføre serviceeftersyn og mindre reparationer - at sørge for, at større reparationsarbejder kan udføres af lokalt  

 specialuddannede reparatører, f.eks. autoværksteder og reparationsværksteder  

 for kommunikationsmidler - at varetage bugseringstjenesten - at varetage udrangering/kassation af defekt materiel og beskadigede  

 køretøjer - at føre tilsyn med materiel, der opbevares på depot.
4.2. Beredskabsmæssig planlægning Forudsætningen for, at reparations- og vedligeholdelsestjenesten kan  

 varetage sine opgaver, er, at det fornødne fagligt uddannede personel, samt  

 køretøjer, værktøj, reservedele m.v. er til rådighed i løbet af kort tid  

 efter beredskabsetableringen.
 Der bør være udpeget nøglepersonel, som i givet fald kan bistå  

 modtagekommandoerne med at gennemføre den tekniske kontrol af modtagne  

 køretøjer samt klargøring af materiel til ibrugtagning.
Dimensionering af reparations- og vedligeholdelsestjenesten skal ske på  

 grundlag af civilforsvarets omfang på såvel personel- som materielsiden.
Der  

 må herunder foretages en opgørelse over, hvilke reparationsmæssige ressourcer  

 og værkstedsfaciliteter, der allerede er til rådighed, f.eks. den  

 reparationstjeneste, som kommunens tekniske forvaltning råder over.
I  

 fornødent omfang må der ved beredskabsplanlægningen foretages en udpegning af  

 yderligere lokale værkstedsfaciliteter samt indgås aftaler med  

 specialreparatører, f.eks. med henblik på reparation af radiomateriel.
 Der bør være tilstrækkelige mængder af reservedele til umiddelbar rådighed  

 med henblik på udførelse af vedligeholdelsesarbejder og mindre  

 reparationsarbejder på de udpegede værksteder.
Ved beredskabsplanlægningen af reparations- og vedligeholdelsestjenesten  

 bør det endvidere tages i betragtning, at større reparationsarbejder skal  

 udføres med tilstrækkelig kapacitet hertil.
Endvidere må etablering af  

 bugseringstjeneste indgå i planlægningen.
4.3. Beredskabets etablering Ved beredskabsetableringen varetager reparations- og  

 vedligeholdelsestjenesten følgende opgaver:
- planlægning af vedligeholdelsen af indsatsstyrkernes køretøjer og  

 materiel - etablering af reparations- og værkstedstjenesten.
Reparations- og vedligeholdelsestjenesten bør i første omgang holde sig  

 orienteret om forløbet af den tekniske kontrol af udskrevne køretøjer, der  

 foretages af køretøjsmodtagekommandoerne.
Herved sikres, at reparations- og  

 vedligeholdelsestjenesten har det fornødne overblik over  

 vedligeholdelsesarbejdernes forventede hyppighed og omfang.
Sideløbende hermed etableres reparations- og værkstedstjenesten i de  

 udpegede faciliteter.
Dette sker dels ved tilgang af det fornødne personel,  

 køretøjer, værktøj, reservedele m.v., dels ved indretning af de udpegede  

 faciliteter med henblik på modtagelse af køretøjer og materiel til  

 reparation.
 Endvidere bør der forberedes etablering af reparationsgrupper, som har til  

 opgave at udføre mindre reparationer og vedligeholdelsesarbejder på  

 indsatsstedet under civilforsstyrkernes indsats.
4.4. Under indsats Under indsats varetager reparations- og vedligholdelsestjenesten alle  

 reparations- og vedligeholdelsesarbejder, samt eventuel kassation af  

 totalskadede køretøjer og materiel.
 Endvidere bør denne tjeneste i fornødent omfang via administrations- og  

 personeltjenesten rekvirere erstatningsmateriel og erstatningskøretøjer.
For at kunne udføre disse opgaver må reparations- og  

 vedligeholdelsestjenesten holde sig løbende orienteret om indsatssituationens  

 udvikling.
Under hensyn hertil tilrettelægger tjenesten afsendelse af  

 reparationsgrupper, der kan bistå indsatsstyrkerne med mindre reparationer  

 m.v. på indsatsstedet.
Samtidig bør tjenesten selvstændigt sørge for, at de  

 fornødne reservedele m.v. er til stede, og skal herunder om fornødent  

 supplere de eksisterende beholdninger.
 Endvidere skal tjenesten forberede udførelsen af de større  

 reparationsarbejder, som i takt med indsatsens udvikling må forventes at  

 blive rekvireret af indsatsstyrkerne.
4.5. Retablering efter indsats Forudsætningen for, at den fornødne retablering af køretøjer og materiel  

 kan finde sted, er, at indsatsstyrkerne (brugerne) gennemgår materiellet og  

 herefter giver besked om, hvilke reparations- og vedligeholdelsesarbejder,  

 der er behov for ved retableringen.
Det er herefter reparations- og  

 vedligeholdelsestjenestens opgave ved hjælp af reparationsgrupper at udføre  

 mindre arbejder på stedet.
Kan reparationerne ikke udføres på stedet, må tjenesten sørge for, at mere  

 omfattende og specielle reparationsarbejder bliver udført på egne eller  

 udpegede værksteder.
Ved eventuel kassation af beskadiget materiel bør man i  

 videst muligt omfang udtage og oplægge eventuelle ubeskadigede dele med  

 henblik på genbrug af disse som reservedele.
 Desuden skal tjenesten sørge for genopbygning af reservedelsbeholdninger  

 m.v. til det niveau, der er passende under hensyn til den  

 beredskabssituation, som foreligger efter indsatsens afslutning.
BILAG Eksempel på aftale om bistand fra det kommunale civilforsvar til  

 politiet i forbindelse med uddannelse, mønstring/mobilisering og indsats af  

 politiets CF-ordenskorps.
Mellem kommunalbestyrelsen i (kommune) og politimesteren i (by) er indgået aftale om, at civilforsvarslederen yder bistand som anført  

 nedenfor i forbindelse med den uddannelse, mønstring/mobilisering og indsats  

 af politiets CF-ordenskorps, som det påhviler politimesteren at iværksætte.
 Udgifter i forbindelse med den kommunale bistand forudsættes refunderet af  

 staten efter de til enhver tid gældende bestemmelser for økonomisk udligning  

 mellem stat og kommuner.
 1. Fredstidsuddannelsen m.v.
 Civilforsvarslederen varetager den lokale opbevaring samt vedligeholdelse  

 og eventuel reparation af statslige beholdninger af mundering og materiel  

 beregnet til politiets CF-ordenskorps.
 Civilforsvarslederen stiller i fornødent omfang instruktører og lokale til  

 rådighed i forbindelse med frivillig-uddannelsen af personel til  

 CF-ordenskorpset.
 2. Mønstring/mobilisering.
 Personel- og køretøjsmodtagelsen ved mønstring/mobilisering af  

 CF-ordenskorpset varetages af civilforsvarslederen efter særlig aftale.
 3. Beredskabsuddannelsen.
Civilforsvarslederen stiller i fornødent omfang instruktører og lokaler  

 til rådighed ved beredskabsuddannelsen af den del af ordenskorpsstyrken, der  

 ikke er uddannet i fredstid.
Det forudsættes, at beredskabsuddannelsen  

 iværksættes af politimesteren umiddelbart efter, at mønstring/mobilisering af  

 CF-ordenskorpset har fundet sted.
 4. Ophold på udrykningsstationer.
 Det forudsættes, at CF-ordenskorpsstyrkerne efter mobilisering tilgår  

 udrykningsstationerne sammen med styrker fra det kommunale civilforsvar.  

 Under opholdet på udrykningsstationerne varetager civilforsvarslederen  

 indkvartering, forplejning og aflønning af CF-ordenskorpsstyrkerne samt  

 tilvejebringelse af forsyninger af drivmidler m.v.
 Iøvrigt deler CF-ordenskorpsets enheder lige vilkår med det kommunale  

 civilforsvars enheder og er i denne forbindelse underlagt  

 kommandobefalingsmanden og chefen for udrykningsstationen.
