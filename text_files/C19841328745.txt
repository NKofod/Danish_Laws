 I mdefør af § 4 i lov nr. 211 af 31. maj 1968 om kunstig sædoverføring på  

 husdyr samt § 8, stk. 2 i bekendtgørelse nr. 515 af 9. oktober 1984 om  

 kunstig sædoverføring på pelsdyr fastsættes følgende.
I.
Kursusudvalget § 1.  Veterinærdirektoratet nedsætter et udvalg -  

 kursusudvalget - der skal tage stilling til spørgsmål, der opstår i  

 forbindelse med afholdelse af de i dette regulativ omtalte kurser og prøver.
Stk. 2.  Udvalget består af repræsentanter for  

 veterinærdirektoratet og Den kgl. veterinær- og landbohøjskoles Institut for  

 husdyrenes reproduktion, der hver udpeger 1 repræsentant, og for Dansk  

 Pelsdyravlerforening, der udpeger 2 repræsentanter.
Den ene repræsentant fra  

 Dansk Pelsdyravlerforening er formand for udvalget, og Dansk  

 Pelsdyravlerforening forestår sekretariatsfunktionerne.
Sagkyndige kan  

 tilkaldes til at deltage i udvalgets drøftelser.
 Stk. 3.  Medlemmer, der ikke kan deltage i forud aftalte  

 møder, drager omsorg for, at de bliver repræsenteret i mødet ved  

 stedfortræder.
 § 2.  Kursusudvalget bestemmer tid og sted for  

 afholdelse af kursus og fastsætter antallet af deltagere i de enkelte kurser.  

 Melder der sig flere ansøgere, end der kan optages på et kursus, udtager  

 udvalget det fornødne antal blandt de kvalificerede.
 Stk. 2.  Meddelelser om afholdelse af kursus skal  

 offentliggøres.
 Stk. 3.  Kursusudvalgets afgørelse kan indankes for  

 landbrugsministeriet.
II.
Kursus for pelsdyrinseminører.
 § 4.  Kursus for pelsdyrinseminører består af følgende  

 dele:
 1. Indledende kursus af 2 ugers varighed.
 2. Praktisk tjeneste i 1 avlssæson.
 3. Afsluttende kursus af 1 dags varighed.
Stk. 2.  Ansøgning om optagelse på kursus indsendes til  

 kursusudvalget ledsaget af dokumentation for, at ansøgeren har været  

 beskæftiget ved praktisk pelsdyravl i mindst 1 år inden for den pelsdyrart,  

 som kurset omfatter.
Kursusudvalget kan dispensere fra disse betingelser,  

 såfremt særlige forhold taler derfor.
§ 5.  Kursusplanen for den indledende del udarbejdes  

 af Instituttet for husdyrenes reproduktion i samråd med veterinærdirektoratet  

 og godkendes af kursusudvalget.
I planen skal især indgå undervisning og  

 indøvelse af praktiske færdigheder i behandling af sæd og inseminering.
 Stk. 2.  Instituttet for husdyrenes reproduktion drager  

 omsorg for, at det nødvendige lærebogsmateriale er til rådighed for  

 deltagerne.
 Stk. 3.  Veterinærdirektoratet fører tilsyn med, at  

 kursus afvikles på tilfredsstillende måde og i overensstemmelse med  

 kursusplanen, og afgiver beretning herom til kursusudvalget.
§ 6.  Efter afslutning af kursets indledende del, jfr.  

 § 4, stk. 1, nr. 1, underkastes deltagerne en prøve, der består af en  

 teoretisk og en praktisk opgave, der hver for sig bedømmes som bestået eller  

 ikke bestået.
For at have bestået den indledende del skal begge opgaver være  

 bestået.
 Stk. 2.  Prøven bedømmes af 2 censorer, der udpeges af  

 henholdsvis veterinærdirektoratet og Dansk Pelsdyravlerforening.
§ 7.  Den i § 4, stk. 1, nr. 2, nævnte praktiske  

 tjeneste udføres, efter at den i § 6 nævnte prøve er bestået.
Kursusudvalget  

 træffer nærmere bestemmelse om tjenesten.
 § 8.  Efter afslutning af den praktiske tjeneste skal  

 den pågældende deltage i det i § 4, stk. 1, nr. 3, nævnte 1-dags kursus, der  

 foranstaltes af Instituttet for husdyrenes reproduktion efter nærmere aftale  

 med kursusudvalget.
§ 9.  Deltagerne betaler ved kursets begyndelse en  

 afgift, der fastsættes af kursusudvalget.
Afgiften fremkommer ved, at de  

 samlede udgifter til afholdelse af kursus og prøver fordeles ligeligt på  

 kursusdeltagerne.
 § 10.  Efter at have gennemgået kursus med et efter  

 veterinærdirektoratets skøn tilfredsstillende resultat, udsteder  

 veterinærdirektoratet efter begæring skriftlig tilladelse for den pågældende  

 til at udføre kunstig sædoverføring på andres pelsdyr.
 Stk. 2.  En tilladelse kan tilbagekaldes af  

 veterinærdirektoratet, såfremt inseminøren under udøvelse af  

 insemineringsarbejdet i væsentlig grad tilsidesætter de gældende  

 bestemmelser, eller forholdene i øvrigt giver anledning dertil.  

 Veterinærdirektoratets afgørelse kan indankes for landbrugsministeriet.
