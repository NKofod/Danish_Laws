Nr LSF 341 Forslag til Lov om ændring af lov om musik Fremsat af kulturministeren (Jytte Hilden) den 9. juni 1993 § 1 I lov om musik, jf. lovbekendtgørelse nr. 522 af 6. juli 1990, foretages  

 følgende ændringer:
 1. § 1, stk. 1, 1. pkt., affattes således:
 »Statens Musikråd har til opgave at virke til fremme af musiklivet i  

 Danmark og dansk musik i udlandet«.
2. I § 1, stk. 1, 3. pkt., indføjes efter »§ 3«:  

 », stk. 1, jf. dog § 3, stk. 2.« 3. § 3 affattes således:
 »§ 3. Statens Musikråd kan inden for en på de årlige finanslove  

 fastsat beløbsramme yde støtte til:
1) professionelle orkestre, kor og ensemblers virksomhed, bortset fra de i  

 kapitel 3 nævnte orkestre, 2) koncertvirksomhed, herunder spillesteder, festivals og musikdramatik, 3) musikundervisning af forsøgsmæssig karakter eller af landsdækkende  

 eller regional interesse samt kunstnerisk arbejdende amatørkor,  

 amatørorkestre og -ensembler og deres organisationer, 4) informations-, dokumentations- og publikationsvirksomhed, 5) andre aktiviteter, der kan virke til fremme af musiklivet i Danmark og  

 dansk musik i udlandet.
 Stk. 2. Statens Musikråd udarbejder forud for hvert finansår en  

 aktivitetssplan for den del af rådets aktiviteter, der vedrører støtte til  

 musikundervisning, efter- og videreuddannelse samt internationale formål.  

 Planen skal indeholde angivelse af de tilskudsrammer, der inden for rådets  

 samlede bevillinger foreslås afsat for hvert af de tre områder.  

 Aktivitetsplanen forelægges kulturministeren til godkendelse.
Stk. 3. Støtte efter stk. 1, der kan ydes som tilskud, garanti  

 eller lån, skal tilgodese både ældre, nye og hidtil ukendte genrer og former  

 for musik.« 4. I § 3 c, stk. 3, udgår:
», således som de fremgår af det af Statens Musikråd godkendte  

 regnskab for foregående år« 5. § 3 c, stk. 5, ophæves, og i stedet indsættes:
»Stk. 5. Statens Musikråd udbetaler en foreløbig refusion i  

 henhold til § 3 c, stk. 1. Den beregnes på grundlag af budgetter, der er  

 godkendt af vedkommende kommunalbestyrelse eller amtsråd.
Refusionen  

 udbetales ratevis forud.
Stk. 6. Endelig beregning af refusionen i henhold til § 3 c, stk.  

 3, foretages på grundlag af regnskaber.
Regnskaberne skal være godkendt af  

 vedkommende kommunalbestyrelse eller amtsråd, og skal indeholde dokumentation  

 for den samlede elevbetaling.
Den endelige refusion kan dog ikke overstige  

 den foreløbige udbetalte refusion.
 Stk. 7. For meget udbetalt refusion i et regnskabsår modregnes i  

 refusionen for det følgende år.
 6. I § 3 e, indsættes som nyt stk. 1:
»Staten kan yde særlig støtte til etablering af musikskoler.« Stk. 1, 2 og 3 bliver herefter stk. 2, 3 og 4.
 7. § 4, stk. 2, nr. 1, affattes således:
»1) at det er orkestrets hovedopgave at afholde orkesterkoncerter  

 omfattende et alsidigt repertoire af såvel ældre som nyere og nye musikalske  

 værker, herunder nordiske og i særdeleshed danske værker, der er komponeret  

 efter år 1900.« 8. § 7 affattes således:
 »§ 7. Staten kan yde støtte til landsdelsorkestrenes merudgifter til  

 opførelse af værker inden for særlige genrer samt til særlige projekter.
 Stk. 2. Staten kan yde støtte til udvidelse af antallet af  

 fastansatte musikere ved et eller flere landsdelsorkestre, såfremt der ydes  

 kommunalt eller amtskommunalt tilskud hertil.
Stk. 3. Staten kan yde tilskud til landsdelsorkestrenes turnevirksomhed i  

 ind- og udland.« 9. Efter § 12 indsættes:
»Kapitel 4 a Regnskab og revision § 12 a.
De institutioner m.v., der modtager tilskud i henhold til  

 denne lov, skal føre og aflægge regnskab i overensstemmelse med særlige eller  

 generelle regler herfor.
Kulturministeren fastsætter de nærmere regler for  

 regnskabsaflæggelsen.
§ 12 b.
Revisionen udføres af den af institutionen valgte revisor  

 i henhold til reglerne om god offentlig revisionsskik.
Stk. 2. Kulturministeren fastsætter nærmere regler om  

 revisionskompetencen og revisionens udførelse.« § 2 Loven træder i kraft den 1. januar 1994.
Bemærkninger til lovforslaget Almindelige bemærkninger Lov nr. 300 af 10. juni 1976 om musik, jf. lovbekendtgørelse nr. 522 af 6.  

 juli 1990, er senest revideret ved lov nr. 407 af 13. juni 1990, der  

 indeholdt en mindre ændring vedrørende Statens Musikråds støtteområder samt  

 en omlægning af landsdelsorkestrenes finansiering.
Samtidig blev musikloven  

 ændret ved lov nr. 412 af 13. juni 1990, der indførte nye støttebestemmelser  

 for musikskoler.
Om behandlingen af lov nr. 407 af 13. juni 1990 henvises til FT 1989-90  

 sp. 117, 572, 97889 og 10094, till.
A sp. 745, till.
B sp. 1273 og till.
C  

 sp. 785. Om behandlingen af lov nr. 412 af 13. juni 1990 henvises til FT  

 1989-90 sp. 6043, 7068, 9799, 10094, till.
A sp. 4837, till.
B. sp. 1339 og  

 till.
C sp. 815.
1. Statens Musikråd Statens Musikråd fremlagde i efteråret 1992 et af rådet udarbejdet forslag  

 til revision af musikloven.
Musikrådet tilkendegav heri, at formålet med  

 revisionsforslaget ikke primært var at ændre indholdet af de gældende  

 lovbestemmelser, men i højere grad at sikre de allerede definerede  

 støtteområder tilstrækkelige ressourcer til, at staten i et samarbejde med  

 amter og kommuner får mulighed for at udvikle, pleje og stabilisere  

 musiklivet.
 Musikrådet lægger i denne forbindelse især vægt på at styrke den udøvende  

 professionelle del af musiklivet ikke mindst hvad angår samtidsmusikken  

 gennem forbedrede støttemuligheder til orkestre, ensembler og  

 koncertvirksomhed herunder spillesteder.
Musikrådet finder det dog påkrævet at udvide musiklovens støttemuligheder  

 på et enkelt område.
Det stadigt voksende internationale samarbejde og de  

 dermed øgede muligheder for dansk musik i udlandet har affødt et støttebehov,  

 som den gældende lov kun i yderst begrænset omfang kan imødekomme.
 På denne baggrund foreslår Statens Musikråd en ændring af rådets  

 formålsbestemmelse, således at musikrådet fremover også får til opgave at  

 virke til fremme af dansk musik i udlandet.
 Statens Musikråds oplæg til lovrevisionen har efter Kulturministeriets  

 opfattelse været et velegnet udgangspunkt for udformningen af lovforslaget.
 Ministeriet er således enig med Statens Musikråd i, at de internationale  

 relationer - og herunder ikke mindst dansk musikeksport - bliver en væsentlig  

 musikpolitisk udfordring i de kommende år.
 På denne baggrund stilles der forslag om en ændret formulering af den  

 gældende lovs § 1, stk. 1, således at Statens Musikråd fremover får til  

 opgave at virke til fremme både af musiklivet i Danmark og dansk musik i  

 udlandet.
 Ministeriet er også enig med Statens Musikråd i, at der er behov for øgede  

 bevillinger til en række af de musikaktiviteter, som støttes af Statens  

 Musikråd.
 Udviklingen inden for musiklivet i de seneste år har vist, at det vil være  

 nødvendigt at tilføre Musikrådet bevillingsforøgelser, for at rådet kan blive  

 i stand til både at opretholde finansieringen af igangværende, vellykkede  

 aktiviteter og støtte eksperimenterende og udviklende nye projekter.
 Det er imidlertid ministeriets opfattelse, at den nuværende stærkt  

 specificerede beskrivelse af Musikrådets støtteområder i den gældende lovs §  

 3, stk. 1, har vist sig mindre hensigtsmæssig, bl.a. fordi den kan give en  

 tendens til fastlåsning af det indbyrdes forhold mellem bevillingerne til de  

 mange støtteområder.
Lovforslaget indebærer derfor en omlægning og smidiggørelse af  

 bestemmelserne om Musikrådets støtteområder.
De mange støtteformål i den  

 gældende lovs § 3, stk. 1, samles i lovforslaget i et mindre antal grupper.
Samtidig stilles der forslag om, at Statens Musikråd forud for hvert  

 finansår skal udarbejde en aktivitetsplan for visse af rådets aktiviteter,  

 nemlig støtte til musikundervisning, efter- og videreuddannelse af musikere  

 og internationale formål.
Planen skal indeholde angivelse af de  

 tilskudsrammer, der inden for rådets samlede bevillinger agtes afsat for  

 hvert af de tre områder.
Aktivitetsplanen skal godkendes af kulturministeren, der herved får  

 mulighed for at fastlægge de overordnede kulturpolitiske retningslinier for  

 rådets støttefordeling på disse specielle områder.
Det er vigtigt at sikre,  

 at den støtte, som Statens Musikråd ønsker at yde til musikundervisning samt  

 til efter- og videreuddannelse af musikere m.v., ydes i samråd med  

 Kulturministeriet for at sikre en samlet uddannelsespolitisk vurdering.
 På samme måde må det anses for hensigtsmæssigt, at Statens Musikråds  

 forslag til støtte af internationale musikformål og musikeksport koordineres  

 med Kulturministeriets overordnede indsats for fremme af dansk kultur i  

 udlandet.
 Statens Musikråd træffer med respekt af den godkendte aktivitetsplan  

 fortsat endelig afgørelse i alle enkeltsager.
 Der forudsættes en udbygning af samarbejdet mellem Statens Musikråd og  

 Teaterrådet blandt andet på det musikdramatiske område.
2. Musikskoler Revisionen af musikloven i 1990, hvor et særskilt kapitel om musikskoler  

 blev optaget, har givet en række positive resultater for undervisningen af  

 børn og unge i musik.
 Målsætningen med loven var at gøre musikskoleundervisningen landsdækkende  

 og sikre en ligelig social rekruttering til musikskolerne.
 Siden lovrevisionen er der oprettet over 20 nye musikskoler, og der findes  

 i dag mere end 230 registrerede musikskoler i landet.
 Desuden er elevbetalingen på landsplan faldet fra gennemsnitlig 33 1/3% af  

 en musikskoles bruttoudgift i 1991 til gennemsnitlig 28,5% i 1992.  

 Målsætningerne om at gøre musikskoleundervisningen landsdækkende og sikre en  

 mere ligelig social rekruttering til musikskolerne er således under  

 opfyldelse.
På baggrund af det store antal nye musikskoler stilles der forslag om en  

 øget driftsbevilling til musikskolerne, således at staten i højere grad kan  

 leve op til målsætningen med lovgivningen på området, hvorefter staten skal  

 refundere op til 25% af lærerlønsudgifterne.
Med det eksisterende  

 bevillingsniveau har staten i 1993 kun kunnet yde en refusion på godt 17% af  

 lærerlønsudgifterne.
 Der stilles samtidig forslag om visse ændringer af reglerne for  

 beregningen af refusionen, således at en række mindre, men administrativt  

 krævende efterreguleringer kan undgås.
I overensstemmelse med Statens Musikråds lovrevisionsforslag stilles  

 desuden forslag om en bevilling til forøgelse af antallet af musikalske  

 grundkurser i samarbejde med amts- og primærkommuner.
Desuden foreslås en  

 bevillingsforøgelse til instrumentanskaffelser og efteruddannelse af  

 musikskolelærere.
3. Landsdelsorkestre Landsdelsorkestrenes tilskudsordning blev ved lovrevisionen i 1990 ændret  

 fra at være en ordning med en lovbunden statslig underskudsdækning på 50%  

 (for Sønderjyllands Symfoniorkester dog 75%) til at være en ordning med  

 tilskud fastsat på de årlige finanslove.
 Omtrent samtidig med denne omlægning blev der indgået en  

 pensionsoverenskomst for landsdelsorkestermusikerne, der medførte nye,  

 trinvis stigende udgifter for orkestrene (ud over den almindelige udvikling i  

 priser og lønninger). Da statens tilskud i de mellemliggende år har ligget  

 noget lavere end 50%/75% af driftsunderskuddene, uden at amter og kommuner  

 fuldt ud har kunnet kompensere herfor, er orkestrenes økonomi gradvis blevet  

 forringet siden 1990.
 Kulturministeren nedsatte i marts 1991 »Orkesterudvalget af  

 1991«, der fik til opgave at give en vurdering af de musiklovstøttede  

 orkestres/ensemblers aktuelle rolle samt fremkomme med et samlet forslag til  

 deres fremtidige placering og virke for musiklivet.
 »Orkesterudvalget af 1991« afgav sin betænkning i september  

 1992.
 Ministeriet er enig i Orkesterudvalgets vurdering af, at der er behov for  

 en opretholdelse af de fem eksisterende landsdelsorkestre, og at deres  

 nuværende placering må anses for hensigtsmæssig.
 Ministeriet kan tilslutte sig forslaget om en forøgelse af de statslige  

 tilskud til landsdelsorkestrene, således at disse tilskud pr. 1. januar 1994  

 (opregnet) svarer til statstilskuddene i 1990. Ministeriet agter at optage  

 forhandlinger med amter og kommuner om fastlæggelse af 4-årige budgetaftaler,  

 der vil kunne skabe mere stabile økonomiske vilkår for orkestrene.
 Med hensyn til Orkesterudvalgets forslag om i lovgivningen at fastlægge  

 særlige repertoiremæssige krav til landsdelsorkestrene som vilkår for de  

 statslige tilskud er det ministeriets opfattelse, at dette ikke kan anses for  

 hensigtsmæssigt.
Men ministeriet er enig med udvalget i, at orkestrene ved tilrettelæggelse  

 af orkesterkoncerter i højere grad end tilfældet er i dag, for i hvert fald  

 visse af orkestrene, bør tilgodese det 20. århundredes musik.
Dette foreslås  

 præciseret ved en ændret formulering af den gældende lovs § 4, stk. 2, nr. 1.
 Som et incitament til landsdelsorkestrene til at fremføre det 20.  

 århundredes både nordiske og i særdeleshed danske musik foreslås i  

 overensstemmelse med Orkesterudvalgets betænkning oprettet en særlig pulje,  

 hvor orkestrene kan søge om støtte til opførelse af dette repertoire samt til  

 visse andre formål.
 Yderligere foreslås oprettet en pulje til supplerende støtte til  

 landsdelsorkestrenes inden- og udenlandske turnevirksomhed og en pulje til  

 støtte af en udvidelse af antallet af fastansatte musikere ved et eller flere  

 landsdelsorkestre, såfremt der ydes kommunalt eller amtskommunalt tilskud  

 hertil.
 Med hensyn til udvalgets forslag vedrørende basisensemblernes finansiering  

 m.v. henvises til de specielle bemærkninger til ændringsforslag nr. 3.
Orkesterudvalget har desuden stillet forskellige forslag, der i givet fald  

 vil kunne realiseres uden ændringer af lovgivningen.
Disse forslag overvejes  

 nærmere i ministeriet.
Bemærkninger til lovforslagets enkelte bestemmelser Til nr. 1 Den foreslåede tilføjelse til den gældende lov § 1, stk. 1, 1. punktum,  

 tager sigte på at udvide Statens Musikråds virkeområde til også at omfatte  

 fremme af dansk musik i udlandet.
Dansk musik efterspørges i stadigt stigende  

 omfang over hele verden, og det forekommer på denne baggrund rimeligt, at det  

 udtrykkeligt i lovgivningen fastslås, at Musikrådets virksomhed også skal  

 rette sig mod at synliggøre dansk musik i udlandet.
Til nr. 2 Statens Musikråd har i henhold til den gældende lovs § 1, stk.1, den  

 endelige administrative afgørelse med hensyn til fordelingen af støtte til de  

 formål, der er beskrevet i den gældende lovs § 3, stk. 1.
 Den foreslåede ændring af § 1, stk. 1, 3. punktum, har sammenhæng med den  

 under nr. 3 foreslåede ændring af § 3, stk. 2, hvorefter ministeren får  

 mulighed for på forhånd at afstikke de overordnede musikpolitiske  

 retningslinjer for rådets administration af støtten til henholdsvis  

 musikundervisning, efter- og videreuddannelse af musikere samt musikeksport.
Det er alene rammerne for disse tre områder, der tænkes fastlagt i en  

 årlig aktivitetsplan.
Statens Musikråd vil, når planen er godkendt, fortsat  

 have den endelige administrative afgørelse med hensyn til den detaljerede  

 fordeling af bevillingerne inden for samtlige de hovedområder, som rådets  

 virksomhed skal dække.
Til nr. 3 Den foreslåede ændring af den gældende lovs § 3, stk. 1, indebærer en  

 sammenfatning af de mange enkeltbestemmelser om Statens Musikråds  

 støtteområder.
 Lovforslagets § 3, stk. 1, nr. 1, svarer til den gældende lovs §  

 3, stk. 1, nr. 4.
 Efter denne bestemmelse ydes idag støtte til de seks eksisterende  

 basisensembler, Esbjerg Ensemble, Det Jyske Ensemble, Randers Byorkester,  

 Storstrøms Kammerensemble, Undergrunden og Kluwers Big Band.
 Desuden ydes støtte til en række specialensembler og andre eksisterende  

 professionelle ensembler samt det eksisterende statsensemble.
 Der vil være behov for en økonomisk styrkelse af virksomheden i de seks  

 basisensembler samt en tiltrængt udvidelse af tre af disse ensembler, nemlig  

 Esbjerg Ensemble, Det Jyske Ensemble og Kluwers Big Band.
 Der vil endvidere være behov for, at Statens Musikråd kan opprioritere  

 støtten til specialensembler som fx. Århus Sinfonietta, Athelas Ensemble,  

 Jazzgruppe 90, New Jungle Orchestra, vokalkoret Ars Nova og Concerto  

 Copenhagen samt til andre eksisterende professionelle ensembler.
 Inden for dette hovedområde vil Statens Musikråd desuden - efter fornøden  

 prioritering af opgaverne - overveje at etablere et rytmisk basisensemble, at  

 iværksætte projekter for rock-, folke- og verdensmusik samt at etablere et  

 yderligere statsensemble.
 Lovforslagets § 3 stk. 1, nr. 2, svarer stort set til det i den  

 gældende lovs § 3, stk. 1, nr. 5, beskrevne område.
Inden for dette hovedområde ydes især støtte til den rytmiske musik.
Der  

 gives transportstøtte efter generelle kriterier og turnestøtte til særligt  

 kvalificerede ensembler, som præsenteres over hele landet, og dette er af  

 væsentlig betydning for både musikere og spillesteder.
Det er Statens  

 Musikråds vurdering, at der er behov for bevillingsforøgelser til dette  

 område i de kommende år.
Støtten til de rytmiske spillesteder er afgørende for musiklivets trivsel  

 og udvikling, idet disse spillesteder tilsammen danner en levedygtig og  

 landsdækkende scene for levende musik.
Der er imidlertid inden for  

 spillestedsbranchen konstateret alvorlige strukturelle og driftsmæssige  

 problemer, der må afklares, forinden principper for en øget støtte kan  

 fastlægges.
Der vil derfor i nær fremtid blive iværksat en uvildig  

 undersøgelse af hele dette område, og først når denne - formentlig i løbet af  

 efteråret -er tilendebragt, vil kulturministeren i samråd med Statens  

 Musikråd træffe beslutning om, efter hvilke kriterier støtten til dette  

 område fremtidig bør fordeles.
 Det forventes, at der inden for den foreslåede bevillingsforøgelse, jf.  

 bilag 1, afsættes midler til finansiering af en øget støtte til dette område,  

 når den ovennævnte undersøgelse er afsluttet.
Musikrådet har hidtil kun ydet beskeden støtte til ikke-kommercielle  

 festivals af landsdækkende eller regional betydning, fordi midlerne har været  

 utilstrækkelige.
Disse festivals udgør en stadig vigtigere platform for  

 seriøse musikere og tiltrækker et stadig større, aktivt medlevende publikum.
Musikrådet har af ressourcemæssige årsager også måttet indskrænke sig til  

 kun at yde begrænset støtte til musikdramatik, som i de senere år har  

 gennemgået en rivende udvikling.
Musikdramatik er i dag et naturligt og  

 centralt arbejdsområde for danske komponister, forfattere, instruktører,  

 dirigenter, musikere, sangere og dansere, og publikumsinteressen er i stadig  

 vækst.
Fremkomsten af de efterhånden mange højt kvalificerede musikdramatiske  

 grupper har aktualiseret spørgsmålet om etablering af en permanent scene for  

 den efterhånden betydelige del af det musikdramatiske repertoire, som ikke  

 varetages af Det Kongelige Teater og Den Jyske Opera.
Fx. har en  

 arbejdsgruppe udarbejdet et projekt »Den anden Opera«, som foreslås  

 etableret i en bygning i Københavns indre by.
Det videre forløb af arbejdet  

 med disse planer må imidlertid afhænge af, om der på anden måde - eksempelvis  

 i forbindelse med nye offentlige kulturbyggerier i Hovedstaden - kan  

 tilvejebringes lokaler, der er velegnede til formålet.
 Det forudsættes, at der inden for den foreslåede bevillingsforøgelse til  

 Statens Musikråd afsættes midler, som foreslået af Musikrådet, til støtte af  

 driften af en permanent musikdramatisk forsøgsscene.
 Lovforslagets § 3, stk. 1, nr. 3, svarer til bestemmelsen i den  

 gældende lovs § 3, stk. 1, nr. 1 og 2.
Inden for rammerne af denne bestemmelse vil Statens Musikråd fortsat, i  

 det omfang der måtte være behov herfor, kunne yde støtte til visse  

 eksperimenterende former for musikundervisning som ligger uden for rammerne  

 af den virksomhed, der udøves af de ordinære uddannelsesinstitutioner på  

 musikområdet.
Forslag om ydelse af sådan støtte skal medtages i den årlige  

 aktivitetsplan, jf. bemærkningerne nedenfor til § 3, stk. 2.
 Der kan også i medfør af lovforslagets § 3, stk. 1, nr. 3, fortsat ydes  

 støtte til amatørmusikken, hovedsagelig til de centrale organisationer samt  

 til eksperimenterende og udviklende arbejde, fx. i form af en pulje til  

 støtte af samarbejde mellem professionelle musikere og amatørensembler samt  

 en pulje til centrale dirigentkurser.
 Lovforslagets § 3, stk. 1, nr. 4, afløser bestemmelserne i den  

 gældende lovs § 3, stk. 1, nr. 7 og 8.
Efter disse bestemmelser støttes idag en række institutioner og  

 funktioner, der er af afgørende betydning som serviceorganer i videste  

 forstand for såvel udøvende musikere som publikum.
Dette gælder fx. de  

 seriøse musiktidsskrifter, Selskabet til Udgivelse af Dansk Musik på Fonogram  

 og Videogram samt Dansk Musik Informations Center (MIC), Det Danske Jazz  

 Center og Folkemusikhuset i Hogager.
 Kulturministeriet er enig med Statens Musikråd i, at der bør ske en  

 styrkelse af Dansk Musik Informations Center (MIC).
MICs projektmæssige indsats bør efter et tiår med vægt på konsolidering af  

 samlinger, arkiver m.m. opprioriteres.
Dette kan ske igennem kampagner og  

 udstillinger i ind- og udland.
Der er i MIC på nuværende tidspunkt ikke  

 tilstrækkelige ressourcer hertil.
Den nuværende placering giver MIC mulighed for at spille en større rolle i  

 formidling af informationer om dansk musikliv.
Turister i Danmark bør  

 informeres og betjenes bedre, så musiklivet bliver en mere naturlig del af de  

 kulturelle valgmuligheder.
Dette bør ske i samarbejde med  

 turistorganisationerne.
 Der bør desuden være mulighed for at forbedre støtten til  

 musiktidsskrifter, hvis emnevalg og stofbehandling skønnes at være væsentlige  

 for dansk musikliv og af almen offentlig interesse.
Der er konstateret behov for øgede midler til udgivelse af fonogrammer og  

 videogrammer inden for såvel den klassiske og nutidige kompositionsmusiks  

 område som inden for det rytmiske område.
Desuden er der konstateret et  

 specielt behov for garantistøtte til fonogramudgivelse af dansk musik, som  

 markerer sig internationalt, fx. ved pristildeling, men ikke umiddelbart er  

 sikret fonogramudgivelse.
 Statens Musikråds støtte til Folkemusikhuset i Hogager forudsættes  

 opretholdt efter en nødvendig omstrukturering af denne virksomhed.
 Det vil blive overvejet at afsætte midler til en flytning af Det Danske  

 Jazz Center, der idag er beliggende i Sydsjælland, til København, gerne i  

 tilknytning til en eksisterende musikinstitution som Det Rytmiske  

 Musikkonservatorium, Musikvidenskabeligt Institut, Dansk Musik Informations  

 Center eller lignende, således at centrets omfattende samlinger kan indgå som  

 basis i opbyggelsen af et forskningsmiljø for dansk jazz.
 Lovforslagets § 3, stk. 1, nr. 5, afløser de i den gældende lovs §  

 3, stk. 1, nr. 3, 6 og 9 omtalte støtteområder.
Inden for rammerne af denne bestemmelse vil der fortsat kunne ydes støtte  

 til musikforeninger, hvis standardtilskud af ressourcemæssige grunde har  

 været uændret i en længere årrække.
Musikrådet ønsker at kunne forøge dette  

 tilskud samtidig med, at der ønskes mulighed for at give et supplerende  

 tilskud til musikforeninger, der er villige til at satse på et specielt  

 kvalitetsrepertoire.
 Inden for en forhøjet bevillingsmæssig ramme forudsættes desuden afsat  

 øgede bevillinger til efter- og videreuddannelse af musikere.
Der er inden for alle musikkens genrer et behov for at samordne  

 kursusvirksomhed og efteruddannelser, således at såvel nationale som  

 internationale kapaciteter kan inspirere og videregive deres viden på kurser  

 afholdt i Danmark for den størst mulige kreds af kursusdeltagere.
Ud over den  

 rent håndværksmæssige videreudvikling skal efteruddannelsen give musikere og  

 sangere inspiration og metoder til at kunne udvikle deres eget kunstneriske  

 udtryk.
 Til sikring af en overordnet struktur og koordinering af  

 efteruddannelsesindsatsen også i relation til musikere m.v., der har  

 gennemgået uddannelse ved musikkonservatorierne, vil Kulturministeriet i  

 samråd med Statens Musikråd nedsætte et efteruddannelsesudvalg, der foreslås  

 sammensat af repræsentanter for institutioner og organisationer dækkende alle  

 musikkens genrer.
 Efter lovforslagets § 3, stk. 1, nr. 5, vil Statens Musikråd fortsat kunne  

 støtte instrumentanskaffelser til amatørensembler, musikskoler og  

 koncertlokaler af regional betydning, yde støtte til installation af lydanlæg  

 af høj kvalitet på nogle af de vigtigste faste spillesteder samt fortsætte  

 støtten til Dansk Institut for Elektroakustisk Musik (DIEM).
Efter den foreslåede ændring af formålsbestemmelsen for Statens Musikråd  

 kan der fremover ydes støtte til internationalt samarbejde og musikeksport.  

 Indsatsen på dette område bør koordineres med indsatsen fra Dansk Musik  

 Informations Center samt med Kulturministeriets overordnede indsats for  

 fremme af dansk kultur i udlandet fx. gennem større tværgående kulturfremstød  

 i udlandet og deltagelse i fællesnordiske kulturarrangementer i udlandet.
Der  

 henvises til bemærkningerne nedenfor om den årlige aktivitetsplan.
 Den hidtidige hjemmel for Statens Musikråd i den gældende lovs § 3, stk.  

 1, nr. 10, til at yde støtte til landsdelsorkestrenes afholdelse af koncerter  

 uden for orkestrenes hjemsteder foreslås erstattet af den under  

 ændringsforslag nr. 8 foreslåede nye bestemmelse, hvorefter staten kan yde  

 tilskud til landsdelsorkestrenes turnevirksomhed i ind- og udland.
Lovforslagets § 3, stk. 2, indeholder en ny bestemmelse om, at  

 Statens Musikråd forud for hver finansårs begyndelse skal udarbejde en  

 aktivitetsplan specielt for tre af rådets støtteområder, nemlig  

 musikundervisning, efter- og videreuddannelse af musikere og støtte til  

 internationale formål på musikområdet.
Den årlige aktivitetsplan skal  

 indeholde forslag til, hvor stor en del af Musikrådets bevilling, der i det  

 følgende finansår påtænkes anvendt til de tre områder samt hovedlinjer for  

 anvendelsen af de afsatte bevillinger.
Aktivitetsplanen skal godkendes af  

 kulturministeren.
 Bestemmelsen i lovforslagets § 3, stk. 3, svarer til den gældende lovs §  

 3, stk. 2 og 3.
 Om de bevillingsmæssige konsekvenser for Statens Musikråd af lovforslaget  

 henvises til bilag 1.
Til nr. 4 Der henvises til bemærkningerne til nr. 5.
Til nr. 5 Med forslaget præciseres gældende praksis om, at refusionen beregnes på  

 grundlag af budgetter, der er godkendt af vedkommende kommunalbestyrelse  

 eller amtsråd, og at refusionen udbetales ratevis forud.
Med forslaget  

 præciseres endvidere, at den endelige beregning af refusionen sker på  

 grundlag af regnskaber, der skal indeholde dokumentation for elevernes  

 samlede egenbetaling.
På denne baggrund og under henvisning til, at den  

 endelige beregning af refusionen skal ske i henhold til regnskaber, der er  

 godkendt af de budgetgodkendende myndigheder, foreslås bestemmelsen om  

 Statens Musikråds godkendelse af regnskaberne ophævet.
Såfremt det af de indsendte regnskaber fremgår, at en kommune, en  

 amtskommune eller andre har ydet et tilskud, der er højere end budgetteret,  

 vil der efter de gældende regler skulle ske en refusion af de forøgede  

 udgifter.
Ordningen indebærer imidlertid den ulempe for kommuner,  

 amtskommuner eller andre, at refusionsprocenten i et senere finansår kan  

 blive lavere på grund af efterbetalinger.
Hertil kommer, at ordningen er  

 administrativt besværlig.
Den gældende ordning foreslås derfor ændret til en mere styrbar ordning,  

 hvor den endelige refusion ikke kan overstige den foreløbige udbetalte  

 refusion.
For meget udbetalt refusion i et regnskabsår skal som hidtil  

 modregnes i refusionen for det følgende år.
 Forslaget er iøvrigt af redaktionel karakter.
 Til nr. 6.
 Ændringen er af redaktionel karakter.
 Til nr. 7.
 Efter den gældende musiklovs § 4, stk. 2, nr. 1, er det en  

 betingelse for opnåelse af statsstøtte, at (landsdels-)»orkestrets  

 hovedopgave er at afholde orkesterkoncerter omfattende et righoldigt  

 repertoire at såvel ældre som nyere musikalske værker med særlig hensyntagen  

 til værker af danske komponister«.
 Det enkelte orkesters repertoire i de enkelte sæsoner bør principielt frit  

 kunne tilrettelægges af orkestrets ledelse, medens orkestrenes repertoire  

 over en årrække bør opfylde lovens forudsætninger for statsstøtte.
 Orkesterudvalgets flertal foreslog i betænkningen, at det som betingelse  

 for statstilskuddet skulle fastsættes, at landsdelsorkestrenes  

 koncertprogrammer i gennemsnit over perioder på tre år skulle indeholde 40  

 pct. musik fra perioden efter 1910 og 10 pct. musik fra perioden efter 1950.
 Et sådant specificeret krav til repertoirets sammensætning kan dog ikke  

 anses for rimeligt, uanset vigtigheden af at tilgodese den nyere tids musik i  

 højere grad end hidtil.
 Derimod foreslås en ændring af de eksisterende støttebetingelser i lovens  

 § 4, således at det uden angivelse af bestemte procentværdier præciseres, at  

 det er en hovedopgave for orkestrene at fastlægge et alsidigt repertoire af  

 såvel ældre som nyere og nye musikalske værker herunder nordiske og i  

 særdeleshed danske værker, der er komponeret efter år 1900.
 Til nr. 8.
Den gældende statstilskudsordning for landsdelsorkestrene er baseret på,  

 at staten til landsdelsorkestrene yder et tilskud, der ikke overstiger 50% -  

 for Sønderjyllands Symfoniorkesters vedkommende dog 75% - af de samlede  

 offentlige tilskud.
Størrelsen af statstilskuddene i det enkelte finansår  

 fastsættes med udgangspunkt i det budget for orkestrenes ordinære drift, der  

 er fastsat for det pågældende finansår.
 Orkesterudvalget har i sin betænkning stillet forslag om, at dette  

 grundtilskud suppleres ved etablering af et antal puljer, hvoraf orkestrene  

 skal kunne ansøge om særlig statsstøtte.
På denne baggrund foreslås i lovforslagets § 7, stk. 1, etableret  

 hjemmel til ydelse af statstilskud til fremførelse af musik inden for særlige  

 genrer, hvorved primært sigtes til nyere og nye musikalske værker herunder  

 nordiske og i særdeleshed danske værker fra det 20. århundrede.
Der vil i  

 mindre omfang kunne ydes støtte til opførelse af senromantiske orkesterværker  

 samt til projekter af forskellig art som fx. tilknytning af unge komponister  

 til landsdelsorkestrene.
 I § 7, stk. 2, foreslås etableret hjemmel til ydelse af særlig  

 statslig støtte til udvidelse af antallet af fastansatte musikere ved  

 landsdelsorkestrene, såfremt der ydes kommunale eller amtskommunale tilskud  

 hertil.
 Ved udvidelse af musikerantallet forstås i denne forbindelse forøgelse af  

 det antal faste normerede musikerstillinger, der var knyttet til hvert af  

 orkestrene pr. 1. april 1993.
 Den statslige støtte til udvidelse af antallet af fastansatte musikere ved  

 de enkelte landsdelsorkestre forudsættes ikke at overstige 50% af den samlede  

 udgift ved udvidelsen.
 Såfremt der på grund af manglende lokal medfinansiering i det enkelte  

 finansår ikke er mulighed for at anvende den afsatte bevilling fuldt ud, kan  

 bevillingen eller dele heraf overføres til anvendelse i et senere finansår.
 Lovforslagets § 7, stk. 3, giver hjemmel til, at der kan ydes  

 særlig støtte til landsdelsorkestrenes turnevirksomhed i ind- og udland.
 Det må anses for vigtigt at skabe et incitament til, at  

 landsdelsorkestrene dels gennemfører turneer i Danmark uden for orkestrenes  

 hjemsteder i højere grad end hidtil, dels bliver målt med en international  

 målestok ved koncerter i udlandet.
 Ved ydelse af støtte til indenlandske turneer skal der lægges særlig vægt  

 på at sikre en rimelig turnevirksomhed til Bornholm.
 Administrationen af de nævnte tre puljer henlægges til Kulturministeriet,  

 der vil fordele midlerne efter høring af Statens Musikråd.
 Om de bevillingsmæssige konsekvenser af forslagene vedrørende  

 landsdelsorkestrene henvises til bilag 1.
 Til nr. 9.
 De foreslåede bestemmelser om regnskab og revision tager sigte på at skabe  

 en klar hjemmel til - af de institutioner m.v., der modtager tilskud i  

 henhold til denne lov - at kræve førelse og aflæggelse af regnskab samt  

 revisionens udførelse tilrettelagt i overensstemmelse med lovbekendtgørelse  

 nr. 489 af 24. juni 1991 om revisionen af statens regnskaber m.m. § 4 samt  

 Budgetvejledning 1992 pkt. 21.35.
Til § 2 Ved udarbejdelsen af lovforslaget og de dertil knyttede bevillingsmæssige  

 beregninger er det forudsat, at loven træder i kraft den 1. januar 1994.
Bilag 1 Lovforslagets administrative og økonomiske konsekvenser Lovforslaget medfører en forøget arbejdsbyrde for Statens Musikråd, hvis  

 honorarer vil blive søgt justeret.
Det vil være nødvendigt at foretage en vis  

 udvidelse af Statens Musikråds edb-system.
En mindre personaleforøgelse på  

 højst 1 årsværk i Musikrådets sekretariat vil være nødvendig.
Ressourcer  

 hertil vil blive tilvejebragt ved omprioriteringer inden for lønsumsrammen.
 Merudgifter i forbindelse med lovforslaget:
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om musik, jf. lovbekendtgørelse nr. 522 af 6. juli 1990, foretages  

 følgende ændringer:
 1. § 1, stk. 1, 1. pkt., affattes således:
 »Statens Musikråd har til opgave at virke til fremme af musiklivet i  

 Danmark og dansk musik i udlandet«.
 2. I § 1, stk. 1, 3. pkt., indføjes efter »§ 3«:
», stk. 1, jf. dog § 3, stk. 2.« § 1. Statens Musikråd har til opgave at virke til fremme af  

 musiklivet i Danmark.
Musikrådet skal rådgive og bistå offentlige myndigheder  

 og institutioner i sager angående musikforhold.
Rådet har den endelige  

 administrative afgørelse med hensyn til fordelingen af støtte til de formål,  

 der er nævnt i § 3.
 Stk. 2. Rådet kan på eget initiativ behandle spørgsmål vedrørende  

 dansk musikliv og fremsætte erklæringer herom.
 3. § 3 affattes således:
 »§ 3. Statens Musikråd kan inden for en på de årlige finanslove  

 fastsat beløbsramme yde støtte til:
1) professionelle orkestre, kor og ensemblers virksomhed, bortset fra de i  

 kapitel 3 nævnte orkestre, 2) koncertvirksomhed, herunder spillesteder, festivals og musikdramatik, 3) musikundervisning af forsøgsmæssig karakter eller af landsdækkende  

 eller regional interesse samt kunstnerisk arbejdende amatørkor,  

 amatørorkestre og -ensembler og deres organisationer, 4) informations-, dokumentations- og publikationsvirksomhed, 5) andre aktiviteter, der kan virke til fremme af musiklivet i Danmark og  

 dansk musik i udlandet.
 Stk. 2. Statens Musikråd udarbejder forud for hvert finansår en  

 aktivitetsplan for den del af rådets aktiviteter, der vedrører støtte til  

 musikundervisning, efter- og videreuddannelse samt internationale formål.  

 Planen skal indeholde angivelse af de tilskudsrammer, der inden for rådets  

 samlede bevillinger foreslås afsat for hvert af de tre områder.  

 Aktivitetsplanen forelægges kulturministeren til godkendelse.
Stk. 3. Støtte efter stk. 1, der kan ydes som tilskud, garanti  

 eller lån, skal tilgodese både ældre, nye og hidtil ukendte genrer og former  

 for musik.« § 3. Statens Musikråd kan yde støtte til musikformål, herunder  

 særligt til:
1) musikundervisning af forsøgsmæssig karakter eller af landsdækkende  

 eller regional interesse, 2) kunstnerisk arbejdende amatørkor, amatørorkestre og -ensembler og til  

 deres organisationer, 3) musikforeninger og de for sådanne gældende abonnementsordninger samt  

 til organisationer af publikum, 4) orkestre, som ikke omfattes af § 4, samt kor og ensembler, 5) koncertvirksomhed og i særlige tilfælde musikdramatisk virksomhed, 6) videreuddannelse og efteruddannelse af musikere, musikundervisere og  

 andre med tilknytning til musikkens område, 7) udgivelse, produktion og udbredelse af noder, fonogrammer, videogrammer  

 og publikationer om musik, herunder pædagogisk materiale, 8) arkivering af dansk musik samt til dokumentations- og  

 informationsvirksomhed, 9) udlån eller anskaffelse af instrumenter og teknisk udstyr samt i  

 særlige tilfælde indretning og forbedring af lokaler, specielt til øvebrug, 10) landsdelsorkestrenes afholdelse af koncerter uden for orkestrenes  

 hjemsteder.
 Stk. 2. Støtte efter stk. 1 skal tilgodese både ældre, nye og  

 hidtil ukendte genrer og former for musik.
 Stk. 3. Støtte kan ydes som tilskud, garanti eller lån.
 4. I § 3 c, stk. 3, udgår:
», således som de fremgår af det af Statens Musikråd godkendte  

 regnskab for foregående år« Stk. 3. Kommuner, amtskommuner eller andre kan maksimalt få  

 refunderet 25 pct. af udgifterne til musikskolelærerlønningerne, således som  

 de fremgår af det af Statens Musikråd godkendte regnskab for foregående år.
 5. § 3 c, stk. 5, ophæves, og i stedet indsættes:
»Stk. 5. Statens Musikråd udbetaler en foreløbig refusion i  

 henhold til § 3 c, stk. 1. Den beregnes på grundlag af budgetter, der er  

 godkendt af vedkommende kommunalbestyrelse eller amtsråd.
Refusionen  

 udbetales ratevis forud.
Stk. 6. Endelig beregning af refusionen i henhold til § 3 c, stk.  

 3, foretages på grundlag af regnskaber.
Regnskaberne skal være godkendt af  

 vedkommende kommunalbestyrelse eller amtsråd, og skal indeholde dokumentation  

 for den samlede elevbetaling.
Den endelige refusion kan dog ikke overstige  

 den foreløbige udbetalte refusion.
Stk. 7. For meget udbetalt refusion i et regnskabsår modregnes i  

 refusionen for det følgende år.« Stk. 5. Der kan ydes særlig støtte til etablering af musikskoler.
 6. I § 3 e, indsættes som nyt stk. 1:
»Staten kan yde særlig støtte til etablering af musikskoler.« Stk. 1, 2 og 3 bliver herefter stk. 2, 3 og 4.
 7. § 4, stk. 2, nr. 1, affattes således:
»1) at det er orkestrets hovedopgave at afholde orkesterkoncerter  

 omfattende et alsidigt repertoire af såvel ældre som nyere og nye musikalske  

 værker, herunder nordiske og i særdeleshed danske værker, der er komponeret  

 efter år 1900.« § 4. Århus Symfoniorkester, Ålborg Symfoniorkester, Odense  

 Symfoniorkester, Sønderjyllands Symfoniorkester og Sjællands Symfoniorkester  

 skal som landsdelsorkestre medvirke til fremme af musiklivet i landsdelen.
 Stk. 2. Det er en betingelse for at opnå støtte efter § 5:
1) at det er orkestrets hovedopgave at afholde orkesterkoncerter  

 omfattende et alsidigt repertoire af såvel ældre som nyere musikalske værker  

 af danske komponister, 2) at orkestret består af fast engagerede helårsbeskæftigede musikere og  

 har en sådan størrelse og sammensætning, at grundlaget for fremførelse af det  

 i 1) nævnte repertoire på kunstnerisk forsvarlig måde er til stede, 3) at orkestret i rimeligt og kunstnerisk forsvarligt omfang er til  

 rådighed for ballet- og musikdramatiske forestillinger, herunder  

 forestillinger med Den jyske Opera, og for det stedlige musikkonservatorium  

 som professionelt studieorkester, og 4) at orkestret søger sine opgaver løst i samarbejde med de øvrige  

 landsdelsorkestre og med andre musikinstitutioner, 5) at orkestrene efter behov og i rimeligt omfang afholder koncerter i og  

 uden for landsdelen.
 8. § 7 affattes således:
 »§ 7. Staten kan yde støtte til landsdelsorkestrenes merudgifter til  

 opførelse af værker inden for særlige genrer samt til særlige projekter.
 Stk. 2. Staten kan yde støtte til udvidelse af antallet af  

 fastansatte musikere ved et eller flere landsdelsorkestre, såfremt der ydes  

 kommunalt eller amtskommunalt tilskud hertil.
 Stk. 3. Staten kan yde tilskud til landsdelsorkestrenes  

 turnevirksomhed i ind- og udland.
 9. Efter § 12 indsættes:
»Kapitel 4 a Regnskab og revision § 12 a.
De institutioner m.v., der modtager tilskud i henhold til  

 denne lov, skal føre og aflægge regnskab i overensstemmelse med særlige eller  

 generelle regler herfor.
 Kulturministeren fastsætter de nærmere regler for regnskabsaflæggelsen.
§ 12 b.
Revisionen udføres af den af institutionen valgte revisor  

 i henhold til reglerne om god offentlig revisionsskik.
