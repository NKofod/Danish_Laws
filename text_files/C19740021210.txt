(Til kommissorierne ved statens  

 ekspropriotioner og anlægsmyndigheden) I en erklæring af 6. februar 1974 (j.nr. 179/73) har folketingets  

 ombudsmand udtalt, at der efter hans opfattelse burde have været indhentet  

 tilladelse til etablering af Københavns lufthavn, Roskilde, i henhold til de  

 almindelige regler i loven om by- og landzoner (nu lovbekendtgørelse nr. 340  

 af 13. juli 1972), før lufthavnen blev anlagt.
Arealer m.v. til lufthavnen er  

 erhvervet ved ekspropriation efter reglerne i ekspropriationsprocesloven (lov  

 nr. 186 af 4. juni 1964 om fremgangsmåden ved ekspropriation vedrørende fast  

 ejendom som ændret ved lov nr. 175 af 30. april 1969). På  

 ekspropriationstidspunktet var området beliggende i landzone.
Den  

 omstændighed, at arealer m.v. til lufthavnen er erhvervet ved ekspropriation,  

 medfører efter ombudsmandens opfattelse ikke, at de almindelige regler i  

 loven om by- og landzoner for anvendelse af arealer i landzone ikke skulle  

 have været iagttaget.
Efter at spørgsmålet om iagttagelse af zonelovens bestemmelser i  

 ekspropriationstilfælde på den således givne anledning på ny har været gjort  

 til genstand for overvejelser, fastsættes det herved, at reglerne i by- og  

 landzoneloven i det hele skal iagttages i den udstrækning, som denne lov  

 bestemmer, ved gennemførelse af anlæg, hvortil der foretages ekspropriation  

 efter reglerne i ekspropriationsprocesloven, med mindre der i det enkelte  

 tilfælde måtte foreligge særlig hjemmel for det modsatte.
Herved bemærkes, at  

 den lovgivning, der indeholder den materielle hjemmel til gennemførelse af  

 ekspropriation, tillige kan indeholde hjemmel for en hel eller delvis  

 fravigelse af reglerne i by- og landzoneloven.
Dette vil formentlig navnlig  

 kunne være af praktisk betydning i tilfælde, hvor hjemmelen til  

 ekspropriation indeholdes i en konkret anlægslov.
 Det følger heraf, at anlægsmyndighederne så tidligt som muligt bør søge  

 oplyst, hvorvidt bestemmelserne i by- og landzoneloven er til hinder for  

 gennemførelsen af et påtænkt anlæg, og om der i givet fald kan skaffes  

 fornødne tilladelser eller dispensationer fra lovens bestemmelser til  

 anlæggets etablering.
 Oplysning om ekspropriationsanlæggets forhold til bestemmelserne i by- og  

 landzoneloven bør principielt ledsage anlægsmyndighedens henvendelse til  

 ministeriet for offentlige arbejder om sagens forelæggelse for en  

 ekspropriationskommission.
Det påhviler ekspropriationskommissionen ved dennes formand, vedkommende  

 kommissarius ved statens ekspropriationer under besigtigelsen at påse, at det  

 foreligger oplyst, om anlægget er gennemførligt under hensyn til reglerne i  

 by- og landzoneloven.
Ved anmodning om bemyndigelse til at foretage  

 ekspropriation på grundlag af det af kommissionen vedtagne projekt skal det  

 særskilt angives, hvis der måtte henstå uafklarede spørgsmål med hensyn til  

 opfyldelse af bestemmelserne i by- og landzoneloven.
 En bemyndigelse til at foretage ekspropriation efter bestemmelserne i  

 ekspropriationsprocesloven vil herefter kun kunne bringes til anvendelse, når  

 det dokumenteres, at bestemmelserne i by- og landzoneloven ikke er til hinder  

 for anlæggets gennemførelse.
 Ministeriet for offentlige arbejder, den  

 3, oktober 1974.
 Kresten Damsgaard.
/F.
Reidar Jørgensen.
