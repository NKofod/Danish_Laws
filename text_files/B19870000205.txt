 I henhold til § 2 samt § 3 i lov nr. 196 af 26. maj 1965 om undervisningen  

 på de godkendte handelsskoler, som ændret senest ved § 3 i lov nr. 217 af 23.  

 april 1986, og § 1 samt § 15 a i lov nr. 289 af 8. juni 1977 om  

 erhvervsfaglige grunduddannelser, som ændret senest ved § 13 i lov nr. 217 af  

 23. april 1986, fastsættes:
Almindelige bestemmelser § 1.  Statsunderstøttede handelsskoler kan med  

 godkendelse af Undervisningsministeriet, Direktoratet for  

 Erhvervsuddannelserne, afholde normalkursus, der afsluttes med en  

 statskontrolleret afgangsprøve, edb-assistenteksamen.
 Stk. 2.  Normalkursus til edb-assistenteksamen  

 tilrettelægges enten som en 2 1/2-årig dagundervisning eller som en 1  

 1/2-årig dagundervisning.
 Stk. 3.  Direktoratet kan, hvor særlige forhold taler  

 herfor, efter indstilling fra uddannelsesnævnet, jfr. § 19, gøre undtagelse  

 fra stk. 2.
 § 2.  Skolernes undervisningsplaner skal for hvert  

 enkelt af de kurser, der er nævnt i § 1, stk. 2, affattes og indsendes til  

 direktoratet efter nærmere af direktoratet fastsatte retningslinier.
 § 3.  Formålet med edb-assistentuddannelsen er at give  

 en grundlæggende uddannelse, der kvalificerer til at arbejde på et  

 håndværksmæssigt niveau med installation, vedligeholdelse og udvikling af  

 edb-systemer.
 Stk. 2.  Uddannelsen tager sigte på alle  

 virksomhedstyper inden for edb-området, både private og offentlige, og på  

 arbejde med såvel mindre som større datamater, enkeltvis og sammenkoblede.
 Stk. 3.  Uddannelsen skal kvalificere eleven til at  

 kunne medvirke ved anskaffelse og installation af mindre anlæg og  

 standardprogrammel samt tilpasning af standardprogrammel til mindre  

 virksomheder, og herunder at kunne kommunikere med alle grupper af  

 medarbejdere/ brugere.
 Stk. 4.  Uddannelsen tilrettelægges, således at  

 videregående uddannelse muliggøres.
Adgangsbetingelser § 4.  Adgang til det 2 1/2-årige normalkursus har den,  

 der med tilfredsstillende resultat har gennemført den erhvervsfaglige  

 grunduddannelses basisuddannelse inden for handels- og kontorområdet eller  

 basisuddannelsen inden for et af de øvrige hovederhvervsområder og har opnået  

 tilsvarende kundskaber i dansk og engelsk eller har bestået  

 handelsmedhjælpereksamen.
 Stk. 2.  Adgang til det 1 1/2-årige normalkursus har  

 den, der har bestået højere handelseksamen, studentereksamen, højere teknisk  

 eksamen eller højere forberedelseseksamen.
Stk. 3.  I særlige tilfælde kan der gives adgang til  

 normalkurserne for elever, der ikke opfylder de foreskrevne  

 adgangsbetingelser, men som skønnes på anden måde at have tilegnet sig de  

 nødvendige forkundskaber.
En sådan tilladelse kan gives af skolen.
Stk. 4.  Ingen kan optages, efter at kurserne er  

 begyndt, medmindre det efter skolens skøn må anses for sandsynligt, at eleven  

 vil kunne følge og gennemføre kurset på tilfredsstillende måde.
En sådan  

 tilladelse meddeles af skolen.
Undervisningen § 5.  Normalkurserne er inddelt i hel- og halvårige  

 delforløb.
Undervisningen gennemføres som en kombination af  

 klasseundervisning, forelæsninger, møder, seminarer, studiekredse,  

 selvstudium og opgaveløsning.
 Stk. 2.  Uddannelsens fag inddeles i datamatiske fag,  

 projektarbejde og andre fag, jfr. §§ 6 og 7.
Stk. 3.  Undervisningen i de datamatiske fag i hvert af  

 delforløbene tilrettelægges, så der i vidt omfang undervises parallelt i  

 fagene.
Der skabes sammenhæng mellem de datamatiske fag og de andre fag  

 gennem en faglig koordinering og ved placering af undervisningen i de andre  

 fag.
De faglige bindinger fremgår af læreplanerne.
Skolernes  

 undervisningsplaner udarbejdes, så der skabes sammenhæng mellem  

 undervisningen og emnerne for halvårsopgaverne, jfr. §§ 6, 7 og 8. Der  

 henvises i øvrigt til § 2.
 Stk. 4.  For elever med særlige forudsætninger kan  

 undervisningen gennemføres med et mindre lektionsantal efter regler, der  

 fastsættes af direktoratet.
§ 6.  På det 2 1/2-årige normalkursus er det samlede  

 antal lektioner 2800 timer.
Der læses normalt efter følgende plan:
I.
De mindre datamater og deres isolerede anvendelse --------------------------------------------------------------------- --------------------------------------------------------------------- Stk. 2.  Sideløbende med undervisningen i henholdsvis  

 andet, tredie og fjerde halvår løses en halvårsopgave med udgangspunkt i den  

 forudgående undervisning.
§ 7.  På det 1 1/2-årige normalkursus er det samlede  

 antal lektioner 1400 timer.
Der læses normalt efter følgende plan:
I.
De mindre datamater og deres isolerede anvendelse --------------------------------------------------------------------- --------------------------------------------------------------------- Andre fag En mindre del af undervisningen i økonomi og organisation fra første  

 halvår kan overføres til 2. halvår.
Stk. 2.  Sideløbende med undervisningen løses 3  

 halvårsopgaver med udgangspunkt i den forudgående undervisning.
Første  

 halvårsopgave udarbejdes i løbet af første halvår, anden og tredie  

 halvårsopgave fra starten af andet halvår og inden start på det afsluttende  

 projekt.
§ 8.  I de fag, der er nævnt i §§ 6 og 7, skal  

 undervisningen meddeles og eksamen afholdes i overensstemmelse med formålet  

 for hver enkelt fag.
Formålet er angivet i det følgende.
Direktoratet for  

 Erhvervsuddannelserne fastsætter de nærmere bestemmelser herom.
Materiel og basisprogrammel Formålet med dette fagområde er at give eleven en dybere forståelse af  

 datamatens opbygning og funktion samt kommunikation mellem datamatisk udstyr.  

 Herunder skal eleven opnå forståelse af nødvendigt forekommende programmel,  

 der understøtter materialet ved afviklingen af opgaver på datamaten.
Materiel og basisprogrammel, mindre datamater Faget skal give et indgående praktisk orienteret kendskab til opbygning og  

 funktionsmåde for de mindre datamater (enkeltbrugeranlæg). Der lægges vægt på  

 1-2 produkter, der er baseret på udbredte standarder.
 Hensigten med faget opnås gennem arbejde med opgaver, der kræver  

 udnyttelse af de forskellige lag i de mindre datamater.
Materiel og basisprogrammel, større datamater Faget skal give et indgående, praktisk orienteret kendskab til  

 maskinarkitekturen i større datamater.
 Centrale emner i faget er operativsystemets funktioner, specielt  

 håndtering af flerbrugerproblematikken, sikkerhedsforhold og drift af større  

 datamater.
Beskrivelsesværktøjer Undervisningen skal sætte eleven i stand til at udarbejde strukturerede  

 programmer på små datamater ved anvendelse af en given designmetode.
 Eleven skal kunne anvende en struktureret metode til problemløsning,  

 problembeskrivelse og programmering.
 Ved hjælp af en udvalgt designmetode skal eleven kunne gennemføre  

 strukturering, programmering og afprøvning af mindre opgaver i det samme  

 programmeringssprog, som anvendes i programmering af mindre systemer.
Programmering af mindre systemer Faget skal sætte eleven i stand til at udarbejde programmer i et  

 højniveausprog, der hensigtsmæssigt udnytter de mindre datamater.
 Det valgte sprog skal være almindeligt udbredt i erhvervslivet.
Standardsystemer til mindre datamater og PC-Værktøjer Faget skal sætte eleven i stand til at medvirke aktivt ved en vurdering af  

 et standardsystems anvendelighed til administrative opgaver på mindre  

 datamater.
 Faget skal give eleven kendskab til det aktuelle marked for de mest  

 udbredte PC-værktøjer samt disse værktøjers anvendelsesmuligheder og  

 begrænsninger.
 Eleven skal også have kendskab til andre former for edb-anvendelse end den  

 administrative.
 Med PC-værktøjer menes standardprogrammer til isoleret anvendelse på  

 forskellige organisatoriske niveauer i den mindre virksomhed (etb-programmer,  

 kolonneregnere, grafikpakker m.v.).
Systemarbejde Formålet er at give eleven sådanne forudsætninger, at eleven sættes i  

 stand til at deltage i analyse, beskrivelse og design af systemer inden for  

 det administrative databehandlingsområde samt til selvstændigt at kunne  

 udføre disse opgaver for mindre, velafgrænsede systemer og delsystemer.
Programmering af større systemer, herunder håndtering af store  

 datamængder Faget skal sætte eleven i stand til at udarbejde programmer, der udnytter  

 de faciliteter og teknikker, der er udviklet til behandling af store  

 datamængder i et flerbrugermiljø.
 Centrale emner i faget er fundamentale data- og filstrukturer og  

 databaseprogrammering.
 Eleven skal kunne programmere brugerdialoger ved anvendelse af den  

 anvendte datamats hjælpeværktøjer.
Distribuerede systemer og datanet Faget skal give eleven et indgående, praktisk orienteret kendskab til de  

 tekniske problemer, der er knyttet til kommunikation mellem datamater.
 Endvidere skal de sikkerhedsmæssige, organisatoriske og arbejdsmæssige  

 konsekvenser være belyst.
Eksterne interessenter Faget skal give eleven viden om eksterne krav og forudsætninger ved  

 udvikling og drift af edb-systemer.
Projektarbejde Eleven skal opnå forståelse af og kendskab til de mange aktiviteter, der  

 skal gennemføres i forbindelse med udvikling og indførelse af edb-baserede  

 systemer samt vedligeholdelse af disse systemer.
Specielt skal eleven gennem  

 selvstændigt arbejde med/ i projektarbejdsform opnå forståelse for denne  

 arbejdsforms fordele ved gennemførelse af ændringsprocesser.
Afsluttende projekt Gennem gruppe- og individuelt arbejde skal eleven opnå færdigheder i og  

 viden om system-, programmerings- og projektarbejde gennem aktiv deltagelse i  

 alle faser i systemudviklingsforløbet.
Suppleringsfag Den enkelte skole udarbejder læreplaner for de datamatiske suppleringsfag.
 Formålet med suppleringsfagene er at bidrage til den løbende fornyelse af  

 uddannelsen ved at tage hensyn til skolens særlige ekspertise og  

 erhvervsstrukturen i lokalområdet.
 Læreplaner for suppleringsfag skal forudgående godkendes af Direktoratet  

 for Erhvervsuddannelserne.
Halvårsopgaver Halvårsopgaverne løses sideløbende med undervisningen og tager  

 udgangspunkt i det forudgående undervisningsforløb.
Opgaverne løses i  

 erhvervsrelevant case-sammenhæng.
 Der udarbejdes 3 halvårsopgaver, benævnt halvårsopgave I-III.
 Opgavernes tidsmæssige placering er:
 Emnet for halvårsopgave I er edb-anvendelse i en mindre virksomhed eller i  

 forbindelse med en afgrænset funktion i en større virksomhed.
 Emnet for halvårsopgave II er programmering i relation til et større  

 edb-system.
 Emnet for halvårsopgave III er udarbejdelse af systemforslag med vurdering  

 af videre edb-teknisk udvikling på forskellige niveauer i virksomheden.
 Emnerne for halvårsopgave II og III kan byttes om afhængig af skolens  

 undervisningsplan, jfr. den tidsmæssige placering af opgaverne.
Dansk Formålet med undervisningen er at udvikle og forbedre elevens  

 sprogforståelse og sprogbehandling, både mundtligt og skriftligt, således at  

 eleven bliver i stand til at formulere sig præcist og nuanceret i forhold til  

 omverdenen.
Der lægges vægt på, at de sproglige kundskaber skal kunne  

 anvendes i skriftlig og mundtlig sammenhæng i forbindelse med rapportering,  

 beskrivelse, brugervejledning og anden formidling.
Engelsk Formålet med undervisningen er at vedligeholde og videreudvikle elevens  

 kundskaber i edb-faglig og almindelig sprogbrug.
Der lægges vægt på, at  

 eleven bliver i stand til at forstå engelsk-sproget edb-faglitteratur og  

 -vejledninger.
Matematik Formålet med undervisningen er at give eleven en indføring i matematisk  

 tankegang og metode.
Der lægges vægt på, at de matematiske kundskaber skal  

 kunne anvendes i de edb-faglige discipliner.
Økonomi Formålet med undervisningen er:
- at give eleven en praktisk orienteret indføring i grundlaget for en  

 virksomheds økonomiske styringssystem i et omfang, der giver eleven en  

 analytisk evne til at påvise mulige beslutninger - at give eleven en grundlæggende forståelse af de økonomiske  

 transaktioner i handels-, industri- og servicevirksomheder samt kendskab til  

 lovgivningens krav - at give eleven kendskab til interne og eksterne interessentgruppers  

 informationsbehov i forbindelse med opstillingen af regnskaber og budgetter.
 Det er herudover fagets formål at give eleven et grundlæggende,  

 funktionelt kendskab til regnskabsvæsenets betydning for en virksomheds  

 beslutningsprocesser.
Organisation Formålet med undervisningen er at give eleven en grundlæggende indføring i  

 aktuelle organisationsformer og motivationsprincipper.
Faget består af en  

 række fagelementer, der dels beskriver samspillet mellem virksomhedens  

 målkompleks og den funktionelle og strukturelle opbygning samt nogle  

 grundlæggende organisatoriske hjælpemidler dels beskriver igangværende  

 administrative styringsmetoder og -teknikker.
Eleven skal anvende stoffet i  

 datamatiske sammenhænge.
Elektronik Formålet med undervisningen i elektronik er dels at give eleven forståelse  

 af datamatens virkemåde dels at give eleven indsigt i bearbejdelsen af  

 tekniske data, der kan opstå i forbindelse med elevens fremtidige abejde.  

 Endvidere tilsigtes det, at eleven opnår forståelse af de perifere enheder og  

 datatransmission samt det fysiske miljø, hvori arbejdet foregår.
 § 9.  Direktoratet for Erhvervsuddannelserne kan som  

 led i forsøgsarbejde efter indstilling fra uddannelsesnævnet, jfr. § 19,  

 godkende afvigelser fra bestemmelserne om undervisningens indhold og omfang  

 under forudsætning af, at undervisningens mål ikke sænkes, og at elevens  

 muligheder for videregående uddannelse eller rettigheder i andre henseender  

 ikke forringes.
 Eksamen m.v.
 § 10.  Evaluering af eleverne på normalkursus sker  

 efter følgende retningslinier:
1. I hvert af de datamatiske fag, bortset fra fagene  

 projektarbejde og suppleringsfag, afleveres en obligatorisk skriftlig opgave,  

 der evalueres internt med karakteren bestået eller ikke bestået.
Samtlige  

 obligatoriske opgaver skal være bedømt med karakteren bestået, før eksamen i  

 afsluttende projekt aflægges.
Genaflevering af obligatoriske opgaver kan  

 finde sted efter regler fastsat af direktoratet.
2. Besvarelsen af halvårsopgaverne I, II og III sker  

 skriftligt.
De bedømmes med ekstern censor efter 13-skalaen.
3. Efter aflevering af henholdsvis halvårsopgave I, II  

 og III afholdes en mundtlig eksamen, dækkende pensum i de datamatiske fag i  

 det forudgående forløb.
Den mundtlige eksamen bedømmes med ekstern censor  

 efter 13-skalaen.
 4. Efter afslutning af undervisning i faget økonomi  

 afholdes en mundtlig eksamen under medvirken af ekstern censor.
 5. Ved lodtrækning udvælges et af de øvrige andre fag,  

 hvori der afholdes mundtlig eksamen under medvirken af ekstern censor.  

 Bedømmelse efter 13-skalaen.
6. Det afsluttende projekt bedømmes med ekstern censor  

 efter 13-skalaen.
Der gives een karakter, der er fælles for den skriftlige  

 bedømmelse af det udførte projekt og det mundtlige forsvar heraf.
7. For at bestå edb-assistenteksamen kræves et  

 gennemsnit på mindst 5,50 efter 13-skalaen af de 5 mundtlige, de 3 skriftlige  

 karakterer og karakteren for det afsluttende projekt.
Ved  

 gennemsnitsberegningen tæller karakteren for det afsluttende projekt dobbelt.  

 Der henvises i øvrigt til Undervisningsministeriets bekendtgørelse nr. 426 af  

 9. oktober 1970 om karaktergivning i handelsskolerne.
 8. I de andre fag, hvor der ikke har været afholdt  

 eksamen, gives årskarakterer, der overføres til eksamensbeviset.
 Stk. 2.  Indstilling til eksamen foretages efter  

 retningslinier, der fastsættes af direktoratet.
§ 11.  Censorer ved både mundtlig og skriftlig eksamen  

 beskikkes af direktoratet for erhvervsuddannelserne eller tilkaldes af skolen  

 efter meddelelse herom fra direktoratet.
De af skolen tilkaldte censorer skal  

 godkendes af direktoratet.
§ 12.  Eksamenskaraktererne fremkommer på følgende  

 måde: Censor og lærer giver hver en karakter.
Gennemsnitstallet af disse to  

 karakterer angiver eksamenskarakteren.
Svarer gennemsnitstallet ikke til et  

 af tallene i den fastsatte karakterskala, forhøjes til det nærmeste højere  

 tal i rækken, hvis censor har givet den højeste karakter.
Har censor givet  

 den laveste karakter, bliver eksamenskarakteren det nærmeste lavere tal i  

 rækken.
 § 13.  Direktoratet fastsætter de nærmere bestemmelser  

 om eksamensordningen.
§ 14.  Direktoratet sender blanketter til  

 eksamensbeviser til skolerne.
Eksamensbeviset udstedes og underskrives af  

 skolens leder.
Særlige bestemmelser § 15.  Til edb-assistenteksamen kan privatister  

 indstille sig efter regler, der fastsættes af Direktoratet for  

 Erhvervsuddannelserne.
 § 16.  Direktoratet fastsætter de nærmere regler om  

 fritagelse for undervisning og eksamen.
 § 17.  For elevernes deltagelse i undervisningen  

 gælder reglerne i Undervisningsministeriets bekendtgørelse om optagelse og om  

 uddannelsesaftaler m.v. for elever i de erhvervsfaglige grunduddannelser,  

 jfr. for tiden § 5 i bekendtgørelse nr. 380 af 31. juli 1978, som ændret ved  

 bekendtgørelse nr. 539 af 8. oktober 1982.
 Stk. 2.  Elever, som afbryder uddannelsen, kan af skolen  

 få dokumentation for deltagelse i undervisningen og for eventuelt opnåede  

 karakterer.
Sygeeksamen § 18.  Elever, der er indstillet til de ordinære  

 eksamensterminer, og som godtgør ved sygdom eller af anden gyldig grund at  

 være blevet forhindret i at møde til eller fuldføre eksamen, kan af skolen få  

 tilladelse til at underkaste sig en særlig eksamen.
En sådan eksamen skal  

 være afsluttet inden 6 måneder efter den ordinære eksamen.
 Stk. 2.  Eksaminanden aflægger kun eksamen i de fag, som  

 vedkommende ikke har deltaget i ved den ordinære eksamen.
Uddannelsesnævn § 19.  Direktoratet for Erhvervsuddannelserne  

 nedsætter et uddannelsesnævn, der beskikkes for 3 år ad gangen.
 Stk. 2.  Nævnet er fælles for edb-assistentuddannelsen  

 og datanomkursus.
Stk. 3.  Uddannelsesnævnet afgiver indstilling til  

 direktoratet om uddannelsens faglige mål og indhold, lærernes kvalifikationer  

 samt rådgiver direktoratet om uddannelsens udbygning.
Uddannelsesnævnet kan  

 endvidere selv optage alle spørgsmål til behandling og afgive indstilling til  

 direktoratet herom.
 § 20.  Uddannelsesnævnets medlemmer beskikkes efter  

 indstilling fra organisationer og blandt disse organisationers medlemmer  

 således:
- 2 fra Dansk Arbejdsgiverforening - 1 fra Den danske Bankforening, Danmarks Sparekasseforening, Danske  

 Forsikringsselskabers Forhandlingsorganisation samt Realkreditrådet i  

 fællesskab - 2 fra Handels- og Kontorfunktionærernes Forbund - 1 fra PROSA - 1 fra Funktionærernes og Tjenestemændenes Fællesråd - 1 fra Foreningen af Arbejdsledere i Danmark og Fællesrepræsentationen  

 for Arbejdsleder- og tekniske Funktionærforeninger i Danmark i fællesskab - 1 fra Handelsskolernes Forstander- og Inspektørforening - 1 fra Handelsskolernes Lærerforening.
 Stk. 2.  1 repræsentant for Dansk  

 Databehandlingsforening samt 1 repræsentant for Landssammenslutningen af  

 handelsskoleelever, udpeget blandt eleverne ved edb-assistentuddannelsen,  

 deltager uden stemmeret i nævnets møder.
 Stk. 3.  Direktoratet fastsætter efter indstilling fra  

 uddannelsesnævnet, hvilke organisationer der skal tillægges indstillingsret,  

 hvis en organisation med indstillingsret ophører, eller der dannes  

 organisationer, som erstatter eller som må sidestilles med en organisation,  

 der har indstillingsret.
 Stk. 4.  Uddannelsesnævnet vælger blandt medlemmerne en  

 formand og en næstformand og fastsætter selv sin forretningsorden.
 Stk. 5.  Uddannelsesnævnets sekretariatsfunktioner  

 varetages af direktoratet.
Klageadgang § 21.  Klager over skolens afgørelser efter denne  

 bekendtgørelse kan indbringes for Undervisningsministeriet, Direktoratet for  

 Erhvervsuddannelserne.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse, bortset fra afgørelser om lærernes tjenstlige forpligtelser,  

 kan ikke indbringes for højere administrativ myndighed.
 Ikrafttræden m.v.
 § 22.  Bekendtgørelsen træder i kraft den 1. august  

 1987.
 Stk. 2.  Bekendtgørelse nr. 390 af 5. august 1983 om  

 edb-assistentuddannelsen ophæves.
 Stk. 3.  Direktoratet for Erhvervsuddannelserne  

 fastsætter de nødvendige overgangsregler.
