Nr LSF 108 Forslag til Lov om ændring af færdselsloven (Ombytning af kørekort) Fremsat af justitsministeren (Engell) den 8. december 1989 Vedtaget ved tredjebehandling den 15. december 1989 Lov nr. 846 af 20/12/1989 § 1 I færdselsloven, jf. lovbekendtgørelse nr. 58 af 17. februar 1986,  

 indsættes i § 59 a som stk. 2:
»Stk. 2. For ombytningen betales 100 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I færdselsloven, jf. lovbekendtgørelse nr. 58 af 17. februar 1986,  

 indsættes i § 59 a som stk. 2:
»Stk. 2. For ombytningen betales 100 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslaget giver hjemmel til at opkræve brugerbetaling i forbindelse  

 med en obligatorisk ombytning af »gamle« kørekort til kørekort af  

 EF-model.
Ombytningen vil alene omfatte personer under 67 år.
Ordningen vil  

 blive tilrettelagt således, at ombytningen sker over en periode på 4 år, og  

 således at ældre årganges kørekort ombyttes først.
 2. Danmark er efter direktiv 80/1263/EØF forpligtet til at udstede  

 kørekort af EF-model (EF-kørekort). Kommissionen har fremsat forslag til  

 ændring af direktivet, men forslaget ændrer efter sit nuværende indhold ikke  

 kravene til EF-kørekortets udseende og indhold.
EF-kørekortet blev indført den 1. maj 1986. Siden denne dato er samtlige  

 nyudstedte kørekort (d.v.s. kørekort, der er erhvervet efter aflagt  

 køreprøve) derfor af EF-model, og alle 18-21 årige med kørekort har således  

 allerede i dag et EF-kørekort.
Samtidig blev der åbnet mulighed for, at  

 personer, der i forvejen havde kørekort, på frivilligt grundlag kunne ombytte  

 det gamle kørekort til et EF-kørekort.
Som følge heraf er der på nuværende tidspunkt udstedt ialt ca. 817.000  

 EF-kørekort.
Langt den største del af alle gyldige kørekort er imidlertid  

 fortsat af gammel model.
Det nøjagtige antal kendes ikke, men udgør fomentlig  

 i øjeblikket ca. 2 mio.
3. Efter færdselslovens § 59 a kan justitsministeren fastsætte  

 bestemmelser om, at allerede udstedte kørekort skal ombyttes.
Efter  

 lovforslaget skal der betales 100 kr. for ombytningen.
Bemyndigelsen for justitsministeren agtes udnyttet således, at ombytningen  

 gennemføres over en periode på 4 år, således at der i hvert af årene  

 indkaldes omkring 10 årgange.
Man vil begynde med de ældre årgange.
4. Ombytningen forventes at indbringe et provenu på ca. 50 mio. kr.  

 årligt.
Politiets udgifter anslås til ca. 8 mio. kr. i hvert af årene.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Bestemmelsen angår lovens ikrafttræden.
