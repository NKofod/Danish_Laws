 Direktoratet fastsætter herved følgende retningslinier for de indsattes  

 udgivelse af blade:
 1. Der bør ydes de indsatte praktisk og økonomisk  

 støtte til eventuel udgivelse af et blad med det hovedformål at virke som  

 lokalt informations- og kommunikationsorgan for de indsatte i institutionen.  

 I overensstemmelse hermed bør det blandt andet være en forudsætning, at stof  

 af mere underholdende karakter kun bringes i mere begrænset omfang, og at  

 gengivelse af artikler eller lignende fra dagblade, tidsskrifter m.v. i  

 almindelighed ikke finder sted.
 2. Praktisk og økonomisk støtte kan ikke ydes i videre  

 omfang end nødvendigt af hensyn til bladets hovedformål, bortset fra udgifter  

 til fremstilling- og eventuel forsendelse - af eksemplarer af bladet til  

 institutionen, direktoratet og kriminalforsorgens øvrige institutioner m.v.  

 Udgifter ved fremstilling og forsendelse af yderligere eksemplarer af bladet  

 til enkelte andre særligt interesserede forudsættes dækket ved bidrag fra  

 modtagerne.
 3. Spørgsmålet om udgivelse af et blad og fastsættelse  

 af retninglinier for driften forudsættes forinden drøftet med de indsatte  

 eller disses repræsentanter.
4. Alt arbejde i forbindelse med bladvirksomheden skal  

 foregå i de indsattes fritid.
Institutionenes leder kan dog tillade, at  

 redaktionen beskæftiges med bladvirksomheden i arbejdstiden i det omfang, det  

 findes nødvendigt af hensyn til bladets udgivelse.
5. Eventuelle udgifter til anskaffelse af  

 kontormaskiner m.v. afholdes af konto 290 »Overskud ved salg til  

 indsatte«.
Udgifter til fremstilling og forsendelse afholdes af konto  

 47-8 »De indsattes udgivelse af blade«.
Eventuelle indtægter ved  

 bladvirksomheden konteres på (minusdebiteres) konto 47-8.
 6. Såfremt der træffes bestemmelse om udgivelse af et  

 blad, skal der til direktoratet afgives indberetning herom med oplysning om  

 eventuelle etableringsudgifter og de budgetterede årlige driftsudgifter.
 7. 2 eksemplarer af hvert blad, der udkommer, bedes  

 indsendt til direktoratet.
H.
H.
Brydensholt /J.
Waagensen Til kriminalforsorgens anstalter, bortset fra Københavns fængsler.
