Pressenævnets kendelse i sag nr. 14-70-00672 Resumé Holmens Kirkes blad, Ankerkæden, bragte en annonce for babysalmesang.
Det er en kirkegænger utilfreds med og mener, at han har ret til at klage, da han donerer penge til kirken og betaler for bladet.
Klageren har ikke retlig interesse, siger Pressenævnet.
Da det er op til redaktøren at beslutte, hvad der skal stå i bladet, afviser Pressenævnet klagen som grundløs.
 Pressenævnets formand udtaler:
Klagefristen En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarslovens § 34, stk. 3.
Med hensyn til klagens rettidighed bemærkes det, at Ankerkæden nr. 1, 2014 er offentliggjort den 1. marts 2014, og klagen er indgivet den 12. juli 2014 til Ankerkæden.
Klagen til Ankerkæden er derved indgivet til Ankerkæden efter udløbet af 12-ugers klagefristens udløb.
 Såfremt et medie realitetsbehandler en sag, selv om fristen er overskredet, anser Pressenævnet mediets behandling af sagen som udtryk for, at mediet har valgt at give afkald på klagefristen, medmindre mediet har taget udtrykkeligt forbehold for, at fristen er overskredet.
 Da Ankerkæden ikke har taget forbehold for fristoverskridelsen i sit svar til [Klager] den 13. juli 2014, og da klagen over mediets afgørelse er rettidigt indbragt for Pressenævnet, giver fristoverskridelsen for klagen til bladet ikke grundlag for at afvise klagen til Pressenævnet.
Omtalen i Ankerkæden nr. 1, 2014 Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i annonceringen af babysalmesang i Ankerkæden nr. 1, 2014, har klager ikke en sådan interesse, at der er grundlag for at behandle denne del af klagen.
Det forhold, at han er kirkegænger og donerer penge til kirken, kan ikke føre til et andet resultat.
Denne del af klagen afvises derfor, jf. medieansvarslovens § 43, stk. 2, nr. 2.
Omtale i Ankerkæden i øvrigt Vedrørende klagen i øvrigt over Ankerkædens informationer bemærkes det, at redaktøren i overensstemmelse med det almindelige princip om redaktørens ret til at redigere mediet er berettiget til at beslutte, hvad der skal bringes i bladet.
På det foreliggende grundlag er der ikke grundlag for at fastslå, at de vide rammer for denne redigeringsret er overskredet.
Denne del af klagen afvises herefter som åbenbart grundløs, jf. medieansvarsloven § 43, stk. 2, nr. 1.
Øvrige klagepunkter For så vidt angår de øvrige klagepunkter vedrørende kirkens forhold, henhører disse ikke under Pressenævnets kompetence og afvises derfor.
 Pressenævnet afviser herefter klagen.
[Klager] har indgivet en klage til Pressenævnet over indholdet af kirkebladet for Holmens Kirke, Ankerkæden.
Konkret har han klaget over Ankerkæden nr. 1, offentliggjort den 1. marts 2014, og en annoncering vedrørende babysalmesang, idet han mener, at god presseskik er tilsidesat.
 Af Ankerkæden nr. 1, 2014, side 6, fremgår blandt andet følgende:
Babysalmesang Nyt babysalmesangshold i Holmens Kirke begynder torsdag den 24. april kl. 10.00-11.00. I alt 7 gange med pause den 29. maj, sidste gang den 12. juni.
Sangen ledes af konservatorieuddannet musikpædagog [musikpædagogens navn].
Alle med børn i alderen 0-12 måneder er velkomne (max 12 børn på holdet). Pris for deltagelse: 200 kr.
Tilmelding til [musikpædagogen] på mail [e-mailadresse] eller sms [telefonnummer]. [Klager] har til støtte for klagen bl.a. anført, at Holmens Kirke misinformerer vedrørende flere af de arrangementer, som bliver annonceret i Ankerkæden.
Han har i øvrigt klaget over en række andre forhold vedrørende kirken.
 Ifølge [Klager] har han doneret penge til kirken og betaler for kirkebladet, hvorfor han ikke blot er en almindelig kirkegænger.
[Klager] klagede ved e-mail af 12. juli 2014 til redaktøren af kirkebladet, sognepræst Peter Thyssen.
Redaktøren afviste ved e-mail af 13. juli 2014 klagen, hvorefter den er indbragt for Pressenævnet ved e-mail af 25. juli 2014.
 Pressenævnets formand udtaler:
Klagefristen En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarslovens § 34, stk. 3.
Med hensyn til klagens rettidighed bemærkes det, at Ankerkæden nr. 1, 2014 er offentliggjort den 1. marts 2014, og klagen er indgivet den 12. juli 2014 til Ankerkæden.
Klagen til Ankerkæden er derved indgivet til Ankerkæden efter udløbet af 12-ugers klagefristens udløb.
 Såfremt et medie realitetsbehandler en sag, selv om fristen er overskredet, anser Pressenævnet mediets behandling af sagen som udtryk for, at mediet har valgt at give afkald på klagefristen, medmindre mediet har taget udtrykkeligt forbehold for, at fristen er overskredet.
 Da Ankerkæden ikke har taget forbehold for fristoverskridelsen i sit svar til [Klager] den 13. juli 2014, og da klagen over mediets afgørelse er rettidigt indbragt for Pressenævnet, giver fristoverskridelsen for klagen til bladet ikke grundlag for at afvise klagen til Pressenævnet.
Omtalen i Ankerkæden nr. 1, 2014 Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i annonceringen af babysalmesang i Ankerkæden nr. 1, 2014, har klager ikke en sådan interesse, at der er grundlag for at behandle denne del af klagen.
Det forhold, at han er kirkegænger og donerer penge til kirken, kan ikke føre til et andet resultat.
Denne del af klagen afvises derfor, jf. medieansvarslovens § 43, stk. 2, nr. 2.
Omtale i Ankerkæden i øvrigt Vedrørende klagen i øvrigt over Ankerkædens informationer bemærkes det, at redaktøren i overensstemmelse med det almindelige princip om redaktørens ret til at redigere mediet er berettiget til at beslutte, hvad der skal bringes i bladet.
På det foreliggende grundlag er der ikke grundlag for at fastslå, at de vide rammer for denne redigeringsret er overskredet.
Denne del af klagen afvises herefter som åbenbart grundløs, jf. medieansvarsloven § 43, stk. 2, nr. 1.
Øvrige klagepunkter For så vidt angår de øvrige klagepunkter vedrørende kirkens forhold, henhører disse ikke under Pressenævnets kompetence og afvises derfor.
 Pressenævnet afviser herefter klagen.
