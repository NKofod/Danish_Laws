Beretning afgivet af Epidemiudvallget den 10. marts 2021 Beretning om genåbning af liberale erhverv og større butikker fra mandag den 15. marts 2021 1. Politiske bemærkninger Et flertal i udvalget (S, SF, RV og EL) ser frem til drøftelserne om genåbningen, men ønsker, at det foregår i rette forum, i forhandlinger med regeringen, så det kan vedtages som en samlet pakke med belysning af de samlede konsekvenser, den måtte medføre.
 Et mindretal i udvalget (V, KF og NB) pålægger regeringen at sikre genåbning af liberale erhverv og større butikker fra mandag den 15. marts 2021.
Genåbningen tilrettelægges med smitteforebyggende foranstaltninger.
Den nærmere model og de nærmere retningslinjer drøftes og fastlægges i samarbejde mellem sundhedsmyndigheder og sektorpartnerskabet for detailhandelen.
 De nærmere retningslinjer fastlægges i samarbejde med sundhedsmyndighederne.
2. Udvalgsarbejde Udvalget har behandlet beretningen i 1 møde.
 P.u.v.
