 I medfør af § 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende bestemmelser om  

 uddannelse af guld- og sølvformgivere:
 Almindelige bestemmelser.
 § 1.  Ved de tekniske skoler kan derefter forud  

 indhentet godkendelse fra direktoratet for erhvervsuddannelserne gives  

 undervisning til uddannelse af guld- og sølvformgivere.
 § 2.  Uddannelsens formål er at give de studerende  

 teoretiske og praktiske kundskaber, der giver mulighed for at virke som  

 kunsthåndværkere og formgivere i guld-, sølv- og gravørfaget.
 Adgangsbetingelser.
§ 3.  Adgang til uddannelsen er betinget af, at den  

 pågældende inden uddannelsens påbegyndelse Stk. 2.  De nærmere bestemmelser om optagelsesprøven  

 fastsættes af direktoratet for erhvervsuddannelserne.
 Stk. 3.  Hvor særlige omstændigheder taler derfor, kan  

 skolen tillade, at der optages studerende, der ikke opfylder de i stk. 1  

 anførte betingelser.
 Undervisningen.
 § 4.  Uddannelsen har normalt en varighed af 2 år, men  

 skolen kan i særlige tilfælde tillade, at en studerende på et tidligere  

 tidspunkt indstiller sig til censorkollegiets bedømmelse, jfr. § 10.
Stk. 2.  Undervisningen gennemføres som dagundervisning  

 og omfatter en 1. og 2. del, hvor hver del normalt er af 1 års varighed.
Et  

 undervisningsår omfatter 36 uger.
 § 5.  Undervisningen omfatter 4 hovedfagområder samt  

 rådighedsperioder, som fordeles på 1. og 2. del i overensstemmelse med  

 nedenstående skema:
 Stk. 2.  I rådighedsperioderne kan de studerende i  

 samråd med lærerne vælge øvelses- og opgaveområder inden for eget eller  

 beslægtede uddannelsesområder, studere ved andre uddannelsesinstitutioner,  

 deltage i studierejser og besøge værksteder o.lign.
 § 6.  De enkelte hovedfagområder omfatter: 1) Almen  

 formlære.
 Tegning: Frihåndstegning, projektionstegning, perspektivtegning og skrift.
 Maling: Akvarelmaling, farvelære.
 Eksperimentelt arbejde.
 Værkstedsteknik: Ciselering, emaljering, fatning, gravering, modellering,  

 optrækning, smedning, stenslibning, støbning, svejsning, trykning, ætsning.
Faglig tegning: Arbejdstegning, kundetegning, opmåling.
Materialelære:  

 Faghistorie, galvanoteknik, kemi, metalfarvning, metallære, praktisk  

 ædelstenslære.
 Jura: Arbejdsforhold, ophavsret.
 Stk. 2.  Omfanget af undervisningen og kravene ved de i  

 studietiden foretagne bedømmelser af de studerendes kursusarbejder og  

 afgangsprojekter fastsættes af direktoratet for erhvervsuddannelserne.
 § 7.  Undervisningen vil efter nærmere bestemmelse af  

 direktoratet for erhvervsuddannelserne kunne suppleres med specialkursus.
 Prøveformer.
 § 8.  I hovedfagområderne almen formlære og faglig  

 form og teknik udarbejder de studerende kursusarbejder.
 § 9.  På grundlag af en bedømmelse af den enkelte  

 studerendes kursusarbejder i årets løb afgøres det ved afslutningen af 1.  

 del, om den studerende kan opflyttes til 2. del.
 Stk. 2.  Ved bedømmelser i henhold til stk. 1 vurderes  

 kursusarbejderne vedrørende almen formlære og kursusarbejderne vedrørende  

 faglig form og teknik særskilt for hver gruppe af et bedømmelseskollegium  

 bestående af de lærere, der har undervist de studerende i det pågældende  

 hovedfagområde.
 Stk. 3.  Bedømmelseskollegiets afgørelse om, at en  

 studerende ikke kan opflyttes til 2. del, kan af den studerende indbringes  

 for et ankenævn bestående af 3 uvildige og sagkyndige personer, der udpeges  

 af direktoratet for erhvervsuddannelserne.
 Stk. 4.  De nærmere bestemmelser om  

 bedømmelseskollegiets og ankenævnets virksomhed fastsættes af direktoratet  

 for erhvervsuddannelserne.
§ 10.  På grundlag af en bedømmelse af et af skolen  

 godkendt afgangsprojekt samt de kursusarbejder, som den enkelte studerende  

 har udarbejdet i studietiden, afgøres det ved afslutningen af 2. del, om der  

 kan udstedes afgangsbevis til den studerende.
Flere studerende kan udarbejde  

 et fælles afgangsprojekt, såfremt det er muligt at bedømme den enkeltes  

 indsats i det fælles arbejde.
 Stk. 2.  Ved bedømmelser i henhold til stk. 1 vurderes  

 kursusarbejderne vedrørende almen formlære, kursusarbejderne vedrørende  

 faglig form og teknik samt afgangsprojektet under eet af et censorkollegium  

 bestående af 3 af skolen udpegede lærere og 3 af direktoratet for  

 erhvervsuddannelserne udpegede censorer, der normalt ikke må have tilknytning  

 til skolens undervisning.
 Stk. 3.  De nærmere bestemmelser om censorkollegiets  

 virksomhed fastsættes af direktoratet for erhvervsuddannelserne.
 § 11.  Studerende, der ønsker det, skal have lejlighed  

 til mundtligt at forelægge kursusarbejdet og afgangsprojektet, før der  

 foretages en bedømmelse.
§ 12.  Ved bedømmelser i henhold til § 9 og § 10  

 anvendes følgende betegnelser: Meget tilfredsstillende Tilfredsstillende Ikke  

 tilfredsstillende Stk. 2.  For at kunne opflyttes fra 1. til 2. del, jfr.  

 § 9, skal den studerende ved bedømmelsen mindst have opnået betegnelsen  

 Tilfredsstillende såvel ved bedømelsen af kursusarbejderne vedrørende almen  

 formlære som ved bedømmelsen af kursusarbejderne vedrørende faglig form og  

 teknik.
For at der kan udstedes afgangsbevis, jfr. § 10, skal den studerende  

 ved bedømmelsen ligeledes mindst have opnået betegnelsen Tilfredsstillende.
Stk. 3.  En studerende, der ved en bedømmelse i henhold  

 til § 9 eller § 10 ikke mindst opnår betegnelsen Tilfredsstillende, kan gå et  

 år om.
Ingen kan dog mere end 2 gange indstille sig til nogen bedømmelse uden  

 tilladelse fra direktoratet for erhvervsuddannelserne.
 § 13.  Til studerende, der forlader skolen ved  

 afslutningen af 2. del, og som mindst har opnået betegnelsen  

 Tilfredsstillende, udsteder skolen et afgangsbevis.
 Stk. 2.  Afgangsbeviset affattes i en af direktoratet  

 for erhvervsuddannelserne fastsat form.
 Uddannelsesnævn og undervisningsudvalg.
 § 14.  Direktoratet for erhvervsuddannelserne  

 nedsætter efter forhandling med de interesserede parter et uddannelsesnævn  

 for uddannelsen.
 Stk. 2.  Nævnet vælger blandt medlemmerne en formand og  

 en næstformand og fastsætter selv sin forretningsorden.
 Stk. 3.  Nævnet er rådgivende for direktoratet for  

 erhvervsuddannelserne i alle spørgsmål, der vedrører undervisningen efter  

 denne bekendtgørelse, og kan selv optage spørgsmål til behandling og afgive  

 indstilling herom til direktoratet for erhvervsuddannelserne.
 § 15.  Skolens bestyrelse kan nedsætte et  

 undervisningsudvalg, som er rådgivende for skolen i alle spørgsmål, der  

 vedrører undervisningen, ligesom det formidler forbindelsen mellem studerende  

 og erhverv under uddannelsen og ved dennes afslutning.
 Ikrafttræden.
 § 16.  Bekendtgørelsen træder i kraft den 1. august  

 1971.
 Stk. 2.  Bekendtgørelse nr. 269 af 11. august 1961 om  

 uddannelse af guld- og sølvformgivere ophæves.
 Undervisningsministeriet, den 9. juni  

 1971.
 Helge Larsen.
/J.
Munck-Hansen.
