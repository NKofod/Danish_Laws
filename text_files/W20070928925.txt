Landsskatteretskendelse vedr.
Værdi af fri bil på gule plader  

 - eneanpartshaver og direktør i to anpartsselskaber Sagen drejer sig om  

 beskatning af fri bil efter ligningslovens § 16, stk.  

 4 for en hovedanpartshaver (A) i anpartsselskaberne B ApS og C ApS, der  

 driver  

 2 McDonalds restauranter.
 Spørgsmål om kørsel mellem  

 restauranterne i biler, formelt ejet af det ene selskab skal beskattes hos  

 hovedanpartshaveren som privat kørsel, der er ejerselskabet uvedkommende.
Landsskatterettens  

 afgørelse 2000, 2001 og 2002 Skattepligtig indkomst Værdi af fri bil af  

 skatteankenævnet ansat til hhv. 40.000 kr., 93.716 kr. og 98.000 kr.
 Den personlige indkomst  

 nedsættes til det selvangivne.
Sagens oplysninger Klageren er eneanpartshaver  

 og direktør i selskaberne B ApS og C ApS.
 Selskaberne driver restaurant  

 i henholdsvis X og Y.
 Klageren bor privat i X, hvor  

 også lagervarer opbevares.
C ApS var i indkomstårene  

 2000, 2001 og 2002 ejer af en lastbil og en personbil.
Lastbilen blev anvendt  

 som reklamemæssigt blikfang i Y.
Den var ikke længere indregistreret.  

 Personbilen blev anvendt til afhentning af varer fra leverandører og til  

 transport af medarbejdere mellem restauranterne.
B ApS var i indkomstårene  

 2000, 2001 og 2002 ejer af en Chrysler Grand Voyage Van.
Denne bil blev solgt  

 den 18. februar 2001. Den 31. januar købte selskabet en Mercedes Benz ML 270  

 CDI van.
 Selskaberne havde i årene  

 følgende udgifter til autodrift:
2000 147.437 kr. (heraf ca.  

 36.000 kr. til brændstof) 2001 67.208 kr.  

 (heraf ca. 31.000 kr. til brændstof) 2002 58.088 kr.  

 (heraf ca. 19.000 kr. til brændstof) Efter det oplyste udgjorde  

 den erhvervsmæssige kørsel ture mellem restauranterne i Y og X 5 gange pr.  

 uge  

 i 48 uger a 60 km, dvs. årligt ca. 14.400 km.
Kørslerne var primært kørsel  

 med  

 varer, emballage og ansatte restauranterne imellem.
 Herudover bestod kørslen af  

 mødeaktiviteter hos  

 kæderestauranterne a  

 520 km, regionsmøder i Jylland og på Fyn på forskellige restauranter, kørsel  

 til  

 bank i X 2 gange ugentligt i hver restaurant samt diverse ærinder for begge  

 restauranter, herunder afhentning af lagervarer i X.
Det er endvidere oplyst, at  

 udgifterne til autodriften blev fordelt ligeligt mellem selskaberne for 2000  

 og  

 2002. For årene 2000 og 2001 er fordelingen ikke vist i regnskaberne, men  

 fordelingen er specificeret til brug for nærværende sag.
Det er oplyst, at B  

 ApS afholdt udgifterne til autodriften, således at halvdelen af udgifterne  

 efterfølgende blev refunderet af C ApS.
 Der er ikke ført  

 kørselsregnskab.
Klageren har fremlagt  

 skriftlige erklæringer, hvoraf det fremgår, at klageren som franchisetager i  

 de  

 2 selskaber har erklæret sig indforstået med, at de 2 varebiler kun måtte  

 benyttes i forbindelse med erhvervsmæssig kørsel.
Erklæringerne er dateret  

 henholdsvis den 15. december 1998 og 8. februar 2001.
 Det er angivet i  

 erklæringerne:
 Som  

 erhvervsmæssig kørsel betragtes:
·  

  

 	  

 a/ Befordring mellem restauranterne ·  

  

 	  

 b/ Befordring ved bankbesøg i X og Y samt  

 andre småindkøb for restauranterne ·  

  

 	  

 c/ Befordring til møder/kurser hos  

 hovedkontor ·  

  

 	  

 d/ Befordring til anden mødeaktivitet  

 mellem øvrige franchisetagere rundt om i landet Varebilen  

 må ikke anvendes til privat kørsel.
 Bilerne var parkeret på  

 selskabets adresse udenfor restaurantens åbningstid.
Klageren har privat i  

 perioden 1998  2002 ejet en Peugeot 106 og VW Golf årgang 1998 (solgt i  

 september 2002) og VW Golf årgang 2002. Bilerne har efter det oplyste kørt  

 ca.  

 17.500 km årligt og 16.000 km årligt.
Den årlige private kørsel blev anslået  

 til ca. 35.000 km.
Til belysning af de 2  

 selskabers fællesskab om bilerne er fremlagt eksempler på  

 ansættelseskontrakter  

 for de ansatte managere, hvoraf det fremgår, at der  

 er mulighed for, at medarbejderen udlånes til andre restauranter i såvel  

 kortere som længere perioder.
Fremlagt er også eksemplar af  

 en ansættelseskontrakt for en trainee.
Det fremgår heraf, at arbejdsstederne  

 er  

 skiftende.
Af ansættelseskontrakterne  

 for de menige medarbejdere fremgår det, at arbejdsgiveren er nævnt ved navns  

 nævnelse.
Arbejdsstedet er angivet som Ds  

 familierestaurant.
 Klagerne har fremlagt 6  

 spørgeskemaer udfyldt af ansatte i de to restauranter.
De ansatte restaurantchef i  

 Y, manageri Y, manageri Y, manageri X, restaurantchef i X og 2. assistent,i X  

 har udtalt sig om bilernes anvendelse.
De var alle ansat i den påklagede  

 periode.
 Om bilernes anvendelse har  

 spørgeskemaerne følgende ordlyd:
Til brug for de 2 selskabers  

 drift af forretningen i henholdsvis X og Y havde begge selskaber rådighed  

 over  

 2 biler, som der nu engang står  i årene 2000 og 2001 var der tale om  

 en  

 Chrysler Grand Voyager og fra og med 31. januar 2001 en Mercedes Benz ML 270  

 CDI Van.
De næste spørgsmål angår den pågældende bils anvendelse.
 7. Hvad blev de pågældende  

 biler anvendt til i de 2  

 forretninger i  

 X og Y? Besvarelsen bedes specificeret mest muligt.
8. På hvilket grundlag har du  

 besvaret spørgsmål 7? (Har du selv forestået denne anvendelse, eller har du  

 set  

 det eller konstateret det på anden måde?) Samtlige 6 ansatte har  

 svaret, at bilerne er anvendt til varekørsel mellem restauranterne, til  

 transport af medarbejdere mellem restauranterne, og at klageren har anvendt  

 bilen til regionsmøder og møder hos D.
De ansatte har selv anvendt bilerne og  

 har alle set andre ansatte anvende dem.
Skatteankenævnets  

 afgørelse Den skattemæssige værdi af  

 fri firmabil sættes efter ligningslovens § 16, stk. 4, til en procentdel af  

 bilens værdi.
Det er rådigheden over firmabil til privat brug, der beskattes.  

 Den skattemæssige værdi er derfor uafhængig af omfanget af den private  

 kørsel.
Klagerens daglige kørsel  

 mellem X og Y er ikke begrundet i selskabernes erhvervsmæssige forhold.
Det  

 er  

 ikke dokumenteret eller sandsynliggjort, at der stort set dagligt er behov  

 for  

 at udveksle og/eller transportere varer virksomhederne imellem, herunder fra  

 lager på hovedanpartshaverens/klagerens adresse.
 Da selskaberne ikke i øvrigt  

 har nogen erhvervsmæssige eller økonomiske interesser i hinanden, er  

 skatteankenævnet enig med skattemyndigheden i, at daglig kørsel er foretaget  

 af  

 selskabernes hovedanpartshaver og direktør for at varetage dennes økonomiske  

 og  

 erhvervsmæssige interesser.
 Da selskaberne har afholdt  

 udgifterne forbundet med befordringen, herunder stillet bil til rådighed, og  

 da  

 befordringen ikke anses som erhvervsmæssig for selskaberne, finder nævnet, at  

 klageren skal beskattes af fri bil stillet til rådighed for privat kørsel af  

 B  

 ApS, jfr. ligningslovens § 16, stk. 1 og 4.
Det fremgår af  

 ligningsvejledningen, at den ansatte ikke beskattes af erhvervsmæssig kørsel  

 i  

 firmabilen for det firma, der har stillet bilen til rådighed.
Erhvervsmæssig  

 kørsel i firmabilen for et andet firma udløser beskatning af fri firmabil,  

 fordi kørslen anses for privat i relation til det firma, der har stillet  

 firmabilen  

 til rådighed.
 Kørsel mellem hjem og arbejde  

 anses skattemæssigt for privat kørsel, hvis ikke kørslen kan henføres under  

 ligningslovens § 9 B som erhvervsmæssig.
 Kørsel i firmabil mellem hjem  

 og arbejde uden for området af ligningslovens § 9 B udløser derfor normalt  

 beskatning efter ligningslovens § 16, stk. 4.
I relation til indkomståret  

 2002 skal bemærkes, at ligningslovens § 16, stk. 4 er ændret med virkning for  

 dette år.
Herefter er reglerne således, at når der ikke er betalt  

 tillægsafgift  

 for privat anvendelse, og når momsen af anskaffelsessummen af en firmabil er  

 fratrukket, er det en tilkendegivelse af, at bilen ikke anvendes privat,  

 hvilket skattemyndighederne som udgangspunkt må lægge til grund.
 Viser det sig, at der  

 alligevel køres privat i bilen, vil det være en overtrædelse af momsreglerne,  

 hvilket vil indebære, at arbejdsgiveren skal tilbagebetale momsen af  

 anskaffelsessummen på bilen.
 Ud fra det beskrevne  

 kørselsmønster er det nævnets opfattelse, at kørsel mellem BApS og C ApS  

 primært er foretaget for at varetage hovedanpartshaverens interesse, hvorfor  

 denne kørsel ikke er erhvervsmæssig i relation til selskaberne.
 Det er således  

 skatteankenævnets opfattelse, at der i den konkrete situation er kørt privat  

 i  

 bilen, hvorfor klageren er skattepligtig af fri bil til rådighed, uanset  

 momsen  

 af anskaffelsessummen på bilen er fratrukket.
 Der er i øvrigt henset til,  

 at varevognen er ejet af det af klageren ejede selskab, og at han således i  

 kraft af sin hovedanpartshaverstatus og som selskabets direktør må antages at  

 have fuld råderet over varevognen.
Klagerens påstand og  

 argumenter Skatteforvaltningen  

 tilpligtes at nedsætte klagerens personlige indkomst for årene 2000   

 2002 til  

 det selvangivne.
Klageren bor privat på  

 adressei X.
Han driver virksomhed gennem 2 selskaber, henholdsvis B ApS og C  

 ApS.
Begge selskaber driver hver deres kædeforretning i X og Y.
Forretningerne drives efter  

 det sædvanlige D koncept.
Der er ca. 45 ansatte i hver af restauranterne, i  

 alt  

 90 ansatte, hvoraf 56 er ansat som manager.
Den arbejdsmæssige planlægning i  

 de  

 enkelte restauranter sker meget nøje og er opdelt i halve timer indenfor  

 åbningstiden.
 De pågældende restauranter er  

 indrettet efter Ds standard koncept, dvs. restaurant, maden og  

 betjeningen er  

 det væsentlige, mens det bagvedværende areal, herunder navnlig lager er meget  

 sekundært.
Der sker løbende levering af  

 varer udefra.
Frostvarer leveres 3 gange ugentligt, mens tørvarer leveres en  

 gang om ugen.
Emballage købes ind i store mængder og opbevares i lejede  

 lokaler  

 på adressen i X.
De 2 restauranter drives  

 samlet, selvom de er placeret i hvert deres selskab.
Der tilsigtes derfor  

 opnåelse  

 af størst mulige synergier imellem de 2 restauranter.
Disse synergier  

 vedrører  

 områderne indkøb, markedsføring, lager faciliteter og ansatte.
 Vedrørende de ansatte fremgår  

 det af ansættelseskontrakterne for managere, at der er mulighed for, at  

 medarbejderen udlånes til andre Ds restauranter i såvel kortere som  

 længere  

 perioder.
Det fremgår af ansættelseskontrakterne  

 for trainees, at arbejdsstederne er skiftende.
Arbejdsstedet er af samme  

 grund  

 ofte i kontrakterne blot benævnt som Ds familierestaurant,  

 så man har  

 mulighed for at flytte mest muligt på de pågældende medarbejdere  

 restauranterne  

 imellem.
 Ansættelseskontrakterne  

 anvendes i begge selskaber, så der sikres størst mulig bevægelsesfrihed  

 imellem  

 de 2 restauranter.
De 2 omhandlede biler ejes  

 formelt af B ApS.
Dette ejerskab ændrer dog ikke ved, at der imellem de 2  

 selskaber har været en aftale om at dele bilerne.
Omkostningerne er fordelt  

 med  

 50 % til hvert af selskaberne.
Der er fremlagt specifikation på, hvordan  

 udgifterne er delt med et eksempel for indkomståret 2001. Samme  

 fordelingsnøgle  

 er anvendt de øvrige år.
 Der er ikke ført kørselsregnskab,  

 men kørslen er specificeret af klageren som angivet ovenfor i  

 sagsfremstillingen.
 Det er klagerens opfattelse,  

 at denne kørsel mellem de 2 selskabers virksomheder ikke indrømmer privat  

 rådighed som omfattet af ligningslovens § 16, stk. 4, men er en  

 erhvervsmæssig  

 kørsel, der kan gennemføres uden skattemæssige konsekvenser for klageren.
Der er 31,6 km mellem de 2  

 forretninger, som udadtil er en enhed.
Indkøbsfunktionen sker på enhedsbasis  

 og  

 til begge forretninger under et.
Det samme gælder markedsføringstiltag, og  

 der  

 er et væsentligt flow af ressourcer mellem de 2 selskaber, navnlig transport  

 af  

 frost- og tørvarer, emballage og ansatte.
Leverancerne sker hyppigt, og  

 der er tale om et beskedent lager.
I det omfang, der forekommer større  

 udsving i  

 driften er der behov for at flytte på varer, og det sker ganske ofte, både  

 angående tørvarer og frostvarer.
Der er beskeden lagerplads i forretningerne,  

 og der er behov for opfyldning af emballage ganske jævnligt.
De ansatte er som nævnt ansat  

 med forskellige arbejdssteder som placering.
Baggrunden er at inddække  

 restauranterne imellem, hvis der f.eks. er en eller flere sygemeldinger i den  

 ene restaurant, hvorfor der transporteres ansatte i køretøjerne 4  5  

 gange  

 ugentligt.
 Det gøres gældende, at klageren  

 ikke har haft privat rådighed over de omhandlede biler, hvorfor der ikke er  

 grundlag for beskatning af fri bil, jfr. ligningslovens § 16, stk. 4.
 Der er ikke ført bevis for,  

 at klageren har anvendt køretøjerne privat eller har haft privat rådighed  

 herover.  

 Der er ikke fra skatteforvaltningens side fremkommet nogen dokumentation  

 herfor, og det er skatteforvaltningen, der har bevisbyrden herfor, sådan som  

 de  

 faktisk forhold foreligger.
 Der er udarbejdet  

 fraskrivelsesaftaler i relation til bilerne.
Transporten mellem de 2  

 forretninger er forretningsmæssig.
Dels deler de 2 selskaber omkostningerne  

 til  

 bilen; en fordelingsnøgle, der er etableret af forretningsmæssige årsager.  

 Dels  

 sker der udveksling af ydelser, navnlig varer og arbejdskraft imellem de 2  

 butikker.
Det er dokumenteret og  

 sandsynliggjort ved de fremlagte bilag, at der er behov for dagligt at  

 udveksle  

 og transportere varer m.v. mellem forretningerne.
Dels er de enkelte ansatte  

 ansat på en sådan måde, at der kan ske udveksling mellem de pågældende  

 forretninger.
Dels er varelagrene meget små, hvorfor der konstant er behov  

 for  

 en optimering på denne del af virksomhederne.
Det er vilkårligt, hvem der  

 rent  

 faktuelt kører i køretøjerne.
Det forekommer, at det er klageren, men det  

 kan lige så godt være de andre ansatte i selskabet.
Det er således alene et  

 bielement, når klageren er med i bilen/kører den.
Hovedformålet er en fremme  

 af  

 de 2 virksomheders aktiviteter bedst muligt.
Klageren har fremlagt  

 spørgeskemaer besvaret af de ansatte i de 2 restauranter.
Spørgeskemaerne  

 vedrører firmabilernes anvendelse.
 Det gøres gældende, at  

 skemaerne støtter klagerens forklaring om, at køretøjerne er anvendt  

 erhvervsmæssigt.
Der henvises til praksis som  

 støtte for, at en transport mellem forskellige arbejdspladser, herunder  

 datterselskaber, er erhvervsmæssige, jfr. ligningslovens § 9 B, stk. 1, litra  

 B, bl.a.
TfS 2003.627H.
Dommen forudsætter, at den  

 kørsel, der konkret er sket i sagen på ingen måde kan karakteriseres som  

 værende privat rådighed fra klagerens side.
Det bemærkes i den forbindelse,  

 at  

 der i denne sag ikke er nogen tvivl om, at de 2 selskabers adresser på ingen  

 måde er sammenfaldende med klagerens adresse.
En eventuel transport imellem  

 de  

 2 selskaber vil derfor altid være transport imellem 2 arbejdspladser, aldrig  

 transport mellem bopæl og en arbejdsplads.
Det gøres vedrørende  

 indkomståret 2002 gældende, at ligningslovens § 16, stk. 4 her er ændret.
Ved  

 lov nr. 342 af 27. maj 2002 blev der indsat et 10. og 11. pkt. i  

 ligningslovens  

 § 16, skt. 4. Denne bestemmelse har virkning fra 1. januar 2002. Det fremgår  

 heraf, at biler som er erhvervet efter 2. juni 1998 og hvor der ikke betales  

 tillægsvægtafgift ikke er omfattet af 1.  9. pkt. i ligningslovens §  

 16, stk.  

 4.
Det samme gælder for biler,  

 der er indregistreret første gang 2. juni 1998 eller tidligere, og hvor  

 momsen  

 er fradraget.
I denne sag er der i begge tilfælde tale om køretøjer på gule  

 plader/afløftet moms/situation, hvor der ikke betales tillægsvægtafgift.
Der  

 er  

 i hvert fald tale om køretøjer, der er omfattet af ligningslovens § 16, stk.  

 4,  

 10. og 11. pkt.
 Som en konsekvens af, at 1.   

 9. pkt. i ligningslovens § 16, stk. 4 ikke finder anvendelse, finder de  

 bevisbyrder og dokumentationskrav, herunder krav til kørebøger m.v., der i  

 praksis  

 har udviklet sig ved beskatning af fri firmabil ikke anvendelse ved sådanne  

 køretøjer.
Det gøres gældende, at  

 skatteforvaltningen på ingen måde har dokumenteret nogen faktisk privat  

 anvendelse af de pågældende køretøjer.
For indkomståret 2002 er det derfor  

 ikke  

 klageren der skal dokumentere, at han ikke har anvendt bilerne privat, men  

 derimod skatteforvaltningen, der skal dokumentere, at der har fundet en  

 privat  

 anvendelse sted.
Der henvises til SKM2005.438.LSR.
 Det gøres gældende, at  

 skatteforvaltningen ikke har løftet bevisbyrden.
 Det bemærkes i øvrigt, at  

 klageren har haft andre biler at råde over privat.
 Klageren har henvist til  

 afgørelsen TfS 1997.660.
Landsskatterettens  

 bemærkninger og begrundelse Den  

 skattepligtige værdi af en bil, der er stillet til rådighed for den  

 skattepligtiges private benyttelse af en arbejdsgiver, sættes til en årlig  

 værdi på 25 pct. af den del af bilens værdi, der ikke overstiger 300.000 kr.,  

 og 20 pct. af resten.
 Dette  

 følger af ligningslovens § 16, stk. 4, 1. pkt.
For  

 biler omfattet af § 4, stk. 1, II, A, i lov om vægtafgift af køretøjer m.v.  

 finder 1.-9. pkt. i ligningslovens § 16 kun anvendelse, såfremt der skal  

 betales tillægsafgift for privat anvendelse efter § 2 i lov om vægtafgift af  

 køretøjer m.v.
For biler, der er indregistreret første gang den 2. juni 1998  

 eller tidligere finder 1.-9. pkt. ikke anvendelse på biler, hvor  

 merværdiafgift  

 vedrørende anskaffelsen er fradraget ifølge merværdiafgiftsloven § 37, stk.  

 1,  

 § 38, stk. 1, eller § 41, fordi bilen udelukkende anvendes erhvervsmæssigt.  

 Dette følger af ligningslovens § 16, stk. 4, 10. og 11. pkt.
Bestemmelserne  

 blev indsat ved  

  

 lov nr. 342 af 27.  

 maj 2002 og trådte i kraft 1. januar 2002.
Det lægges til grund, at der  

 har været tale om erhvervsmæssig kørsel.
Der er her henset til oplysningerne  

 om  

 bilernes daglige kørsel, herunder erklæringerne fra de ansatte samt til  

 fraskrivelseserklæringerne fra klageren.
Der lægges vægt på, at bilen ikke  

 har  

 været parkeret på klagerens bopæl.
 Erhvervsmæssig kørsel i en  

 firmabil for et andet firma udløser som udgangspunkt beskatning af fri  

 firmabil, fordi kørslen anses for privat i relation til det firma, der har  

 stillet firmabilen til rådighed.
 Dette gælder dog ikke i et  

 tilfælde, hvor klageren har været lønansat i begge selskaber, har udfærdiget  

 fraskrivelseserklæring over for begge selskaber og hvor der er indgået en  

 aftale mellem de to selskaber om deling af udgifterne til drift af bilen,  

 således at der skete vederlæggelse for brugen af bilen direkte til det  

 selskab,  

 der ejede bilen.
 Skatteansættelsen nedsættes  

 for indkomstårene 2000, 2001 og 2002 til det selvangivne.
