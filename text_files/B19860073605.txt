 I medfør af §§ 6, 8, stk. 2, 17, stk. 2, 19, 20, 28, stk. 2, 43 og 83,  

 stk. 3 i miljøbeskyttelsesloven fastsættes følgende til gennemførelse af  

 direktiv 82/ 176/ EØF af 22. marts 1982 om grænseværdier og  

 kvalitetsmålsætninger for udledning af kviksølv fra elektrolyse af alkaliske  

 klorider samt til gennemførelse af direktiv 84/ 156/ EØF af 8. marts 1984 om  

 grænseværdier og kvalitetsmålsætninger for udledning af kviksølv fra andre  

 sektorer end elektrolyse af alkaliske klorider.
§ 1.  Fra 10. november 1986 skal eksisterende  

 virksomheder, anlæg og indretninger, som er omfattet af bilag 1, overholde de  

 i bilaget fastsatte grænseværdier for indholdet af kviksølv i det  

 processpildevand, der udledes fra virksomheden m.v.
Fra samme tidspunkt skal  

 de af bilag 2 omfattede virksomheder, anlæg eller indretninger overholde de i  

 bilag 2 fastsatte grænseværdier ved udledning af kviksølvholdigt spildevand.
 Stk. 2.  Udledningerne af kviksølv med spildevandet skal  

 for så vidt angår de af bilag 1 omfattede virksomheder m.v. nedsættes pr. 1.  

 juli 1989 til de i bilag 1 angivne grænseværdier.
 Stk. 3.  Uanset bestemmelserne i stk. 1-2 er de  

 grænseværdier for udledning af kviksølv, der er fastsat i afgørelser efter  

 miljøbeskyttelseslovgivningen eller tidligere gældende regler, fortsat  

 gældende, hvis de er lavere end grænseværdierne i bilag 1 og 2.
 § 2.  Tilladelser til udledning af kviksølv fra de i  

 bilag 1 og 2 nævnte virksomheder m.v. må ikke meddeles på vilkår, der er  

 lempeligere end grænseværdierne i bilag 1 og 2.
 Stk. 2.  Hvis det findes nødvendigt under hensyn til  

 spildevandsanlæggets kapacitet (ved udledninger til offentlige  

 spildevandsanlæg) eller til recipientens målsætning, skal den myndighed, der  

 skal give tilladelsen, begrænse tilladelsen i overensstemmelse hermed.
Stk. 3.  Tilladelser skal gøres tidsbegrænsede.
De skal  

 tages op til fornyet overvejelse mindst hvert fjerde år.
 § 3.  Udover, hvad der gælder efter bestemmelserne i §  

 2, stk. 1 og 2, må tilladelser - herunder som et led i godkendelse efter  

 miljøbeskyttelseslovens kapitel 5 om godkendelse af særligt forurenende  

 virksomheder, anlæg eller indretninger - for så vidt angår nye anlæg eller  

 væsentlig udvidelse af bestående anlæg, kun meddeles, såfremt de bedst mulige  

 til rådighed stående tekniske midler anvendes til begrænsning af udledning af  

 kviksølv.
 § 4.  I tilladelser til udledning af kviksølv med  

 spildevandet skal der i overensstemmelse med bilag 3 fastsættes bestemmelser  

 om den egenkontrol, som virksomheden skal foretage.
 Stk. 2.  I tilladelserne skal der fastsættes en  

 referenceanalysemetode i overensstemmelse med bilag 3. Andre metoder kan  

 fastsættes, såfremt detektionsgrænse, rigtighed og nøjagtighed ved anvendelse  

 af den pågældende metode mindst svarer til den i bilag 3 nævnte metode.
 § 5.  Med mindre højere straf er foreskrevet efter den  

 øvrige lovgivning, straffes med bøde den, der overtræder § 1, stk. 1 og 2.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed og hvis der ved overtrædelsen er § 6.  Bekendtgørelsen træder i kraft den 10. november  

 1986.
