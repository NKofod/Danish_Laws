Told- og Skattestyrelsen har truffet afgørelse om rækkevidden af  

 begrebet »formidling i eget navn« i forbindelse med en klagesag  

 vedrørende levering af ydelser i tilknytning til sommerhusudlejning Told- og Skattestyrelsen har truffet afgørelse om, at de aktiviteter, som  

 en række selvstændige servicecentre mod provisionsaflønning udfører for et  

 selskab, der driver virksomhed med udlejningsformidling af danske sommerhuse,  

 er omfattet af afgiftspligten efter momslovens § 3, stk. 1, og § 4, stk. 1.
Servicecentrene har bl.a. til opgave, at - følge henvendelser op fra sommerhusudlejere og udføre opsøgende arbejde  

 med henblik på indgåelse af udlejningsaftaler på selskabets vegne, - foretage årlig opfølgning, herunder besigtigelse på samarbejdsområdets  

 sommerhuse vedrørende genforhandling af opsagte kontrakter m.v., - forestå nøgleudlevering samt opkræve og afregne lejerdeposita, - foretage afhjælpningsservice over for lejerne, - foretage swimming-pool-service og spa-service, - foretage opkrævning hos lejerne og afregning til ejerne af elforbrug  

 m.v., - foretage lejerskiftekontrol, - opsætte skilt, postkasseklæbere m.v.
 De pågældende servicecentre er efter styrelsens opfattelse ikke omfattet  

 af momslovens § 4, stk. 4, idet servicecentrene ved levering af de omhandlede  

 ydelser ikke handler i eget navn som formidler af en ydelse, der er momsfri  

 efter lovens § 13, stk. 1, nr. 8.
 Servicecentrene skal således betale moms af de provisioner m.v, som de  

 modtager fra selskabet som betaling for de leverede ydelser.
