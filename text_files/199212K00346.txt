Nr LSF 346 Forslag til Lov om ændring af lov om GiroBank A/S Fremsat af ministeren for kommunikation turisme (Arne Melchior) den 22. juni 1993 Vedtaget ved tredjebehandling den 25. juni 1993 Lov nr. 473 af 30/06/1993 § 1 I lov nr. 322 af 31. maj 1991 om GiroBank A/S foretages følgende  

 ændringer:
 1. I § 3 indsættes som stk. 6:
»Stk. 6. GiroBank A/S kan udføre alle former for  

 pengeinstitutvirksomhed omfattet af lov om banker og sparekasser m.v.« 2. I § 4 ændres »25 pct.« til: »51  

 pct.« 3. I § 4 indsættes efter stk. 1 som nyt stykke:
»Stk. 2. Det i stk. 1 omhandlede salg skal være gennemført  

 inden den 1. juli 1994.« 4. I § 7 indsættes efter stk. 1 som nyt stykke:
»Stk. 2. GiroBank A/S kan med de enkelte ansatte aftale, at  

 staten afholder udgifter til pension efter tjenestemandspensionsloven,  

 såfremt de pågældende ansættes i datterselskaber under GiroBank A/S.
GiroBank  

 A/S indbetaler løbende pensionsbidrag til staten for det tidsrum, hvor den  

 ansatte optjener pensionsalder i datterselskabet.« Stk. 2 bliver herefter stk. 3.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I Lov om GiroBank A/S, jf. lov nr. 322 af 31. maj 1991, foretages følgende  

 ændringer:
 1. I § 3 indsættes som stykke 6:
 »Stk. 6. GiroBank A/S kan udføre alle former for  

 pengeinstitutvirksomhed«.
 2. I § 4 sker følgende ændring:
 »Kommunikationsministeren« ændres til »Ministeren for  

 Kommunikation og Turisme«. »25 pct.« ændres til »51  

 pct.«.
 Som nyt stykke 2 tilføjes:
 »Stk. 2. Det i stk. 1 omhandlede salg skal være gennemført inden den  

 1. juli 1994«.
 3. I § 7 indsættes efter stk. 1 som nyt stykke:
»stk. 2. GiroBank A/S kan med de enkelte ansatte aftale, at staten  

 afholder udgifter til pension efter tjenestemandspensionsloven, såfremt de  

 pågældende ansættes i datterselskaber under GiroBank A/S.
GiroBank A/S  

 indbetaler løbende pensionsbidrag til staten for det tidsrum, hvor den  

 ansatte optjener pensionsalder i datterselskabet.«.
 Stykke 2 bliver herefter til stykke 3.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Den 14. marts 1991 indgik regeringen, Socialdemokratiet,  

 Centrumdemokraterne, Det Radikale Venstre og Kristeligt Folkeparti en aftale  

 om Postgiro's fremtid.
I aftalen var det i afsnit IV. c) forudsat, at  

 »Idet statens ejerandel udgør 75 pct., vil det i vedtægterne blive  

 indarbejdet, at selskabet i relation til risikobetonet udlånsvirksomhed ikke  

 må løbe risici, der er større, end de der i dag er forbundet med  

 virksomhedens nuværende forretningsområde«.
Aftalen angiver tillige, at »GiroBank A/S vil i samarbejde med en  

 eller flere partnere, som da må bære risikoen, kunne udbyde de risikobetonede  

 bankforretninger, som GiroBank A/S vedtægtsmæssigt er afskåret fra selv at  

 udføre.« Lov om GiroBank er baseret på disse forudsætninger ved bemærkninger herom  

 til § 3.
Udviklingen siden etableringen af GiroBank har vist, at begrænsningen i  

 GiroBank's udlånsvirksomhed medfører en alvorlig svækkelse af GiroBank's  

 konkurrenceevne og indtjeningmuligheder.
Det må således konstateres, at det  

 ikke har været muligt at finde acceptable ordninger, der muliggør, at  

 GiroBank i samarbejde med andre kan tilbyde et komplet sæt af bankydelser på  

 såvel erhvervskundeområdet som på privatkundeområdet.
 Det indebærer, at aftalens og lovgivningens forudsætninger om, at  

 selskabet skal drives på forretningsmæssige vilkår i fuld konkurrence med  

 øvrige pengeinstitutter, ikke kan indfries helt og fuldt.
På baggrund af de svigtende forudsætninger for GiroBank's virksomhed i  

 henhold til aftalen og lovgrundlaget har regeringen samt Venstre og Det  

 Konservative Folkeparti derfor indgået vedlagte aftale om, at den ovenfor  

 omtalte udlånsbegrænsning ophæves for derved at sikre bankens konkurrenceevne  

 og udviklingsmuligheder.
GiroBank vil herefter selv kunne drive alle former  

 for virksomhed på lige fod med øvrige pengeinstitutter indenfor rammerne af  

 bank- og sparekasseloven, således at selskabet fuldt ud vil kunne fungere på  

 samme konkurrencemæssige vilkår som andre pengeinstitutter.
 Selskabet vil fremdeles være undergivet de solvenskrav, der gælder for  

 pengeinstitutter samt være omfattet af Lov nr. 850 af 23. december 1987 om en  

 indskydergarantifond.
 For at imødegå eventuelle forestillinger om, at staten skal optræde som  

 garant for risikobetonet udlånsvirksomhed, er parterne desuden enige om, at  

 staten reducerer sin ejerandel i GiroBank.
 Statens ejerandel skal således nedbringes fra lovgrundlagets forudsatte  

 statslige ejerskab på 75 pct. til fremover 49 pct. af selskabets  

 aktiekapital.
 Den foreslåede ophævelse af udlånsbegrænsningen og det deraf afledte  

 udvidede aktiesalg vil hverken betyde forandringer i ansættelsesvilkårene for  

 de medarbejdere, der er ansat i henhold til overenskomst mellem Statsansattes  

 Kartel og GiroBank A/S eller for de medarbejdere, der inden Postgiros  

 omdannelse til GiroBank A/S var statstjenestemænd og som i dag er ansat i  

 henhold til ovennævnte overenskomsts særvilkår.
Med den foreslåede ændring gives der hjemmel til, at GiroBank med de  

 enkelte medarbejdere kan aftale ansættelse med fortsat tjenestemandspension i  

 datterselskaber, såfremt GiroBank A/S senere skulle vælge at etablere  

 datterselskaber med nye forretningsområder.
Hermed tilvejebringes samme  

 retstilstand for medarbejdere i GiroBank A/S som for medarbejdere i Tele  

 Danmark-koncernen.
Ved lov om visse personalemæssige forhold i forbindelse  

 med overførsel af opgaver fra Telestyrelsen, Tele Sønderjylland A/S og  

 Telecom A/S til Tele Danmark Mobil A/S fik medarbejderne ved overgang til  

 ansættelse i andre selskaber under Tele Danmark-koncernen mulighed for med  

 Tele Danmark at aftale, at staten fortsat skal dække  

 tjenestemandspensionsforpligtelserne som personlige ordninger for de  

 pågældende.
Denne mulighed tilvejebringes med den foreslåede ændring også for  

 medarbejderne i GiroBank A/S.
 Skulle GiroBank A/S vælge at udskille dele af den ved omdannelsen til  

 GiroBank A/S bestående virksomhed i datterselskaber, vil det følge af lov om  

 lønmodtageres retsstilling ved virksomhedsoverdragelse, at medarbejdernes  

 løn- og ansættelsesvilkår videreføres, herunder også de tidligere  

 statstjenestemandsansattes ret til tjenestemandspension.
Bemærkninger til de enkelte bestemmelser § 1 Med henvisning til de hidtidige bemærkninger til § 3 er det indarbejdet i  

 selskabets vedtægter, at selskabet i relation til risikobetonet  

 udlånsvirksomhed ikke må løbe risici, der er større end dem, der var  

 forbundet med den oprindelige postgirovirksomhed.
 Den vedtægtsmæssige begrænsning har ikke været til hinder for, at  

 selskabet selv har kunnet tilbyde de kredit- og låneordninger, som  

 statsvirksomheden Postgiro havde mulighed for.
Begrænsningen har heller ikke været til hinder for, at GiroBank har kunnet  

 tilbyde andre kredit- og låneordninger, når banken ikke herved påtog sig  

 risici, der var større end dem, der var forbundet med Postgiro's daværende  

 forretningsområde.
Risikoafdækningen kan f.eks. ske ved, at sådanne udlån  

 sker i samarbejde med eller på vegne af andre, der da - mod betaling - må  

 sikre eller bære risikoen.
 Med hensyn til andre kredit- og låneordninger, jf. ovenfor, må det dog  

 konstateres, at udviklingen siden selskabets etablering har vist, at det ikke  

 har været muligt at finde acceptable ordninger, der gør, at GiroBank i  

 samarbejde med andre kan tilbyde et komplet sæt af bankydelser på såvel  

 erhvervskundeområdet som på privatkundeområdet.
 For at selskabet skal kunne drives på forretningsmæssige vilkår i fuld  

 konkurrence med øvrige pengeinstitutter, vil GiroBank, med tilføjelsen til §  

 3, selv kunne drive alle former for virksomhed i lighed med øvrige  

 pengeinstitutter indenfor rammerne af bank- og sparekasselovgivningen.
Tilføjelsen til § 3 indebærer således, at den nuværende vedtægtsmæssige  

 begrænsning i relation til risikobetonet udlånsvirksomhed ophæves, eftersom  

 staten frasælger 51 pct. af aktierne i GiroBank.
Tilsvarende bortfalder  

 behovet for, at selskabets bestyrelse gennem en instruks til direktionen  

 foretager en nærmere afgrænsning af bankens aktiviteter i relation til  

 risikobetonet udlånsvirksomhed.
Til nr. 2 For at undgå at skabe indtryk af, at staten ved den nævnte tilføjelse til  

 § 3 optræder som garant for risikobetonet virksomhed, nedbringes statens  

 ejerandel fra det oprindelig forudsatte statslige ejerskab på 75 pct. til 49  

 pct. af selskabets aktiekapital.
Reduktionen af den statslige ejerandel i GiroBank til 49 pct. sker ved, at  

 staten, udover de oprindelig forudsatte 25 pct. af aktiekapitalen i  

 selskabet, sælger yderligere 26 pct. af aktierne i selskabet til private,  

 ialt 51 pct.
Salget af de 51 pct. af statens aktier i GiroBank skal være  

 gennemført senest den 1. juli 1994.
Ved salget af aktierne gælder fremdeles de vilkår, der ved aktstykke nr.  

 159 af 16. april 1991 blev forelagt Folketingets finansudvalg til  

 godkendelse.
Det vil sige, at 5 pct. af aktierne i selskabet købes af  

 GiroBank med henblik på salg til medarbejderne i selskabet.
Heraf erhverves 3  

 pct. til favørkurs, d.v.s. kurs 105, som tilbydes til samme kurs i lige  

 andele til samtlige fastansatte medarbejdere.
De resterende 2 pct. købes af  

 selskabet til markedskurs på det tidspunkt, hvor aktierne påtænkes udbudt til  

 salg til medarbejderne i selskabet, og videresælges til medarbejderne i  

 selskabet til samme kurs.
 De resterende 46 pct. af aktierne i GiroBank udbydes af staten til salg  

 således, at spredningen af aktierne bliver betydelig.
 Det samlede provenu fra salget af aktierne i selskabet tilfalder staten  

 med fradrag for udgifter til salg af aktierne.
Bortset fra den danske stat må ingen aktionær eje mere end 5 pct. af  

 bankens aktiekapital.
Denne bestemmelse er indarbejdet i vedtægterne for  

 GiroBank, og det er samtidig bestemt, at hvis denne grænse overskrides, er  

 aktionæren forpligtet til inden 4 uger efter, at der er fremsat krav herom,  

 at afhænde den overskydende del.
 Med henblik på at sikre at den statslige ejerandel nedbringes til 49 pct.  

 af selskabets aktiekapital i forbindelse med selskabets børsintroduktion, kan  

 der blive tale om at indgå aftale med f.eks. et konsortium af banker om, at  

 disse mod betaling vil være forpligtet til at overtage de aktier, som  

 eventuelt ikke måtte blive solgt i forbindelse med selskabets  

 børsintroduktion.
Af hensyn til en sådan eventuel forpligtelse må fristen for afhændelse af  

 aktier udover 5 pct. af GiroBanks aktiekapital lempes.
Det vil derfor i  

 selskabets vedtægter blive indarbejdet, at for aktier, som i forbindelse med  

 statens salg af 51 pct. af aktierne i GiroBank, er erhvervet på opfordring af  

 eller efter aftale med selskabets bestyrelse, kan bestyrelsen bestemme, at  

 den i vedtægterne fastsatte frist på 4 uger kan forlænges op til højst 1 år  

 for sådanne aktieposters vedkommende.
 Med de ovenfor omtalte ændringer vil vilkårene for statens salg af 51 pct.  

 af aktierne i GiroBank være identiske med de vilkår, som blev fastlagt ved  

 finansudvalgets godkendelse den 22. maj 1991 af førnævnte aktstykke nr. 159,  

 fremsat af kommunikationsministeren den 16. april 1991.
 Salget af aktier i GiroBank på de her skitserede vilkår vil blive forelagt  

 for Folketingets finansudvalg påny.
Til nr. 3 Med den foreslåede ændring gives hjemmel til, at den enkelte medarbejder,  

 ved frivillig overgang til et datterselskab under GiroBank A/S, med GiroBank  

 A/S kan aftale, at pension efter tjenestemandspensionsloven bevares.
Pension  

 efter tjenestemandspensionsloven kan alene aftales for medarbejdere i  

 GiroBank A/S, der inden omdannelsen af Postgiro til GiroBank A/S var  

 statstjenestemænd og som i dag er ansat i henhold til overenskomstens  

 særvilkår.
 GiroBank A/S indbetaler løbende pensionsbidrag til staten for det tidsrum,  

 hvor den ansatte optjener pensionsalder i datterselskabet, der refunderer  

 GiroBank A/S denne udgift.
 Finansministeren kan meddele GiroBank A/S retningslinier om  

 pensionsadministrationen, pensionsberegningsgrundlaget og  

 pensionsudbetalingen.
§ 2 I henhold til denne bestemmelse træder loven i kraft dagen efter  

 bekendtgørelse i Lovtidende.
Bilag 1 Supplerende aftale vedrørende GiroBank A/S af den 21. juni 1993 Der er enighed om nedenstående supplement til aftalen af 14. marts 1991 om  

 omdannelse af Postgiro til aktieselskab, efter bank- og sparekasseloven:
1) Ophævelse af udlånsbegrænsning Der er ved Lov om GiroBank A/S fastsat visse begrænsninger på bankens  

 udlånsvirksomhed (ved bem. herom til paragraf 3). Begrænsningen er  

 indarbejdet i bankens vedtægter.
Den pågældende udlånsbegrænsning ophæves ved  

 ændring af Lov om GiroBank, og GiroBank vil herefter selv kunne gå ind i alle  

 former for udlånsvirksomhed på lige fod med øvrige pengeinstitutter.
2) Nedbringelse af statens ejerandel i GiroBank Det var oprindeligt forudsat, at staten skulle sælge 25% af aktierne i  

 GiroBank, men denne aftale indebærer, at den statslige ejerandel nedbringes  

 til 49%. Reduktionen sker ved, at staten, foruden de oprindeligt forudsatte  

 25%, tillige frasælger 26% af aktierne i selskabet, ialt 51%. Salget skal ske  

 snarest og være gennemført inden den 1. juli 1994. De øvrige i aftalen af  

 marts 1991 og GiroBank-loven fastsatte bestemmelser om vilkårene for salg af  

 aktier opretholdes uændret.
Det betyder bl.a., at aktierne udbydes til salg  

 således, at spredningen bliver betydelig og således, at enkeltaktionærer  

 eller aktionærgrupper højst kan erhverve op til 5% af den samlede  

 aktiekapital.
Ophævelse af udlånsbegrænsning og nedbringelse af den statslige ejerandel  

 kræver en ændring af Lov om GiroBank.
Parterne er enige om, at et forslag til  

 ændring af Lov om GiroBank skal vedtages i Folketinget i juni 1993.
 Salget af aktier i GiroBank på de her skitserede vilkår vil blive forelagt  

 for Folketingets finansudvalg påny.
3) Samarbejdet mellem GiroBank og Postvæsenet videreføres uændret i  

 henhold til aftale og lovgrundlag Ophævelse af udlånsbegrænsningen og nedbringelse af den statslige  

 ejerandel indebærer ikke ændringer i det nuværende samarbejde i henhold til  

 aftale mellem GiroBank A/S og Postvæsenet samt lovgrundlag (Lov om GiroBank,  

 § 6 med bemærkninger).
4) Valg af bestyrelse I selskabets vedtægter fastlægges, at bestyrelsen efter salget af de 51%  

 af statens aktier i GiroBank sammensættes således: 3 medlemmer, herunder  

 formanden, valgt af hovedaktionæren, 3 medlemmer valgt af de private  

 aktionærer, 3 medlemmer valgt af medarbejderne og 1 medlem udpeget af  

 industriministeren i henhold til bank- og sparekasselovens bestemmelser  

 herom.
Efter 2. behandling den 24. juni 1993 § 1 I lov nr. 322 af 31. maj 1991 om GiroBank A/S foretages følgende  

 ændringer:
 1. I § 3 indsættes som stk. 6:
»Stk. 6. GiroBank A/S kan udføre alle former for  

 pengeinstitutvirksomhed omfattet af lov om banker og sparekasser m.v.« 2. I § 4 ændres »25 pct.« til: »51  

 pct.« 3. I § 4 indsættes efter stk. 1 som nyt stykke:
»Stk. 2. Det i stk. 1 omhandlede salg skal være gennemført  

 inden den 1. juli 1994.« 4. I § 7 indsættes efter stk. 1 som nyt stykke:
»Stk. 2. GiroBank A/S kan med de enkelte ansatte aftale, at  

 staten afholder udgifter til pension efter tjenestemandspensionsloven,  

 såfremt de pågældende ansættes i datterselskaber under GiroBank A/S.
GiroBank  

 A/S indbetaler løbende pensionsbidrag til staten for det tidsrum, hvor den  

 ansatte optjener pensionsalder i datterselskabet.« Stk. 2 bliver herefter stk. 3.
§ 2 Loven træder i kraft dagen efter bekendtgørelsen i Lovtidende.
