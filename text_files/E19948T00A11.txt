A.11 End-use A.11.1 Toldfritagelse på grund af varers art A.11.2 Toldfritagelse for visse varer, for hvilke der  

 er foreskrevet et særligt anvendelsesformål Formål Ordningen med varer til særligt anvendelsesformål - i det efterfølgende  

 kaldet end-use - er en toldfritagelsesordning.
Toldlempelsen tager  

 udelukkende sigte på varer importeret direkte fra lande uden for EF samt  

 varer fra sådanne lande, der under end-use-ordningen overføres fra et  

 medlemsland til et andet med henblik på forarbejdning, eventuelt  

 videreforarbejdning.
 Formålet med denne toldfritagelse er:
- at sikre producenter i EF hel eller delvis toldfritagelse ved indførsel  

 af varer, der ikke produceres i tilstrækkeligt omfang i EF, eventuelt inden  

 for et toldkontingent, - at modvirke negativ toldbeskyttelse - dvs. at det toldbeløb, der hviler  

 på råvarer eller halvfabrikata, overstiger tolden på den vare, der  

 forarbejdes af råvaren eller halvfabrikata, - at indrømme toldpræference for varer til særlig anvendelse, eventuelt  

 inden for et toldkontingent.
 Ordningen omfatter herefter:
- varer udskilt i underpositioner angivet med 7. - 8. ciffer i EF's  

 Kombinerede Nomenklatur - KN - eller Brugstariffen.
Disse underpositioner er  

 forsynet med en end-use-note, der for Brugstariffens vedkommende henviser til  

 det særlige notebilag.
Heri er anført de nærmere betingelser for anvendelse  

 af underpositionen, - varer til fremstilling, reparation og vedligeholdelse af skibe,  

 boreplatforme og civile luftfartøjer; se Brugstariffen, Særlige bestemmelser,  

 afsnit A, - visse fly- og helikopterdele omfattet af særlige rådsforordninger om  

 toldsuspensioner.
Disse varer er i anført i underpositioner i TARIC - 10. -  

 11. ciffer i Brugstariffen.
I dette afsnit omtales også varer, som opnår hel eller delvis  

 toldfritagelse på grund af deres art.
Nogle af disse fritagelser har baggrund  

 i handelsaftaler med bestemte lande.
Disse varer er også udskilt i  

 underpositioner angivet med 7. - 8. ciffer i KN eller Brugstariffen.
Det legale grundlag Reglerne for end-use findes i artikel 82 i toldkodeks og artiklerne 16-34  

 samt artiklerne 291-308 i gennemførelsesbestemmelserne.
 Endvidere findes der bestemmelser om end-use i EF's Kombinerede  

 Nomenklatur - KN - samt i Brugstariffen.
A.11.1 Toldfritagelse på grund af varers art TK afsnit III, art. 18-34.
 Det drejer sig om visse denaturerede varer, produkter til plantning eller  

 udsæd, sigteflor, varer omfattet af ordninger med ægthedscertifikater o.l.
Henførsel under underpositionerne for disse varegrupper kan ske uden  

 bevilling fra Told*Skat.
Importøren skal i stedet afgive en erklæring eller  

 fremlægge et certifikat, der godtgør, at der er tale om varer af den  

 pågældende art.
A.11.1.1 Varer undergivet denatureringsforpligtelse Ordningen omfatter nogle få næringsmidler som fx. æggeblommer, sago-mel,  

 salt og albumin, som ved denaturering gøres uegnede til anvendelse som  

 næringsmidler - de bliver med andre ord alene egnede til en teknisk eller  

 lignende anvendelse.
 I en oversigt knyttet til toldkodeksens artikel 16 er de pågældende varer  

 specificeret med tilføjelse af de godkendte denatureringsmidler.
A.11.1.2 Varer til plantning eller udsæd Ordningen omfatter, læggekartofler og sukkermajs, Brugstariffens kapitel  

 7, spelt, ris og sorghum, kapitel 10, og en lang række olieholdige frø  

 henhørende under kapitel 12.
 Varerne kan kun henføres under Brugstariffens underpositioner - til udsæd  

 -, hvis de opfylder betingelserne i forskellige direktiver, som er nævnt i  

 toldkodeksens artikel 21-24.
A.11.1.3 Sigteflor Sigteflor er åbne lærreds- eller drejervævede stoffer, almindeligvis  

 fremstillet af natursilke eller syntetiske kemofibre.
Det anvendes især til  

 sigtning, filtrering eller trykning.
 Sigteflor, der er tildannet til brug i bestemte maskiner (konfektioneret)  

 kan umiddelbart henføres under Brugstariffens position 5911.20.00 som varer  

 til teknisk brug.
For metervarer er andre anvendelser mulig.
Derfor er henførsel af  

 metervarer under positionen betinget af, at varerne er påtrykt rektangler i  

 et nærmere beskrevet mønster; se toldkodeksens artikel 25.
A.11.1.4 Varer for hvilke der skal fremlægges et certifikat Ordningen omfatter visse druer med oprindelse i USA, ostefondue fra  

 Schweiz eller Østrig, tokayervin fra Ungarn, Bourbon whisky fra USA, vodka  

 fra Finland og Sverige, råtobak fra en række lande, salpeter og visse  

 blandinger heraf fra Chile.
 I en oversigt knyttet til toldkodeksens artikel 26 er de pågældende varer  

 specificeret med tilføjelse af det certifikat, der skal fremlægges, og den  

 myndighed i eksportlandet, der er bemyndiget til at udstede de nævnte  

 certifikater.
For druer, whisky, vodka og tobak anvendes et ægthedscertifikat, for vin  

 et certifikat for oprindelsesbetegnelse og for chilesalpeter et  

 kvalitetscertifikat.
Certifikaterne er vist i toldkodeksens  

 bilagsfortegnelse.
Certifikaterne skal fremlægges for toldmyndighederne i  

 indførselsmedlemsstaten inden udløbet af nærmere angivne tidsfrister, som er  

 foreskrevet for de enkelte varegrupper.
Der henvises i øvrigt til  

 toldkodeksens artikel 27-34.
A.11.1.5 Visse landbrugsvarer For visse landbrugsvarer gælder, at de kan indføres til en nedsat  

 landbrugsimportafgift mod fremlæggelse af et nærmere angivet certifikat.  

 Disse varer er nævnt i toldkodeksens bilagsfortegnelse, bilag 41. De er i KN  

 og Brugstariffen omfattet af underpositioner angivet med 7. - 8. ciffer  

 tilføjet en end-use-notehenvisning.
De nærmere regler for indførsel af disse  

 varer fremgår af Brugstariffens bilag 3.
A.11.2 Toldfritagelse for visse varer, for hvilke der er foreskrevet et  

 særligt anvendelsesformål TK art. 291-307 Varer, som kan omfattes af denne ordning, er af en sådan art, at de også  

 umiddelbart kan anvendes til et almindeligt formål.
Varernes overgang til fri omsætning under ordningen for særligt  

 anvendelsesformål er derfor betinget af, at der ved fortoldningen fremlægges  

 en skriftlig bevilling.
Den udstedes her i landet af told- og skatteregionen  

 efter skriftlig anmodning.
 Bevillingen udstedes almindeligvis med en nærmere angiven  

 gyldighedsperiode.
Anvendelse i egen virksomhed Bevillingshaveren skal anvende varerne til det foreskrevne formål og skal  

 føre et regnskab, der giver Told*Skat mulighed for at foretage den nødvendige  

 kontrol.
Som hovedregel skal varerne være anvendt til det foreskrevne formål inden  

 1 år efter fortoldningsdatoen.
Denne frist kan efter anmodning forlænges,  

 hvis særlige forhold taler derfor, fx forhold af force majeure-lignende  

 karakter.
 Der er særlige bestemmelser i toldkodeksens artikel 295 til angivelse af,  

 hvornår en vare kan anses for anvendt til det foreskrevne særlige formål.
Overdragelse, TK art. 298-300 Varer under end-use-ordningen kan overdrages til en anden virksomhed inden  

 for EF.
Det er dog en forudsætning, at erhververen også har en bevilling til  

 end-use-formål.
 Afsendelse af overdragne varer til en modtager i et andet medlemsland skal  

 ske ved anvendelse af et kontroleksemplar T-5 med 5 kopier; der kan anvendes  

 fotokopier af den side i T-5-blanketten, der betegnes kontroleksemplarkopi.  

 Der er endvidere foreskrevet særlige regnskabsbestemmelser, som skal opfyldes  

 af hensyn til kontrollen med, at de overdragne varer anvendes til det særlige  

 formål.
 Anvendelse af kontroleksemplar T-5 kan på visse betingelser erstattes af  

 et luftfragtbrev ved transport af varer, der - med henblik på vedligeholdelse  

 eller reparation af fly - transporteres af luftfartsselskaber i international  

 trafik.
 For overdragelse af varer mellem bevillingshavere inden for samme  

 medlemsland fastsætter told- og skatteregionen de nærmere betingelser.
Heste til slagtning TK art. 305-308 Heste til slagtning er ikke omfattet af bevillingssystemet, men af særlige  

 mærkningsregler mv.
Anvendelse til andet formål eller udførsel Tilladelse til anvendelse af varer til andet formål end det foreskrevne  

 eller til udførsel kan gives af told- og skatteregionen.
Det er en  

 forudsætning, at bevillingshaveren på tilfredsstillende måde kan godtgøre, at  

 varen ikke har kunnet anvendes til det foreskrevne formål af årsager, der  

 ligger uden for bevillingshaverens kontrol eller som har forbindelse med  

 selve varen.
