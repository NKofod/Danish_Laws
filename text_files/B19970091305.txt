 I medfør af § 2, stk. 2, i lov nr. 314 af 16. maj 1990 om et  

 forebyggelsespolitisk råd og et tobaksskaderåd, som ændret ved lov nr. 406 af  

 22. maj 1996, fastsættes efter forhandling med Det Forebyggelsespolitiske Råd  

 følgende:
 § 1.  I tilknytning til Det Forebyggelsespolitiske Råd  

 nedsættes et repræsentantskab, for hvilket udvalgte vurderinger og forslag,  

 der er under forberedelse i rådet, forelægges til drøftelse.
 § 2.  Repræsentantskabet består af en repræsentant for  

 hver af følgende foreninger og råd m.v.: Afholdsselskabernes Landsforbund,  

 KFUMs Sociale Arbejde i Danmark, Landsforeningen Lænken,  

 Astma-Allergiforbundet, Dansk Folkeoplysnings Samråd, De Samvirkende  

 Invalideorganisationer, Hjerteforeningen, Landsforeningen Sind, Kræftens  

 Bekæmpelse, Diabetesforeningen, Gigtforeningen, Rådet for Større  

 Færdselssikkerhed, Statens Husholdningsråd, Forbrugerrådet, Komiteen for  

 Sundhedsoplysning, Kommunernes Landsforening, Amtsrådsforeningen i Danmark,  

 Københavns Kommune, Frederiksberg Kommune, Den Almindelige Danske  

 Lægeforening, Dansk Sygeplejeråd, Den Almindelige Danske Jordemoderforening,  

 Danske Fysioterapeuter, Foreningen Gode Alkoholdninger, Foreningen Sex og  

 Samfund og Ernæringsrådet.
 Stk. 2.  Sundhedsministeren kan efter forhandling med  

 Det Forebyggelsespolitiske Råd træffe beslutning om ændring af  

 repræsentantskabets sammensætning.
 § 3 .  Det Forebyggelsespolitiske Råd indkalder mindst  

 een gang årligt repræsentantskabet til møde.
 Stk. 2.  Indkaldelse sker normalt med mindst 21 dages  

 varsel.
 Stk. 3.  Med indkaldelsen følger en dagsorden.
Stk. 4.  De i § 2 nævnte foreninger og råd m.v. meddeler  

 forud for mødet hver for sig, ved hvem de vil være repræsenteret på mødet.
I  

 mødet deltager herudover formanden for og medlemmerne af Det  

 Forebyggelsespolitiske Råd.
 § 4.  Formanden for Det Forebyggelsespolitiske Råd, i  

 formandens fravær næstformanden, leder repræsentantskabets møder.
 § 5.  Det Forebyggelsespolitiske Råd varetager  

 sekretariatsfunktionerne i forbindelse med repræsentantskabets møder.
§ 6.  Der udfærdiges referat af møderne i  

 repræsentantskabet.
Referatet udsendes efter forelæggelse for formanden for  

 Det Forebyggelsespolitiske Råd til repræsentantskabets og rådets medlemmer.
 § 7.  Bekendtgørelsen træder i kraft den 1. januar  

 1998.
