Landsskatteretskendelse af 2. april 2003 vedr.
Fradrag for  

 arbejdsbeklædning - begravelsesforretning A ApS klager for indkomstårene 1998-2000 bl.a. over, at de  

 stedlige skattemyndigheder ikke har godkendt fradrag for arbejdsbeklædning.
Selskabet driver virksomhed som begravelsesforretning.
Den  

 samlede anpartskapital på 200.000 kr. ejes af følgende personer:
 50.000 kr. ejes af B.
100.000 kr. ejes af C.
Datter af B.
50.000 kr. ejes af D.
Datter af B.
Selskabet har for indkomstårene 1998, 1999 og 2000 fratrukket  

 henholdsvis 14.515 kr., 20.776 kr. samt 13.062 kr. vedrørende udgifter til  

 arbejdstøj.
Indkøbene har vedrørt 5 personer.
De 5 personer er dels  

 aktionærer  

 i selskabet, og dels i nær familie med aktionærerne.
Den stedlige skattemyndighed har ikke anset udgifterne til  

 arbejdstøj for fradragsberettigede.
Skattemyndigheden har derimod anset  

 udgifterne (inkl. moms) som yderligere løn til modtagerne af arbejdstøjet.
Myndigheden har som begrundelse anført, at det følger af  

 ligningsvejledningen 2000, afsnit A.F.1.19, at arbejdstøj som hovedregel er  

 en  

 privatudgift.
Endvidere har skattemyndigheden anført, at der ingen særregler  

 findes for bedemænd.
Efter en gennemgang af kontoen for arbejdstøj har  

 skattemyndigheden anført, at de fleste af udgifterne til arbejdstøj i  

 virkeligheden er privat beklædning til modtagerne og derfor må betegnes som  

 sparet hjemmeforbrug, som er skattepligtige for modtagerne.
Selskabets revisor har over for Landsskatteretten nedlagt  

 påstand om, at der godkendes fradrag for de af selskabet afholdte udgifter  

 til  

 arbejdstøj.
Subsidiært en lavere beskatning hos modtagerne svarende til et  

 normalt årligt arbejdstids beklædningsforbrug.
Revisoren har anført, at arbejdet som bedemand er en undtagelse  

 til hovedreglen om, at arbejdstøj anses som en privatudgift.
Revisoren har  

 anført, at en bedemænds beklædning ikke er egnet til privat benyttelse.  

 Selskabet har den politik, at personalet skal være i sørgebeklædning, idet  

 man  

 arbejder med mennesker i sorg.
Dette indebærer mørk habit, kjole, benklæder,  

 jakke, hvid skjorte eller skjortebluse med sort slips eller tørklæde og sorte  

 sko.
Hertil kommer overbeklædning i vinterperioden.
 Endvidere har revisoren anført, at beklædningen er udsat for  

 ekstraordinært slid og smuds, idet bedemænd deltager både ved iklædning af  

 den  

 afdøde, lukning og transport af blomster og kranse, hvilket indebærer ofte  

 renholdelse i form af rensning og presning.
 Landsskatteretten skal  

 udtale:
Udgifter som i årets løb er anvendt til at erhverve, sikre og  

 vedligeholde indkomsten, kan fradrages ved indkomstopgørelsen i henhold til  

 statsskattelovens § 6, stk. 1, litra a.
Der skal således foreligge en direkte  

 og umiddelbar forbindelse mellem afholdelsen af udgiften og erhvervelsen af  

 indkomsten.
Dette kræver, dels at udgiftsafholdelsen ligger inden for de  

 naturlige rammer af virksomheden, dels at udgiften ikke kan karakteriseres  

 som  

 en privatudgift, som er indkomstopgørelsen uvedkommende.
 Udgifter til beklædning er som udgangspunkt private udgifter,  

 hvorfor det påhviler selskabet at dokumentere eller sandsynliggøre, at der er  

 tale om merudgifter i forhold til et normalt privat forbrug.
 Told- og skattestyrelsen har under sagens behandling i  

 Landsskatteretten erklæret sig enig i selskabets påstand om fradrag for de  

 afholdte beklædningsudgifter.
Landsskatteretten finder på denne baggrund, at der kan godkendes  

 fradrag for udgifterne til beklædning, jf. statsskattelovens § 6, stk. 1,  

 litra  

 a, idet retten finder det godtgjort, at erhvervet som bedemand har medført  

 merudgifter til tøj i forhold til et normalt privatforbrug.
Retten har herved  

 henset til, at det på baggrund af oplysningerne om bedemænds særlige arbejds-  

 og beklædningsvilkår, må anses for godtgjort, at bedemænd har væsentlige  

 merudgifter til beklædning.
