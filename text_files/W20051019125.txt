Klage over at sygeplejerske videregav helbredsoplysninger Nævnet fandt grundlag for at kritisere sygeplejersken  

 for at have videregivet fortrolige helbredsoplysninger om en kvindelig  

 asylansøger til en styrelsen uden forinden at have indhentet et samtykke  

 hertil  

 fra kvinden.
Nævnet kunne oplyse, at der gælder en tavshedspligt for  

 sundhedspersoner om, hvad de under deres arbejde får viden eller formodning  

 om  

 angående patienters helbredsforhold, øvrige rent private forhold og andre  

 fortrolige oplysninger.
 Nævnet lagde til grund, at sagsbehandleren i en  

 styrelsen ved en telefonsamtale den 18. december 2002 blandt andet fik oplyst  

 af sygeplejersken, at kvindens tilstand var uændret, og at hun var  

 sengeliggende.  

 Det var nævnets vurdering, at en oplysning om, at en persons helbredstilstand  

 er uændret, og at personen er sengeliggende, er en fortrolig  

 helbredsoplysning,  

 som er opfattet af tavshedspligten.
Nævnet lagde videre til grund, at oplysningerne blev  

 videregivet uden kvindens samtykke hertil.
Nævnet kunne hertil oplyse, at en  

 sundhedsperson  

 under visse betingelser uden patientens samtykke kan videregive oplysninger  

 til  

 myndigheder, organisationer og private personer.
Det var imidlertid nævnets  

 vurdering, at en sådan videregivelse af oplysninger ikke kan ske til brug for  

 en myndigheds behandling af en ansøgningssag, idet ansøgerne selv råder over,  

 hvilke oplysninger denne ønsker at bidrage med til sagens behandling, og  

 således også må være forberedt på, at sagen kan få et udfald, der ikke er til  

 ansøgerens fordel, såfremt ansøgeren ikke ønsker, at myndigheden kan indhente  

 de oplysninger, som myndigheden finder relevante.
