Bekendtgørelse om beskæftigelse  

 m.v. af indsatte i kriminalforsorgens institutioner  

 (beskæftigelsesbekendtgørelsen) I medfør af § 38, stk. 2, § 41, § 42, stk. 3, og § 105, stk. 2, i  

 lov nr. 432 af 31. maj 2000 om fuldbyrdelse af straf m.v. og § 776, 1. pkt.,  

 i lov om rettens pleje, jf. lovbekendtgørelse nr. 857 af 12. september  

 2000, fastsættes:
Kapitel 1 Beskæftigelse Ret og pligt til beskæftigelse § 1. En person, der udstår  

 fængselsstraf eller forvaring, har efter straffuldbyrdelseslovens § 38,  

 stk. 1, ret og pligt til at være beskæftiget ved deltagelse i  

 arbejde, uddannelse eller anden godkendt aktivitet, jf. dog stk. 2. Hvis det  

 i det enkelte tilfælde findes formålstjenligt, kan  

 beskæftigelsespligten opfyldes ved egen beskæftigelse, som kan  

 udøves under institutionens tilsyn.
 Stk. 2. En dømt, der er anbragt i et arresthus, er  

 ikke omfattet af bestemmelsen i § 38, stk. 1, i straffuldbyrdelsesloven.  

 Pågældende skal dog tilbydes beskæftigelse.
 Stk. 3. Det er en betingelse for at opretholde en  

 tilladelse til eget indtægtsgivende arbejde i eller uden for  

 fængsel eller arresthus, at den indsatte eller dømte betaler for  

 opholdet efter reglerne herom, jf. straffuldbyrdelseslovens § 110, stk. 1 og  

 2, og bekendtgørelse om betaling for ophold i kriminalforsorgens  

 institutioner.
§ 2. En varetægtsarrestant skal tilbydes  

 beskæftigelse.
Pågældende har adgang til selv at skaffe sig  

 beskæftigelse, som på rimelig måde kan foregå i  

 institutionen.
Må en varetægtsfængsling påregnes at  

 blive af længere varighed, skal institutionen i særlig grad  

 tilstræbe, at der tilbydes beskæftigelse, som er egnet til at  

 afbøde manglende skolemæssige kundskaber eller mangel på  

 erhvervsmæssig eller anden uddannelse.
 § 3. Varetægtsarrestanter, som har  

 været isoleret efter rettens bestemmelse i mere end 14 dage, skal under  

 fortsat isolation tilbydes særlig adgang til eneundervisning og  

 arbejde, herunder anden godkendt aktivitet, som kan medvirke til at mindske  

 den særlige belastning og risiko for forstyrrelse af det psykiske  

 helbred, som er forbundet med isolation.
Beskæftigelsestid § 4. Den tid, en indsat skal anvende på  

 beskæftigelse, skal holdes inden for de til enhver tid gældende  

 normer på arbejdsmarkedet, herunder eventuelle normer for  

 overarbejde.
Stk. 2. Beskæftigelsen skal normalt finde sted  

 på ugens 5 første dage og fordeles med mindst 7 timer på  

 hver af disse dage.
I fængslerne kan denne beskæftigelsestid kun  

 ændres efter godkendelse fra Justitsministeriet, Direktoratet for  

 Kriminalforsorgen.
Stk. 3. En spisepause på ikke over 29 minutter er indeholdt i  

 arbejdstiden.
Der kan holdes en kort pause på højst 15 minutter  

 formiddag og eftermiddag, hvis arbejdet tillader det.
 Stk. 4. Indsatte har normalt fri fra beskæftigelse  

 på helligdage, juleaftensdag og om eftermiddagen grundlovsdag.
§ 5. Indsatte, hvis religiøse  

 tilhørsforhold forbyder dem at være beskæftiget på  

 visse dage, skal have tilrettelagt beskæftigelsestiden, således  

 at de ikke beskæftiges på disse dage.
Institutionen bestemmer,  

 hvorledes de på anden måde skal opfylde arbejdstidsnormen.
Kapitel 2 Arbejdspenge Grundbeløb og akkord § 6. For beskæftigelse udbetaler  

 institutionen et grundbeløb pr. time, jf. § 27, medmindre der anvendes  

 akkord eller bonus, jf. § 7, stk. 1, og § 12.
Stk. 2. Beskæftiges en indsat ved eget arbejde i  

 eller uden for fængsel eller arresthus udbetaler institutionen normalt  

 ikke vederlag for denne beskæftigelse.
Tilsvarende gælder beboere  

 på pensionerne, der beskæftiges ved eget arbejde.
Stk. 3. Til beboere på kriminalforsorgens pensioner  

 udbetales ikke vederlag for deltagelse i undervisning uden for  

 kriminalforsorgen, hvis den pågældende modtager offentlig ydelse  

 til underhold.
Tilsvarende udbetaler pensionen ikke vederlag for deltagelse i  

 almindelige praktiske gøremål såsom oprydning, havearbejde  

 m.v., hvis beboeren har arbejdsindtægt eller modtager offentlig ydelse  

 til underhold.
 § 7. Akkord kan alene anvendes til indsatte, der  

 udfører montagearbejde, og til indsatte i arresthuse.
 Stk. 2. Institutionen skal tilstræbe at  

 fastsætte akkorden således, at der ved en normal arbejdsindsats  

 kan opnås et vederlag, der svarer til vederlaget til de  

 timelønnede uden tillæg, jf. § 6, stk. 1. Der kan ved  

 akkordarbejde højst udbetales et vederlag, der svarer til det dobbelte  

 af vederlaget til de timelønnede uden tillæg.
 Stk. 3. Indsatte, der af disciplinære grunde er  

 beskæftiget uden fællesskab med andre indsatte, herunder på  

 grund af bortvisning, kan ikke opnå et vederlag, der overstiger  

 vederlaget til de timelønnede uden tillæg, jf. § 6, stk. 1.
 § 8. Kan institutionen på grund af manglende  

 arbejdsopgaver ikke tilbyde en indsat beskæftigelse, udbetales  

 grundbeløb pr. time uden tillæg, jf. § 6, stk. 1.
Tillæg § 9. Efter 4 ugers beskæftigelse på  

 samme beskæftigelsessted kan institutionen udbetale et  

 stabilitetstillæg pr. time, jf. § 27, under forudsætning af, at  

 den indsatte har ydet en tilfredsstillende arbejdsindsats og udvist  

 arbejdsmæssig stabilitet.
 Stk. 2. En indsat, der opfylder betingelserne i stk. 1,  

 kan efter yderligere 8 ugers beskæftigelse på samme  

 beskæftigelsessted få udbetalt et kompetencetillæg pr.  

 time, jf. § 27. Tildeling forudsætter en konkret vurdering af den  

 indsattes arbejdsmæssige kvalifikationer.
 Stk. 3. Kompetencetillæg kan ikke udbetales til  

 indsatte, der deltager i produktionsskole eller terapiarbejde.
 Stk. 4. Har en indsat en faglig uddannelse, og  

 beskæftiges den pågældende inden for dette fagområde,  

 kan institutionen uanset det tidsmæssige krav om 12 ugers  

 beskæftigelse i stk. 2 udbetale kompetencetillæg allerede fra  

 beskæftigelsens påbegyndelse.
 § 10. For særlig påkrævet  

 arbejde, der udføres mellem kl. 17.00 og kl. 6.00 eller på  

 lørdage, søn- og helligdage, juleaftensdag eller halve fridage,  

 udbetales et ulempetillæg pr. time, jf. § 27.
 § 11. For særlig påkrævet  

 arbejde, som udføres ud over den daglige arbejdstid, der er fastsat  

 for det pågældende arbejdsområde, udbetales et  

 overarbejdstillæg, jf. § 27, der fastsættes som en procentdel af  

 grundbeløbet inklusive eventuelle stabilitets- og  

 kompetencetillæg.
 § 12. Institutionen kan indgå aftale med  

 grupper af indsatte, der er beskæftiget ved produktionsvirksomhed eller  

 i ganske særlige tilfælde i økonomidriften, om  

 timeforbruget til udførelsen af en given arbejdsopgave.
 Stk. 2. Bliver produktionstiden mindre end det aftalte  

 timeforbrug, udbetaler institutionen et bonustillæg.  

 Bonustillægget beregnes på baggrund af grundbeløbet og kan  

 optjenes sideløbende med tildelte stabilitets- og  

 kompetencetillæg.
 Stk. 3. Overstiger produktionstiden det aftalte  

 timeforbrug, reduceres grundbeløbet tilsvarende.
§ 13. For hver helligdag eller juleaftensdag, der  

 falder på en normal arbejdsdag, jf. § 4, stk. 4, udbetales et  

 søgnehelligdagsvederlag, jf. § 27, hvis den indsatte har været i  

 beskæftigelse de seneste 3 arbejdsdage inden helligdagen.
Tilsvarende  

 udbetales halvdelen af beløbet grundlovsdag.
Kapitel 3 Sygdom og andet godkendt fravær § 14. Er en indsat fraværende fra  

 beskæftigelse på grund af sygdom, udbetaler institutionen et  

 sygevederlag pr. dag svarende til 80% af grundbeløbet for en dags  

 beskæftigelse, jf. § 27. Skyldes fraværet tilskadekomst i  

 forbindelse med beskæftigelse, udbetales vederlag svarende til den  

 pågældendes vederlag for en normal beskæftigelsesdag.
 Stk. 2. Ved sygdom udbetales først vederlag for  

 første hele sygedag, og der udbetales højst vederlag for 5  

 sygedage om ugen.
§ 15. Er en indsat indlagt på hospital,  

 herunder Københavns Fængsler, Vestre Hospital, udbetales  

 sygevederlag, jf. § 14, stk. 1, medmindre den pågældende  

 beskæftiges ved kriminalforsorgens foranstaltning eller ved eget  

 arbejde.
Tilsvarende udbetales ikke sygevederlag, hvis den  

 pågældende modtager offentlig ydelse til underhold.
 Stk. 2. Ved indlæggelse på hospital udbetales  

 ikke sygevederlag til pensionister, der modtager et beløb til  

 personlige fornødenheder efter § 5a i lov om sygehusvæsenet.
 § 16. Er en indsat med institutionens tilladelse  

 af særlige grunde midlertidigt fraværende fra  

 beskæftigelse, uden at fraværet skyldes sygdom, foretages ikke  

 fradrag i vederlaget, jf. dog stk. 2.
 Stk. 2. Er en varetægtsarrestant midlertidigt  

 fraværende fra beskæftigelse på grund af fremstilling i  

 retten, afhøring hos politiet eller lignende, foretages fradrag i  

 vederlaget.
 § 17. Ved overførsel mellem fængsler  

 og arresthuse eller mellem disse institutioner indbyrdes udbetaler den  

 institution, hvortil den indsatte overføres, vederlag for ankomstdagen  

 svarende til vederlaget for en normal beskæftigelsesdag.
 Stk. 2. På løsladelsesdagen udbetales  

 vederlag svarende til en normal beskæftigelsesdag, hvis  

 løsladelsen finder sted efter kl. 12.00. Finder løsladelsen  

 sted før dette tidspunkt, udbetales ikke vederlag.
Kapitel 4 For sent fremmøde, udeblivelse eller bortgang fra  

 beskæftigelsen § 18. Møder en indsat for sent, udebliver  

 eller bortgår foretager institutionen fradrag i vederlaget pr.  

 påbegyndt time.
Stk. 2. Møder en indsat gentagne gange for sent,  

 eller udebliver eller bortgår den indsatte gentagne gange, og er hvert  

 fravær af under én dags varighed, kan den indsatte bortvises  

 resten af dagen uden vederlag.
I grovere tilfælde kan den indsatte  

 bortvises fra beskæftigelsesstedet og henvises til anden  

 beskæftigelse.
Stk. 3. Udebliver en indsat en hel dag eller mere, kan  

 den indsatte bortvises fra beskæftigelsesstedet og henvises til anden  

 beskæftigelse.
Tilsvarende gælder for indsatte, der ikke yder en  

 tilfredsstillende indsats.
 Stk. 4. Udebliver en person, der har  

 beskæftigelsespligt, jf. § 1, og er udeblivelsen af én dags  

 varighed eller mere, kan den pågældende ikendes en bøde  

 som disciplinærstraf, jf. straffuldbyrdelseslovens § 67, nr. 3.
§ 19. Tillæg efter § 9 kan bortfalde, hvis  

 en indsat gentagne gange møder for sent, udebliver eller bortgår  

 eller henvises til anden beskæftigelse, fordi den  

 pågældende ikke yder en tilfredsstillende indsats.
Tilsvarende  

 bortfalder tillæggene, når en indsat i øvrigt skifter  

 beskæftigelse, medmindre skiftet alene gennemføres af  

 institutionsmæssige grunde eller som led i et planlagt  

 beskæftigelsesmæssigt forløb.
 Stk. 2. Et tillæg efter § 9, stk. 4, skal  

 bortfalde, hvis en indsat på trods af en faglig uddannelse ikke  

 opfylder betingelserne for at få tillægget.
 Stk. 3. I stedet for ubetinget at fratage en indsat  

 tillæg efter stk. 1 kan institutionen midlertidigt fratage en indsat et  

 eller begge tillæg i op til to uger.
 § 20. Ud over de i §§ 18-19 nævnte  

 reaktioner kan institutionen ved længerevarende  

 beskæftigelsesvægring udelukke en person, der har  

 beskæftigelsespligt efter § 1, fra fællesskab, jf.  

 straffuldbyrdelseslovens § 63, stk. 1, nr. 3.
 Stk. 2. Tilsvarende kan indsatte udelukkes fra  

 fællesskab i overensstemmelse med reglerne i straffuldbyrdelseslovens §  

 63, stk. 1, f.eks. ved aktioner mod beskæftigelsen eller i situationer,  

 hvor personer, der har beskæftigelsespligt, kollektivt  

 tilsidesætter beskæftigelsespligten.
Kapitel 5 Personlige fornødenheder Kostbeløb § 21. Skal den indsatte selv sørge for  

 forplejning, udbetaler institutionen et kostbeløb pr. dag, jf. § 27.  

 Til indsatte på udgang efter kapitel 8-10 og 12 i  

 udgangsbekendtgørelsen udbetales tilsvarende et kostbeløb,  

 medmindre den pågældende får kost af institutionen.
 Stk. 2. Ved delvis selvforplejning udbetales en  

 procentdel af kostbeløbet efter stk. 1, således at der beregnes  

 20% til morgenmad, 40% til frokost og 40% til aftensmad.
Stk. 3. Institutionen udbetaler ikke kostbeløb  

 efter stk. 1 til 1)	indsatte, der er indlagt på hospital, 2)	indsatte, der har indtægtsgivende arbejde i eller uden for  

 fængsel eller arresthus, jf. straffuldbyrdelseslovens § 110, stk. 1,  

 og 3)	dømte, der under ophold på kriminalforsorgens pensioner  

 har arbejdsindtægt eller modtager offentlig ydelse til underhold, jf.  

 straffuldbyrdelseslovens § 110, stk. 2.
 Stk. 4. Overstiger arbejdsindtægten eller den  

 offentlige ydelse efter stk. 3, nr. 2 og 3, ikke det vederlag, som udbetales  

 efter kapitel 2 til indsatte eller dømte, der er beskæftiget ved  

 kriminalforsorgens foranstaltning, udbetales dog kostbeløb, jf. § 3,  

 stk. 4 i bekendtgørelse om betaling for ophold i kriminalforsorgens  

 institutioner.
 Stk. 5. Vurderer institutionen i et konkret  

 tilfælde, at en indsat ikke anvender kostbeløbet til  

 indkøb af mad f.eks. på grund af gæld, kan institutionen  

 udlevere kost til den indsatte i stedet for at udbetale  

 kostbeløbet.
Selvforvaltningsbeløb § 22. Institutionen udbetaler et  

 selvforvaltningsbeløb pr. opholdsdag, jf. § 27, til indsatte, der ikke  

 af institutionen får udleveret diverse personlige småartikler,  

 artikler til personlig hygiejne, sygeplejeartikler og vaskepulver til vask af  

 privat tøj, betalt frisørregning m.v.
 Stk. 2. Har en indsat ikke selv mulighed for at vaske  

 privat tøj m.v., fordi der ikke er opsat vaskemaskiner,  

 nedsættes selvforvaltningsbeløbet tilsvarende, jf. § 27.
Stk. 3. En indsat, der får udbetalt  

 selvforvaltningsbeløb, skal højst betale et fastsat  

 beløb til frisør, jf. § 27, hvis den indsatte benytter  

 institutionens frisør.
Er honoraret til frisøren højere  

 end dette beløb, betaler institutionen differencen.
 Stk. 4. Institutionen udbetaler ikke  

 selvforvaltningsbeløb i de situationer, der er nævnt i § 21,  

 stk. 3, jf. dog § 21, stk. 4.
Kapitel 6 Udbetalinger m.v.
Forskudsbeløb § 23. Arbejdspenge og sygevederlag udbetales  

 ugevis bagud.
 Stk. 2. Til personer, der skal udstå  

 fængselsstraf eller forvaring, udbetales ved indsættelsen et  

 forskudsbeløb, jf. § 27, til køb af nydelsesmidler m.v.
 Stk. 3. Til varetægtsarrestanter kan der ved  

 indsættelsen udbetales et mindre forskudsbeløb.
 Stk. 4. Udbetalte forskudsbeløb skal så vidt  

 muligt tilbageholdes i de fire efterfølgende udbetalinger af  

 arbejdspenge til den indsatte.
Stk. 3. Uden den indsattes samtykke kan der ikke  

 tilbageholdes mere end 50 % af arbejdspengene til dækning af  

 forskudsbeløb.
I forbindelse med sidste udbetaling inden  

 løsladelse kan beløbet dog tilbageholdes til dækning af  

 forskudsbeløb.
 § 24. Beløb til kost og selvforvaltning  

 udbetales ugevis forud.
 Stk. 2. Der kan ved indsættelsen udbetales  

 yderligere et forskudsbeløb, jf. § 27.  Et udbetalt  

 forskudsbeløb skal så vidt muligt tilbageholdes i de to  

 efterfølgende udbetalinger af beløb til kost og selvforvaltning  

 til den indsatte.
 Stk. 3. Er en indsat ikke berettiget til kost- og  

 selvforvaltningsbeløb efter § 21, stk. 3, nr. 2 og 3 og § 22, stk. 4,  

 jf. § 21, stk. 3, nr. 2 og 3, kan institutionen yde et lån til kost og  

 selvforvaltning til dækning af udgiften, indtil første  

 udbetaling af løn eller offentlig ydelse finder sted.
Løsladelsesbeløb § 25. Personer, der udstår  

 fængselsstraf eller forvaring, og som på den beregnede  

 løsladelsesdato har haft en opholdstid på mere end 60 dage,  

 får udbetalt et løsladelsesbeløb, jf. § 27.
Stk. 2. Opholdstiden beregnes fra den dato, hvor 1)	den dømte er anbragt i fængsel i henhold til  

 retsplejelovens § 777, 2)	den dømte er modtaget med henblik på fuldbyrdelsens  

 iværksættelse, 3)	dommen er afsagt, hvis den dømte  

 varetægtsfængsles efter endelig dom, jf. dog stk. 3, eller 4)	den dømte indsættes til udståelse af  

 reststraffen.
 Stk. 3. Er den dømte varetægtsfængslet  

 efter dom og frem til fuldbyrdelsen, medregnes tillige den tid, hvor den  

 pågældende har været varetægtsfængslet i  

 arresthus umiddelbart forud for domsdatoen, dog først fra det  

 tidspunkt, hvor der er forløbet 3 måneder fra  

 varetægtsfængslingens påbegyndelse.
 Stk. 4. Der kan ikke modregnes i  

 løsladelsesbeløbet.
Kapitel 7 Forskellige bestemmelser Varetægtsarrestanter § 26. Reglerne i straffuldbyrdelseslovens §§ 39-42  

 og reglerne i denne bekendtgørelse finder tilsvarende anvendelse for  

 varetægtsarrestanter, medmindre andet fremgår af den enkelte  

 bestemmelse.
Regulering og ikrafttræden § 27. De beløb, der er nævnt i  

 bekendtgørelsens § 6, stk. 1, § 9, stk. 1 og 2, §§ 10-11, § 13, § 14,  

 stk. 1, § 21, stk. 1, § 22, stk. 1-3, § 23, stk. 2, § 24, stk. 2, § 25, stk.  

 1, og § 29, stk. 1, fastsættes i en bekendtgørelse om satser for  

 vederlag m.v. til indsatte i kriminalforsorgens institutioner.
 Stk. 2. Beløbene reguleres en gang årligt,  

 første gang den 1. januar 2002.
 § 28. Bekendtgørelsen træder i kraft  

 den 1. juli 2001.
Overgangsordning § 29. Personer, der udstår  

 fængselsstraf eller forvaring, og som er indsat før den 1.  

 januar 1993, får indtil denne dato udbetalt et  

 løsladelsesbeløb pr. dag, jf. § 27, beregnet fra den dato,  

 hvor 1)	den dømte er anbragt i fængsel i henhold til  

 retsplejelovens § 777, 2)	den dømte er modtaget med henblik på fuldbyrdelsens  

 iværksættelse, 3)	dommen kunne fuldbyrdes, hvis den dømte er  

 varetægtsfængslet efter endelig dom, jf. dog stk. 2, eller 4)	den dømte er indsat til udståelse af  

 reststraffen.
 Stk. 2. Har den dømte været  

 varetægtsfængslet efter dom og frem til fuldbyrdelsen, medregnes  

 tillige den tid, hvor den pågældende har været  

 varetægtsfængslet i arresthus umiddelbart forud for domsdatoen,  

 dog først fra det tidspunkt, hvor der er forløbet 3  

 måneder fra varetægtsfængslingens påbegyndelse.
 Stk. 3. Skal den indsatte efter stk. 1 og 2 have udbetalt  

 et løsladelsesbeløb, der overstiger  

 løsladelsesbeløbet efter § 25, stk. 1, udbetales alene  

 løsladelsesbeløb efter stk. 1 og 2. I  

 løsladelsesbeløbet kan i givet fald modregnes eventuelle  

 erstatningsbeløb eller bøder, der er pålagt af  

 institutionen før den 1. januar 1993. Ved modregning i  

 løsladelsesbeløbet skal mindst udbetales et beløb  

 svarende til det i § 25, stk. 1, nævnte.
