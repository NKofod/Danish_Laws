Nr LSF 188 Forslag til Lov om ændring af forskellige skattelove  

 (Fratrædelsesgodtgørelser, udlodning til ægtefælle, overførsel fra  

 midlertidige konti samt invalideforsikringer) Fremsat af skatteministeren (Carsten Koch) den 24. januar 1996 Vedtaget ved tredjebehandling den 23. april 1996 Lov nr. 306 af 24/04/1996 § 1 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, som senest ændret ved lov nr. 1106 af 20. december  

 1995, foretages følgende ændringer:
 1. I § 18 A, stk. 1, indsættes efter 3. pkt. som nyt  

 punktum:
»Omregning skal heller ikke ske, hvis en fraskilt eller frasepareret  

 ægtefælle med en udloddet del af en pensionsordning, jf. § 30, stk. 3, nr. 2,  

 nedsætter eller ophører med indbetalingerne som følge af død eller  

 invaliditet.« 2. I § 18 A, stk. 2, indsættes som 3. pkt.:
»Er ordningen en udloddet del efter § 30, stk. 3, kan den del af  

 ordningen, der oprindelig blev udloddet, dog ikke ophæves uden afgiftsmæssige  

 konsekvenser.« 3. I § 19, 2. pkt., ændres »til en pensionsordning med  

 løbende udbetalinger« til: »til en af kapitel 1 omfattet  

 ordning«.
 4. I § 23, 3. pkt., ændres »pensionsordning med  

 løbende udbetalinger« til: »pensionsordning, der er omfattet af  

 kapitel 1,».
 5. § 30, stk. 2, ophæves, og i stedet indsættes som nye  

 stykker:
»Stk. 2. Reglerne i stk. 1 anvendes ikke på udlodning til  

 ægtefælle ved skifte af fællesbo eller ved bosondring.
Efter udlodningen  

 bliver ægtefællen selvstændigt afgiftspligtig af den udloddede del.
 Stk. 3. For den efter stk. 2 udloddede del betragtes det ikke som  

 en afgiftspligtig disposition, hvis ægtefællen foretager følgende  

 dispositioner:
 1) Indsætter begunstigede efter reglerne i denne lov.
 2) Indtræder ved udlodningen som ejer af den udloddende del i relation til  

 §§ 18 og 19, således at ægtefællens indbetalinger kan fradrages og  

 ægtefællens arbejdsgivers indbetalinger ikke skal medregnes ved opgørelsen af  

 ægtefællens skattepligtige indkomst.
 3) Indtræder ved udlodningen som forsikret og ejer eller kontohaver i  

 relation til den udloddede del.
Stk. 4. Ved dispositioner omfattet af stk. 3, nr. 2 og 3,  

 betragtes den udloddede del som oprindelig oprettet af ægtefællen.
Såfremt  

 ægtefællen indtræder som ejer i relation til § 18, skal ægtefællen foretage  

 indbetalinger, der forholdsmæssigt svarer til de hidtidige indbetalinger på  

 den udloddede del. Ægtefællen indtræder da i den aftalte indbetalingsperiode  

 og den 10-årige fradragsperiode efter § 18, stk. 4. Ægtefællen har kun  

 fradragsret efter reglerne i § 18 for egne indbetalinger.
Den tidligere  

 ejerægtefælles fradragsret efter § 18 påvirkes ikke af udlodningen.
Stk. 5. Reglerne i stk. 1 anvendes ikke ved overgang af en  

 overlevelsesrente til en fraskilt ægtefælles fri rådighed efter reglerne i  

 lov om bevarelse af enkepensionsret ved separation og skilsmisse.« Stk. 3-5 bliver herefter stk. 6-8.
 6. I § 37, 2. pkt., ændres »§ 30, stk. 4,» til:  

 »§ 30, stk. 7,».
 7. I § 41, stk. 5, indsættes efter 3. pkt.:
»Ved udbetaling efter den tidligere ejers død udgør afgiften dog 40  

 pct. af det udbetalte beløb.« 8. I § 55 indsættes som 2. pkt.:
»Indkomstskattepligten i henhold til § 20, stk. 1, nr. 4, og § 46,  

 stk. 1, påhviler dog ejerens fraskilte eller fraseparerede ægtefælle, når  

 ydelserne tilfalder ægtefællen i kraft af udlodning ved skifte af fællesbo  

 eller den, der efter ægtefællens død i henhold til policen m.v. er berettiget  

 til pension, jf. § 30, stk. 2.« 9. I § 56, stk. 1, indsættes efter »der er nævnt i §  

 19,»: »de indbetalinger, en fraskilt eller frasepareret ægtefælle  

 foretager efter § 30, stk. 3, nr. 2,».
 10. I § 57, stk. 1, nr. 6, ændres »§ 30, stk. 5,»  

 til: »§ 30, stk. 8,».
§ 2 I skattekontrolloven, jf. lovbekendtgørelse nr. 61 af 8. februar 1996,  

 foretages følgende ændringer:
 1. I § 8 B, stk. 1, nr. 7, ændres »§ 30, stk. 4,»  

 til: »§ 30, stk. 7,».
 2. I § 8 B, stk. 1, og § 8 F, stk. 1, indsættes  

 efter nr. 2 som nyt nummer:
 »3) udlodninger som nævnt i nævnte lovs § 30, stk. 2-4,».
 Nr. 3-8 i § 8 B, stk. 1, bliver herefter nr. 4-9, og nr. 3-6 i § 8 F, stk.  

 1, bliver herefter nr. 4-7.
§ 3 I lov nr. 1122 af 21. december 1994 om ændring af lov om beskatningen af  

 pensionsordninger m.v. (Invalideforsikringer) foretages følgende ændring:
 1. I § 2, stk. 4, indsættes efter 1. pkt.:
»I indkomståret 1996 finder pensionsbeskatningslovens §§ 18 og 19 dog  

 anvendelse på forsikringer i skadesforsikringsselskaber, der er oprettet før  

 den 1. januar 1996, og som inden den 1. juli 1996 overdrages med  

 tilbagevirkende kraft til den 1. januar 1996 til et  

 livsforsikringsselskab.« § 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændring:
 1. I § 13 C, stk. 2, 1. pkt., ændres »inden den 31.  

 december 1995« til: »inden den 1. juli 1996«.
§ 5 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1996, jf. dog stk. 2.
 Stk. 2. § 1, nr. 1, 2, 5, 6, 8-10, og § 2 har virkning fra og med  

 dagen efter bekendtgørelsen i Lovtidende.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, som senest ændret ved lov nr. 1106 af 20. december  

 1995, foretages følgende ændringer:
 1. I § 18 A, stk. 2, indsættes som 3. pkt. :
»Er ordningen en udloddet del efter § 30, stk. 2, 2. til 4. pkt., kan  

 den del af ordningen, der oprindeligt blev udloddet, dog ikke ophæves uden  

 afgiftsmæssige konsekvenser.« 2. I § 19, 2. pkt., ændres »til en pensionsordning med  

 løbende udbetalinger« til: »til en af kapitel 1 omfattet  

 ordning«.
 3. I § 23, 3. pkt., ændres »pensionsordning med  

 løbende udbetalinger« til: »pensionsordning, der er omfattet af  

 kapitel 1,».
 4. § 30, stk. 2, affattes således:
»Stk. 2. Reglerne i stk. 1 anvendes ikke på udlodning til  

 ægtefælle ved skifte af et fællesbo.
Efter udlodningen bliver den  

 fraseparerede eller fraskilte ægtefælle selvstændigt afgiftspligtig af den  

 udloddede del.
Det betragtes ikke som en afgiftspligtig disposition, hvis  

 ægtefællen efter udlodningen indsætter begunstigede efter reglerne i § 5,  

 stk. 2, § 11 A, stk. 1, nr. 6, og § 12, stk. 1, nr. 4. Ægtefællen betragtes i  

 relation til § 18 og § 19 som ejer af den udloddede del og kan dermed  

 fortsætte indbetalingerne til den udloddede del. 1. til 4. pkt. gælder  

 tilsvarende ved bosondring.
Bliver ægtefællen ved udlodningen  

 forsikringstager eller kontohaver i relation til den udloddede del, betragtes  

 dette ikke som en afgiftspligtig disposition.
Den udloddede del betragtes i  

 så fald som oprindeligt oprettet af ægtefællen.
Reglerne i stk. 1, gælder  

 heller ikke for overgang af en overlevelsesrente til en fraskilt ægtefælles  

 fri rådighed efter reglerne i lov om bevarelse af enkepensionsret ved  

 separation og skilsmisse.« 5. I § 41, stk. 5, indsættes efter 3. pkt. :
»Ved udbetaling efter den tidligere ejers død udgør afgiften dog 40  

 pct. af det udbetalte beløb.« 6. I § 42, stk. 2, indsættes efter 1. pkt. :
»I de tilfælde, hvor der på grund af helbredsmæssige forhold ikke kan  

 ske optagelse i en pensionskasse eller tegnes en forsikring med løbende  

 udbetalinger, gælder reglerne i § 41 tillige for overførsel til en  

 rateforsikring eller rateopsparing i pensionsøjemed.« § 2 I lov nr. 1122 af 21. december 1994 om ændring af lov om beskatningen af  

 pensionsordninger m.v. foretages følgende ændring:
 I § 2, stk. 4, indsættes efter 1. pkt. :
»I indkomståret 1996 finder pensionsbeskatningslovens §§ 18 og 19 dog  

 anvendelse for forsikringer i skadesforsikringsselskaber, der er oprettet før  

 den 1. januar 1996, og som inden den 1. juli 1996 overdrages med  

 tilbagevirkende kraft til 1. januar 1996 til et livsforsikringsselskab.« § 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændring:
 I § 13 C, stk. 2, 1. pkt., ændres »inden den 31. december  

 1995« til: »inden den 1. juli 1996«.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1996, jf. dog stk. 2.
 Stk. 2. § 1, nr. 1 og nr. 4, har virkning fra og med dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Ændringerne i lovforslaget vedrører følgende:
- Indbetaling af fratrædelsesgodtgørelser m.v. på en tidligere ansats  

 pensionsordning, - ejerbeføjelser til ægtefælle med en udloddet del af en pensionsordning, - afgift på 40% af udtrædelsesgodtgørelser fra EF's pensionsordning ved  

 dødsfald, - overførsel fra midlertidige konti til ratepensioner og - fradrags-/bortseelsesret for indbetalinger til visse  

 invalideforsikringer.
 Fratrædelsesgodtgørelser m.v.
Efter de gældende regler i pensionsbeskatningslovens § 19 kan en  

 lønmodtager ved opgørelsen af sin skattepligtige indkomst se bort fra  

 arbejdsgivers bidrag til lønmodtagerens pensionsordning med løbende  

 udbetalinger, rate- og kapitalpensioner, mens lønmodtageren, for så vidt  

 angår en tidligere arbejdsgivers indbetaling af f.eks.  

 fratrædelsesgodtgørelser, kun kan se bort fra indbetalinger til en  

 pensionsordning med løbende udbetalinger.
Det vil sige, at der ikke er  

 mulighed for at bortse fra en indbetaling af en fratrædelsesgodtgørelse på en  

 rate- eller kapitalpension.
Arbejdsmarkedspensionsordninger kan bestå af dels en pensionsordning med  

 løbende udbetalinger og dels en kapitalpension.
Det forekommer at være  

 upraktisk, at fratrædelsesgodtgørelserne kun kan indbetales til den del af  

 pensionsordningen, der udgøres af en pensionsordning med løbende  

 udbetalinger.
Havde der været tale om et bidrag i et ansættelsesforhold,  

 havde der været bortseelsesret også for den del, der indbetaltes til  

 kapitalpensionsdelen.
I stedet må den tidligere arbejdsgiver nu indbetale  

 hele fratrædelsesgodtgørelsen på den del af ordningen, der udgøres af en  

 pensionsordning med løbende udbetalinger, såfremt det er praktisk muligt,  

 eller udbetale fratrædelsesgodtgørelsen til arbejdstager, der herefter med  

 fradragsret efter pensionsbeskatningslovens §§ 16 og 18, selv kan indbetale  

 beløbet på sin pensionsordning.
 At der er fradragsret efter pensionsbeskatningslovens §§ 16 og 18 betyder,  

 at der for kapitalpensioner maksimalt kan fradrages indbetalinger for 32.000  

 kr. (1996-niveau) om året, og at indbetalinger til pensionsordninger med  

 løbende udbetalinger og ratepensioner fradrages over 10 år, dog således at  

 der hvert år kan fradrages op til 32.000 kr. (1996-niveau).
 Der synes ikke at være væsentlige misbrugsmuligheder ved en udvidelse af  

 bortseelsesretten i pensionsbeskatningslovens § 19. Den tidligere  

 arbejdsgivers indbetaling på lønmodtagerens pensionsordning vil således bl.a.  

 være begrænset af lovens øvrige regler, herunder loftet for indskud på en  

 kapitalpension.
 Det foreslås derfor at ændre pensionsbeskatningsloven således, at det  

 bliver muligt med bortseelsesret at indbetale f.eks. fratrædelsesgodtgørelser  

 på såvel pensionsordninger med løbende udbetalinger som på rate- og  

 kapitalpensioner.
Efter forslaget vil der i relation til bortseelsesretten ikke længere være  

 forskel på, om indbetaling til lønmodtagerens pensionsordning foretages af en  

 nuværende eller en tidligere arbejdsgiver.
Tilsvarende foreslås  

 pensionsbeskatningslovens § 23 om arbejdsgivers fradragsret udvidet til også  

 at omfatte indbetaling på en tidligere ansats rate- og kapitalpension.
Efter  

 de gældende regler omfatter fradragsretten kun den tidligere ansattes  

 pensionsordning med løbende udbetalinger.
Udlodning til ægtefælle Rate- og kapitalordninger vil ofte skulle udloddes i forbindelse med  

 skifte af et fællesbo.
Efter den gældende regel i pensionsbeskatningslovens §  

 30, stk. 2, kan en ægtefælle, der fra et fællesbo får udloddet en del af den  

 anden ægtefælles pensionsordning, ikke foretage indbetalinger på sin del med  

 fradragsret.
Det er endvidere den anden ægtefælles alder, eventuelle  

 invaliditet eller dødsfald, der er afgørende for, hvornår ægtefællen med den  

 udloddede del kan få sin udloddede pensionsordning udbetalt. Ægtefællen  

 bliver dog selvstændigt afgiftspligtig af den udloddede del og kan uden  

 afgiftsmæssige konsekvenser indsætte begunstigede.
Det kan virke mindre hensigtsmæssigt, at ægtefællen med den udloddede del  

 stadig er afhængig af den anden ægtefælles alder m.v.
I praksis udskilles den  

 udloddede del fra ejerægtefællens konto, således at den fraskilte eller  

 fraseparerede ægtefælle civilretligt står som ejer af den udloddede del.
For  

 forsikring er der tale om en præmiefri ordning, hvor ejerægtefællen fortsat  

 er den forsikrede.
Det foreslås derfor, at det ikke skal betragtes som en afgiftsmæssig  

 disposition, hvis ægtefællen ved udlodningen bliver forsikringstager eller  

 kontohaver også i skattemæssig henseende af den udloddede del. Ægtefællen vil  

 dermed blive ejer af den udloddede del med ret til bl.a. at foretage  

 fradragsberettigede indbetalinger.
Den udloddede del vil ved aftale mellem  

 ægtefællerne og pensionsinstituttet således kunne tegnes på den fraskilte  

 eller fraseparerede ægtefælles liv uden afgiftsmæssige konsekvenser.  

 Udbetalingstidspunktet vil i disse tilfælde blive afhængig af den  

 fraseparerede eller fraskilte ægtefælles alder, eventuelle invaliditet eller  

 dødsfald.
Eftersom pensionsinstitutterne i en række tilfælde ikke vil have mulighed  

 for at lade den fraseparerede eller fraskilte ægtefælle blive den forsikrede,  

 som følge af problemer bl.a. med hensyn til helbredsoplysninger eller  

 koncession, foreslås det endvidere, at en ægtefælle med en udloddet del af en  

 pensionsordning fra et fællesbo, hvor vedkommende ikke bliver  

 forsikringstager eller kontohaver, kan foretage indbetalinger med fradragsret  

 på den udloddede del af pensionsordningen.
Pensionsordningen vil i dette  

 tilfælde stadig være tegnet på den oprindelige ejers liv henholdsvis have den  

 oprindelige ejer stående som kontohaver.
Overførsler fra midlertidige konti Efter de gældende regler i pensionsbeskatningslovens § 42 kan der uden  

 skatte- eller afgiftsmæssige konsekvenser ske overførsel af pensionsbidrag  

 m.v. i forbindelse med fratrædelse af stilling i statens, folkekirkens,  

 folkeskolens eller en kommunes tjeneste eller af udtrædelsesgodtgørelse fra  

 en statsunderstøttet pensionsordning eller fra en pensionskasse, der er  

 omfattet af §§ 2, 6 eller 7, til en for den fratrådte arbejdstager oprettet  

 særlig konto.
En sådan overførsel kan dog ikke omfatte beløb, som efter de  

 herom gældende bestemmelser kunne være udbetalt til den fratrådte  

 arbejdstagers fri rådighed.
Formålet med de særlige § 42-konti er at give en midlertidig  

 placeringsmulighed for udtrædelsesgodtgørelserne m.v., indtil der kan ske  

 optagelse i en ny pensionskasseordning eller tegning af en pensionsforsikring  

 med løbende udbetalinger.
Pensionsbeskatningslovens § 42 giver derfor i den  

 gældende udformning kun mulighed for videreoverførelse af indestående midler  

 uden skatte- og afgiftsmæssige konsekvenser til en pensionsordning med  

 løbende udbetalinger, herunder en pensionskasseordning.
Efter de gældende regler bliver de særlige § 42-konti imidlertid i visse  

 tilfælde permanente.
Det skyldes, at optagelse i en ny pensionskasse eller  

 tegning af en forsikring med løbende udbetalinger i visse tilfælde kræver  

 afgivelse af tilfredsstillende helbredsoplysninger.
I de tilfælde, hvor den  

 pågældende ikke opfylder de helbredsmæssige betingelser for at kunne tegne en  

 pensionsordning, er der således ingen overførelsesmulighed.
Da bank- og  

 sparekasselovens placeringsregler for pensionsordninger ikke finder  

 anvendelse for særlige § 42-konti, betyder dette bl.a, at der ikke er adgang  

 til at investere de indestående midler i puljeordninger eller individuelle  

 depoter med den heraf følgende mulighed for opnåelse af et  

 realrenteafgiftsfrit afkast fra f.eks. investering i aktier.
Efter de tidligere regler blev udbetaling fra kontoen beskattet med en  

 afgift på 40 pct. samt eventuelt indkomstskat.
Ved lov nr. 431 af 14. juni  

 1995 blev dette ændret, således at alle udbetalinger fra kontoen belægges med  

 60 pct.-afgift.
Herved sikres, at udbetaling ved pensioneringstidspunktet fra  

 § 42-konti ikke kan undergives en 40 pct.-afgift og dermed en lavere  

 beskatning end ved udbetaling fra en pensionskasse.
For indehavere af §  

 42-konti indebærer dette dog, at kontoen bør kunne overføres til en  

 pensionsordning, hvorfra udbetaling kan ske til indkomstbeskatning.
Det foreslås derfor, at der i de tilfælde, hvor der på grund af  

 helbredsmæssige forhold ikke kan ske optagelse i en pensionskasse eller  

 tegnes en forsikring med løbende udbetalinger, skal kunne ske overførsel af  

 de indestående midler på de særlige § 42-konti til en rateforsikring eller  

 rateopsparing i pensionsøjemed.
Herefter vil der uden afgivelse af  

 helbredsoplysninger være mulighed for at overføre de indestående midler til  

 en rateopsparing eller rateforsikring, som ikke indeholder nogen dødsfalds-  

 eller invaliditetsrisiko.
Invalideforsikringer Indtil vedtagelsen af lov nr. 1122 af 21. december 1994 var der  

 fradragsret for invalideforsikringer, uanset om disse var tegnet i livs-  

 eller skadesforsikringsselskaber.
En række forsikringsselskaber og  

 pensionskasser havde spekulationsmuligheder i realrenteafgiftsbesparelse ved  

 placering af invalideforsikringer i skadesforsikringsselskaber, der i  

 modsætning til livsforsikringsselskaber ikke er realrenteafgiftspligtige.  

 Derfor ændrede man reglerne således, at fradrags-/bortseelsesretten for  

 invalideforsikringer tegnet i et skadesforsikringsselskab, der umiddelbart  

 kan etableres i et livsforsikringsselskab eller en pensionskasse, ophørte i  

 indkomståret 1995.
Det viste sig under lovforslagets behandling, at ikke alle  

 invalideforsikringer umiddelbart kunne tegnes i et livsforsikringsselskab.  

 For disse forsikringer var det derfor nødvendigt først at foretage en  

 justering af lov om forsikringsvirksomhed.
For disse forsikringer blev der  

 etableret en overgangsordning, således at fradragsretten for disse  

 forsikringer blev bevaret indtil 1. januar 1996.
En invalideforsikring i et skadesforsikringsselskab kan overføres til et  

 livsforsikringsselskab på to måder.
Forsikringstager kan selv henvende sig  

 til et livsforsikringsselskab og bede om at få overført sin  

 invalideforsikring hertil.
Livsforsikringsselskabet kan i disse tilfælde  

 afvise en overførsel, f. eks. på grund af forsikringstagers dårlige helbred.  

 Istedet kan skadesforsikringsselskabet overdrage sin  

 invalideforsikringsbestand til et livsforsikringsselskab.
Ved denne  

 bestandsoverdragelse følger også forsikrede med f.eks. et dårligt helbred med  

 over i livsforsikringsselskabet.
 Det har vist sig at være praktisk umuligt at gennemføre de endelige  

 bestandsoverdragelser før engang i 1996, idet de forsikringsmæssige regler  

 for disse overdragelser først er kommet endeligt på plads ved udgangen af  

 1995.
De indbetalinger, der foretages i perioden fra 1. januar 1996, til  

 overdragelsen er på plads, vil der efter de gældende regler ikke være  

 fradrags-/bortseelsesret for.
Uanset at den endelige overdragelse i 1996  

 foretages med tilbagevirkende kraft, indebærer dette ikke, at der opnås  

 fradrag for indbetalingerne i perioden fra 1. januar 1996 indtil tidspunktet  

 for bestandsoverdragelsen, idet det er forsikringens status på  

 indbetalingstidspunktet, der er afgørende.
Det foreslås derfor, at der gives skadesforsikringsselskaberne en  

 forlænget frist for foretagelsen af bestandsoverdragelserne.
Der vil efter  

 forslaget fortsat i 1996 være fradrags-/bortseelsesret for indbetalinger til  

 invalideforsikringer i skadesforsikringsselskaber, hvis forsikringen inden  

 den 1. juli 1996 overdrages med tilbagevirkende kraft til 1. januar 1996 til  

 et livsforsikringsselskab.
Der gives således en yderligere frist på 6  

 måneder, svarende til fristen i overgangsreglerne i fusionsskatteloven.
 Ved at betinge forlængelsen af fradragsmuligheden af, at de pågældende  

 forsikringer inden for 6 måneder overdrages med tilbagevirkende kraft til 1.  

 januar 1996, sikres, at reglerne kun kommer til at omfatte de forsikringer,  

 der reelt overføres til et livsforsikringsselskab.
Provenumæssige konsekvenser Fratrædelsesgodtgørelser m.v.
Indbetalinger af fratrædelsesgodtgørelser på arbejdsgiveradministrerede  

 pensionsordninger har et meget begrænset omfang.
I følge  

 arbejdsmarkedsstatistikken er der for indkomståret 1994 indbetalt ca. 15  

 mill. kr. fra ca. 60 personer.
Det er forbundet med overordentlig stor  

 usikkerhed at skønne over, i hvilket omfang forslaget vil medføre en ændret  

 placering af indskud, der i forvejen foretages, eller forøge opsparingen i  

 arbejdsgiveradministrerede rate- og/eller kapitalpensionsordninger.
Forslaget skønnes dog primært at bevirke, at der vil ske en flytning af en  

 del af den opsparing, der allerede sker i dag fra indskud på  

 pensionsordninger med løbende udbetalinger til indskud på rateordninger.
De  

 provenumæssige konsekvenser af forslaget skønnes således at blive begrænsede.
Udlodning til ægtefælle Forslaget om, at en ægtefælle med en udloddet del af en rate- eller  

 kapitalpension opnår ejerstatus, skønnes ikke at have provenumæssige  

 konsekvenser.
Overførsler fra midlertidige konti Adgangen til overførsler fra midlertidige konti til rateordninger, når der  

 af helbredsmæssige årsager ikke kan ske optagelse i pensionskasse eller  

 tegnes forsikringer med løbende udbetaling, vil medføre et provenutab på  

 realrenteafgiften, som følge af adgangen til placering i realrenteafgiftsfrie  

 aktiver.
Provenutabet skønnes at blive af meget begrænset størrelse.
 Endvidere bortfalder et utilsigtet merprovenu, da det foreslås, at  

 udbetalingerne fra ordningen undergives almindelig indkomstbeskatning i  

 stedet for en afgift på 60 pct.
Invalideforsikringer De gældende regler indebærer, at der fremkommer et merprovenu på  

 personskatten, som følge af bortfaldet af fradragsretten for præmien til  

 invalideforsikringen i skadesforsikringsselskaber.
Dette merprovenu vil  

 bortfalde med den foreslåede udskydelse af fristen for overflytning af  

 invalideforsikringen fra skadesforsikringsselskabet til  

 livsforsikringsselskabet.
 Herudover vil forslaget medføre provenutab på realrenteafgiften vedrørende  

 afkastet af invalideforsikringens præmiereserve fra 1. januar 1996 og frem  

 til overflytningen.
Administrative konsekvenser Forslaget skønnes at ville medføre engangsudgifter for ToldaSkat på 0,5  

 mill. kr. i 1996.
 Derudover skønnes forslaget ikke at ville have nævneværdige administrative  

 konsekvenser for ToldaSkat.
Erhvervsøkonomiske og miljømæssige konsekvenser Lovforslaget skønnes ikke at have egentlige erhvervs- og miljømæssige  

 konsekvenser, men der er praktiske/administrative lettelser, som ønsket af  

 branchen.
 Det er således på opfordring fra branchen, at pensionsbeskatningslovens §  

 19 og § 30 ændres, og udskydelsen af fristen for overdragelse af  

 invalideforsikringer sker.
Forholdet til EU-retten Ved forslaget om, at afgiften af udtrædelsesgodtgørelser fra EF's  

 pensionsordning skal være 40 % ved dødsfald, sker der en ligestilling med  

 udbetalinger fra danske pensionsordninger ved dødsfald.
 Lovforslaget skønnes ikke derudover at have EU-retlige aspekter.
Bemærkninger til de enkelte bestemmelser Til § 1 Til nr. 1 Bestemmelsen hænger sammen med ændringen i nr. 4 og sikrer, at den  

 udloddede del ikke kan udbetales uden afgiftsmæssige konsekvenser.
Til nr. 2 Pensionsbeskatningslovens § 19, 1. pkt., omhandler en nuværende  

 arbejdsgivers indbetalinger til lønmodtagerens pensionsordning, mens  

 pensionsbeskatningslovens § 19, 2. pkt., vedrører en tidligere arbejdsgivers  

 indbetalinger til lønmodtagerens pensionsordning.
Det foreslås, at en arbejdstager ved opgørelsen af sin skattepligtige  

 indkomst ikke skal medregne, det vil sige har bortseelsesret for, beløb, der  

 af en tidligere arbejdsgiver indbetales til en af pensionsbeskatningslovens  

 kapitel 1 omfattet ordning for arbejdstageren.
En tidligere arbejdsgiver kan  

 således indbetale med bortseelsesret for lønmodtageren på dennes  

 pensionsordning med løbende udbetalinger, rate- eller kapitalpension.
 Bestemmelsen omfatter alle former for indbetalinger på en arbejdstagers  

 pensionsordning fra en tidligere arbejdsgiver, herunder  

 fratrædelsesgodtgørelser.
 Der kan maksimalt indbetales 32.000 kr. (1996-niveau) for hver  

 arbejdstager årligt på en kapitalpension, jf. pensionsbeskatningslovens § 16.  

 Beløbet reguleres efter personskattelovens § 20.
Til nr. 3 Ændringen er en konsekvens af ændringen i nr. 2.
Til nr. 4 Forslaget indeholder to led.
 Som det ene led foreslås det, at ægtefæller, der ved skifte af et fællesbo  

 i tilfælde af separation, skilsmisse eller bosondring, får udloddet en del af  

 den anden ægtefælles pensionsordning, kan foretage fradragsberettigede  

 indbetalinger på den udloddede del.
Ved skifte forstås såvel privat skifte, det vil sige ægtefællernes egen  

 aftale, og offentligt skifte.
Efter den gældende praksis inddrages ikke alle  

 pensionsordninger under delingen af et fællesbo.
I det omfang, der kan ske  

 deling, findes reglerne om beskatningen i pensionsbeskatningslovens § 30,  

 stk. 2. Reglen finder som hidtil ikke anvendelse ved opløsning af fællesejet  

 ved en særejeægtepagt.
Ved deling af en pensionsordning skal den udloddede del udskilles på en  

 konto for sig af hensyn til indberetningspligten.
Branchen har oplyst, at  

 dette allerede sker idag.
Den fraseparerede eller fraskilte ægtefælle er som tidligere selvstændigt  

 afgiftspligtig af den udloddede del og kan som tidligere indsætte  

 begunstigede.
Det er stadig den oprindelige ejer af pensionsordningen, hvis  

 liv forsikringen er tegnet på, eller som er kontohaver.
Indsatte begunstigede  

 kan således ved den fraseparerede eller fraskilte ægtefælles død stadig kun  

 få den udloddede del udbetalt til normal afgift efter ejerægtefællens alder,  

 eventuelle invaliditet eller død.
Den fraseparerede eller fraskilte ægtefælle kan fortsætte indbetalingerne  

 til den udloddede del.
Det vil sige, at vedkommende indtræder i den  

 oprindelige ejers ret til at foretage fradragsberettigede indbetalinger.
I  

 relation til pensionsbeskatningslovens § 18 regnes 10 års-perioden fra den  

 fraskilte eller fraseparerede ægtefælles første indbetaling.
Såfremt udlodning sker i løbet af et indkomstår, vil den fraseparerede  

 eller fraskilte ægtefælle på f.eks. en kapitalpension kunne foretage  

 indbetalinger med indtil 32.000 kr. (1996-niveau). Ejerægtefælle vil  

 tilsvarende som udgangspunkt kunne indbetale op til 32.000 kr. på sin del af  

 pensionsordningen.
I sidstnævnte beløb for ejerægtefællen fragår dennes  

 indbetalte beløb til den udloddede del og arbejdsgivers indbetalinger.
 Den fraskilte eller fraseparerede ægtefælle er som hidtil berettiget til  

 uafhængig af ejerægtefællen at flytte sin konto vedrørende den udloddede del  

 til et andet pensionsinstitut, med respekt af de for den udloddede del  

 gældende vilkår.
Den fraskilte ægtefælle har ret til at få sin udloddede del udbetalt, når  

 det ved bodelingen aftalte udbetalingstidspunkt indtræder, uanset at ejeren  

 efterfølgende har ændret udbetalingstidspunktet.
Herudover kommer den  

 udloddede del til udbetaling ved ejerægtefællens død.
I tilfælde af  

 ejerægtefællens invaliditet, kan ægtefællen vælge, om den udloddede del skal  

 udbetales eller blive stående til det i bodelingsaftalen fastsatte tidspunkt.  

 Dette forudsætter dog, at det fremgår af pensionsaftalen, at invaliditet kan,  

 og ikke skal, give anledning til udbetaling.
 Ægtefællen kan ikke udskyde/fremskynde udbetalingstidspunktet til  

 eksempelvis sit eget 60. år eller egen invaliditet. Ægtefællen kan forlænge  

 sin udloddede del af pensionsordningen til ejerægtefællens fyldte 70. år,  

 såfremt ejerægtefællen i udbetalingsvilkårene har samme mulighed for at  

 udskyde udbetalingen til dette tidspunkt.
Ægtefællen har samme adgang til at træffe aftaler, som ejerægtefællen selv  

 havde på bodelingstidspunktet, medmindre andet er fastsat i bodelingsaftalen.  

 Ægtefællen er undergivet de samme restriktioner som ejerægtefællen selv.
Det  

 vil sige, at der efter omstændighederne kræves samtykke fra ejerægtefællens  

 arbejdsgiver, og at ægtefællen ikke kan træffe aftale om et  

 udbetalingstidspunkt, der afviger fra, hvad ejerægtefællen selv kunne have  

 aftalt.
Hvis arbejdsgiver har taget forbehold som nævnt i  

 pensionsbeskatningslovens § 17, bliver den udloddede del, som efter de  

 gældende regler, tilsvarende behæftet med forbeholdet.
Den foreslåede ændring  

 af § 30, stk. 2, får således ikke betydning for arbejdsgivers eventuelt  

 foretagne forbehold.
 Som det andet led foreslås, at såfremt det pågældende pensionsinstitut  

 lader den fraseparerede eller fraskilte ægtefælle blive ny forsikringstager,  

 hvor vedkommende er forsikret og ejer, eller kontohaver også i skattemæssig  

 henseende, vil dette ikke udløse afgift efter pensionsbeskatningslovens § 30,  

 stk. 1. Ved udlodning efter de gældende regler, sker der i praksis det, at  

 den udloddede del udskilles og den fraseparerede eller fraskilte ægtefælle  

 registreres som civilretlig ejer, men ikke som forsikringstager eller  

 kontohaver i skattemæssig henseende.
Det bliver således muligt ved udlodning at lade ægtefællen med den  

 udloddede del blive mere uafhængig af sin tidligere ægtefælle såvel  

 civilretligt som skatteretligt.
Det bliver herefter den fraskilte eller  

 fraseparerede ægtefælles egen alder, eventuelle invaliditet eller dødsfald,  

 der bliver afgørende for udbetalingstidspunktet. Ægtefællen opnår fuld  

 ejerstatus, det vil sige såvel civilretligt som skatteretligt.
Det er ikke  

 valgfrit efter en udlodning, hvis liv den udloddede del skal være tegnet på,  

 eller hvem der skal være kontohaver.
Valget skal foretages ved udlodningen.  

 En indsættelse af den fraseparerede eller fraskilte ægtefælle som kontohaver  

 eller forsikringstager inden for en rimelig tid efter bodelingsaftalen  

 opfylder betingelserne for at være sket »ved udlodningen«, når blot  

 de indledende skridt tages i forbindelse med bodelingen.
Er der indsat  

 begunstigede, er den fraskilte eller fraseparerede ægtefælles dødsfald  

 afgørende for udbetalingstidspunktet til de begunstigede.
Ved udlodning til ægtefællen efter § 30, stk. 2, 2. til 4. pkt.,  

 fortsætter ægtefællen ordningen for så vidt angår den udloddede del.
Der er  

 således ikke tale om en ny pensionsordning.
Ved udlodning efter § 30, stk. 2,  

 6. og 7. pkt., anses ægtefællen som værende den, der oprindeligt oprettede  

 pensionsordningen.
Der er således heller ikke i disse tilfælde tale om en ny  

 pensionsordning.
Til gengæld er omfanget af ægtefællens indbetalinger  

 begrænset som den oprindelige ejers.
Det betyder f.eks., at den fraseparerede  

 eller fraskilte ægtefælles adgang til at foretage indbetalinger på en  

 udloddet del, der er et tillæg til en ratepension, jf.  

 pensionsbeskatningslovens § 11 A, stk. 1, nr. 2, og § 8, nr. 1, begrænses i  

 samme omfang, som den tidligere ejerægtefælles adgang til indbetaling til  

 tillægget.
Overgangsfradraget i realrenteafgiftslovens § 8 samt indbetalinger efter  

 pensionsbeskatningslovens § 26 A og § 27 skal fordeles forholdsmæssigt ved  

 udlodningen.
Dette svarer til gældende praksis.
Til nr. 5 Det foreslås, at afgiften af udtrædelsesgodtgørelser fra EF's  

 pensionsordning skal være 40 pct. ved dødsfald.
Denne afgiftssats svarer til,  

 hvad der gælder for udbetalinger efter pensionsbeskatningslovens § 29, stk.  

 1, fra danske pensionsordninger ved dødsfald.
Til nr. 6 Det foreslås, at pensionsbidrag m.v. i forbindelse med fratrædelse af  

 stilling i statens, folkekirkens, folkeskolens eller en kommunes tjeneste  

 eller af udtrædelsesgodtgørelse fra en statsunderstøttet pensionsordning  

 eller fra en pensionskasse, der er omfattet af §§ 2, 6 eller 7, der indestår  

 på de særlige § 42-konti, udover at skulle kunne videreoverføres til en  

 pensionsordning med løbende udbetalinger tillige skal kunne videreoverføres  

 til en rateforsikring eller rateopsparing i pensionsøjemed.
 Efter forslaget er det en betingelse for videreoverførelse til en  

 rateforsikring eller rateopsparing i pensionsøjemed, at den pågældende på  

 grund af helbredsmæssige forhold ikke vil kunne optages i en ny pensionskasse  

 eller tegne en pensionsforsikring med løbende udbetalinger.
Til § 2 Det foreslås, at der gives hjemmel til, at forsikringstagere under visse  

 betingelser i indkomståret 1996 kan fradrage/se bort fra indbetalinger til en  

 invalideforsikring i et skadesforsikringsselskab.
Det er en betingelse for fradrags-/bortseelsesret, at forsikringen er  

 oprettet før den 1. januar 1996. Det er endvidere en betingelse, at  

 forsikringen senest den 30. juni 1996 overdrages til et  

 livsforsikringsselskab.
Endelig er det en betingelse, at overdragelsen sker  

 med tilbagevirkende kraft til 1. januar 1996.
 Skadesselskaber, der ikke overdrager deres syge- og  

 ulykkesforsikringsbestande inden 1. juli 1996 kan således ikke tilbyde  

 fradrags-/bortseelsesret for indbetalinger i 1996.
Forslaget forudsætter, at skattemyndighederne modtager indberetninger om,  

 at overdragelse er foretaget.
Dette vil som udgangspunkt ske som led i  

 livsforsikringsselskabernes indberetninger til skattemyndighederne om  

 generelt foretagne indbetalinger.
Til § 3 Der er tale om en konsekvensændring som følge af den i § 2 foretagne  

 ændring.
 Selskabsskattelovens § 13 C, stk. 2, tager sigte på at undgå, at flytning  

 af en forsikring i et skadesforsikringsselskab til et livsforsikringsselskab  

 udløser beskatning af sikkerhedsfondshenlæggelser.
Til § 4 Det foreslås, at loven skal have virkning fra og med indkomståret 1996.  

 Dispositioner, der er omfattet af de foreslåede lovændringer, og som  

 foretages fra den 1. januar 1996, vil herefter blive omfattet af  

 lovforslaget.
Dispositioner foretaget før dette tidspunkt berøres ikke af  

 lovforslaget.
 For så vidt angår forslaget om udlodning til ægtefælle i forbindelse med  

 separation, skilsmisse eller bosondring, foreslås det dog, at denne del af  

 forslaget skal have virkning fra og med lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, som senest ændret ved lov nr. 1106 af 20. december  

 1995, foretages følgende ændringer:
 1. I § 18 A, stk. 2, indsættes som 3. pkt. :
»Er ordningen en udloddet del efter § 30, stk. 2, 2. til 4. pkt., kan  

 den del af ordningen, der oprindeligt blev udloddet, dog ikke ophæves uden  

 afgiftsmæssige konsekvenser.« § 18 A. - - - Stk. 2. Den skattepligtige kan i de tilfælde, der er nævnt i stk.  

 1, uden afgiftsmæssige konsekvenser vælge at ophæve ordningen.
I så fald  

 medregnes de foretagne fradrag fuldt ud og med procenttillæg som nævnt i stk.  

 1 i den skattepligtige indkomst for fradragsårene.
 2. I § 19, 2. pkt., ændres »til en pensionsordning med  

 løbende udbetalinger« til: »til en af kapitel 1 omfattet  

 ordning«.
§ 19. Ved opgørelsen af en arbejdstagers skattepligtige indkomst  

 medregnes ikke beløb, der af arbejdsgiveren indbetales til en af kapitel 1  

 omfattet ordning for arbejdstageren.
Det samme gælder indbetalinger fra en  

 tidligere arbejdsgiver til en pensionsordning med løbende udbetalinger.
Efter  

 arbejdstagerens død medregnes indbetalinger fra afdødes tidligere  

 arbejdsgiver til sikring af ægtefælle- eller børnepension efter § 2, nr. 4,  

 heller ikke ved opgørelsen af den skattepligtige indkomst for ægtefællen,  

 børnene eller afdødes bo.
Retten til at bortse fra arbejdsgiverens  

 indbetalinger til en indeksordning er begrænset på samme måde som  

 fradragsretten for egne indbetalinger, jf. § 18, stk. 1, 5. pkt.
 3. I § 23, 3. pkt., ændres »pensionsordning med  

 løbende udbetalinger« til: »pensionsordning, der er omfattet af  

 kapitel 1,».
§ 23. Ved opgørelsen af en arbejdsgivers skattepligtige indkomst  

 sidestilles beløb, som af ham indbetales til en af kapitel 1 omfattet ordning  

 for en arbejdstager, der er ansat hos ham, med beløb, der er udbetalt til  

 arbejdstageren selv.
Hvor betingelserne for at behandle beløbet som en udgift  

 vedrørende arbejdsgiverens erhvervsvirksomhed herefter er til stede, er  

 beløbet, uanset om det udgør løbende bidrag eller engangsbidrag,  

 fradragsberettiget ved opgørelsen af den skattepligtige indkomst for det  

 indkomstår, udgiften vedrører.
Det samme gælder beløb, der indbetales til en  

 tidligere ansat arbejdstagers pensionsordning med løbende udbetalinger og  

 beløb, der efter en arbejdstagers død indbetales til sikring af ægtefælle-  

 eller børnepension efter § 2, nr. 4.
 4. § 30, stk. 2, affattes således:
»Stk. 2. Reglerne i stk. 1 anvendes ikke på udlodning til  

 ægtefælle ved skifte af et fællesbo.
Efter udlodningen bliver den  

 fraseparerede eller fraskilte ægtefælle selvstændigt afgiftspligtig af den  

 udloddede del.
Det betragtes ikke som en afgiftspligtig disposition, hvis  

 ægtefællen efter udlodningen indsætter begunstigede efter reglerne i § 5,  

 stk. 2, § 11 A, stk. 1, nr. 6, og § 12, stk. 1, nr. 4. Ægtefællen betragtes i  

 relation til § 18 og § 19 som ejer af den udloddede del og kan dermed  

 fortsætte indbetalingerne til den udloddede del. 1. til 4. pkt. gælder  

 tilsvarende ved bosondring.
Bliver ægtefællen ved udlodningen  

 forsikringstager eller kontohaver i relation til den udloddede del, betragtes  

 dette ikke som en afgiftspligtig disposition.
Den udloddede del betragtes i  

 så fald som oprindeligt oprettet af ægtefællen.
Reglerne i stk. 1, gælder  

 heller ikke for overgang af en overlevelsesrente til en fraskilt ægtefælles  

 fri rådighed efter reglerne i lov om bevarelse af enkepensionsret ved  

 separation og skilsmisse.« § 30. - - - Stk. 2. Reglerne i stk. 1 anvendes ikke på udlodning til ægtefælle  

 ved skifte af et fællesbo med respekt af udbetalingsvilkårene m.v.
Efter  

 udlodningen bliver den fraseparerede eller fraskilte ægtefælle selvstændigt  

 afgiftspligtig af den udloddede del.
Det samme gælder ved bosondring.
Det  

 betragtes ikke som en afgiftspligtig disposition, hvis ægtefællen efter  

 udlodningen indsætter begunstigede efter reglerne i § 5, stk. 2, § 11 A, stk.  

 1, nr. 6, og § 12, stk. 1, nr. 4. Reglerne i stk. 1 gælder heller ikke for  

 overgang af en overlevelsesrente til en fraskilt ægtefælles fri rådighed  

 efter reglerne i lov om bevarelse af enkepensionsret ved separation og  

 skilsmisse.
 5. I § 41, stk. 5, indsættes efter 3. pkt. :
»Ved udbetaling efter den tidligere ejers død udgør afgiften dog 40  

 pct. af det udbetalte beløb.« § 41. - - - Stk. 5. Udbetales udtrædelsesgodtgørelse fra Fællesskabernes  

 pensionsordning, indbetales den del af godtgørelsen, der hidrører fra det  

 overførte beløb med tilskrevne renter og bonus m.v., til den danske stat.
Det  

 indbetalte beløb kan enten overføres til en pensionsordning omfattet af stk.  

 1, nr. 1, eller udbetales efter fradrag af afgift.
Afgiften udgør 60 pct.  

 uanset indbetalingstidspunktet.
Det beløb, der i henhold til 1. pkt.  

 indbetales til den danske stat, forrentes af den danske stat over for den  

 pågældende person indtil overførsel eller udbetaling, jf. 2. pkt., med den  

 til enhver tid gældende rentesats for den danske stats indskud i  

 Nationalbanken.
 6. I § 42, stk. 2, indsættes efter 1. pkt. :
»I de tilfælde, hvor der på grund af helbredsmæssige forhold ikke kan  

 ske optagelse i en pensionskasse eller tegnes en forsikring med løbende  

 udbetalinger, gælder reglerne i § 41 tillige for overførsel til en  

 rateforsikring eller rateopsparing i pensionsøjemed.« § 42. - - - Stk. 2. Overføres et beløb, der indestår på en særlig konto som  

 nævnt i stk. 1. til en pensionsordning med løbende udbetalinger for  

 kontohaveren, gælder reglerne i § 41. Af andre udbetalinger fra kontoen  

 svares afgift på 60 pct.
I øvrigt gælder samme regler som for opsparing i  

 pensionsøjemed.
§ 2 I lov nr. 1122 af 21. december 1994 om ændring af lov om beskatningen af  

 pensionsordninger m.v. foretages følgende ændring:
 I § 2, stk. 4, indsættes efter 1. pkt. :
»I indkomståret 1996 finder pensionsbeskatningslovens §§ 18 og 19 dog  

 anvendelse for forsikringer i skadesforsikringsselskaber, der er oprettet før  

 den 1. januar 1996, og som inden den 1. juli 1996 overdrages med  

 tilbagevirkende kraft til 1. januar 1996 til et livsforsikringsselskab.« § 2. - - - Stk. 4. Fra og med indkomståret 1996 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, der er oprettet før den 1. januar 1996. For  

 indkomståret 1995 finder pensionsbeskatningslovens §§ 18 og 19 alene  

 anvendelse på forfaldne præmier, som højst må dække risikoen for et år frem i  

 tiden, og kun når præmierne betales til en ordning i et  

 skadesforsikringsselskab, som ikke umiddelbart kan etableres i et  

 livsforsikringsselskab eller en pensionskasse.
§ 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændring:
 I § 13 C, stk. 2, 1. pkt., ændres »inden den 31. december  

 1995« til: »inden den 1. juli 1996«.
§ 13 C. - - - Stk. 2. Ved overdragelse af forsikringer, som den 31. december  

 1994 var omfattet af pensionsbeskatningslovens kapitel 1, og som ikke er  

 blevet aktuelle inden den 31. december 1995, fra et skadesforsikringsselskab  

 til et livsforsikringsselskab, finder stk. 1, 3. pkt., ikke anvendelse på en  

 samtidig overdragelse af sikkerhedsfondshenlæggelser til  

 livsforsikringsselskabets sikkerhedsfond.
Dette gælder dog højst overdragelse  

 af sikkerhedsfondshenlæggelser svarende til den del af  

 skadesforsikringsselskabets sikkerhedsfondshenlæggelser pr. 31. december  

 1994, der svarer til forholdet mellem de overførte forsikringer og alle  

 forsikringer i skadesforsikringsselskabet pr. 31. december 1994. Ved  

 overdragelse til et livsforsikringsselskab er det endvidere en betingelse, at  

 det modtagende livsforsikringsselskabs sikkerhedsfondshenlæggelser og  

 hensættelser som nævnt i stk. 1 pr. 31. december 1994 forøges med de til de  

 overførte forsikringer svarende henlæggelser og hensættelser.
Ved anvendelse  

 af stk. 1 på det modtagende selskab betragtes de forøgede henlæggelser til  

 sikkerhedsfond som ubeskattede henlæggelser.
Efter 2. behandling den 18. april 1996 § 1 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, som senest ændret ved lov nr. 1106 af 20. december  

 1995, foretages følgende ændringer:
 1. I § 18 A, stk. 1, indsættes efter 3. pkt. som nyt  

 punktum:
»Omregning skal heller ikke ske, hvis en fraskilt eller frasepareret  

 ægtefælle med en udloddet del af en pensionsordning, jf. § 30, stk. 3, nr. 2,  

 nedsætter eller ophører med indbetalingerne som følge af død eller  

 invaliditet.« 2. I § 18 A, stk. 2, indsættes som 3. pkt.:
»Er ordningen en udloddet del efter § 30, stk. 3, kan den del af  

 ordningen, der oprindelig blev udloddet, dog ikke ophæves uden afgiftsmæssige  

 konsekvenser.« 3. I § 19, 2. pkt., ændres »til en pensionsordning med  

 løbende udbetalinger« til: »til en af kapitel 1 omfattet  

 ordning«.
 4. I § 23, 3. pkt., ændres »pensionsordning med  

 løbende udbetalinger« til: »pensionsordning, der er omfattet af  

 kapitel 1,».
 5. § 30, stk. 2, ophæves, og i stedet indsættes som nye  

 stykker:
»Stk. 2. Reglerne i stk. 1 anvendes ikke på udlodning til  

 ægtefælle ved skifte af fællesbo eller ved bosondring.
Efter udlodningen  

 bliver ægtefællen selvstændigt afgiftspligtig af den udloddede del.
 Stk. 3. For den efter stk. 2 udloddede del betragtes det ikke som  

 en afgiftspligtig disposition, hvis ægtefællen foretager følgende  

 dispositioner:
 1) Indsætter begunstigede efter reglerne i denne lov.
 2) Indtræder ved udlodningen som ejer af den udloddende del i relation til  

 §§ 18 og 19, således at ægtefællens indbetalinger kan fradrages og  

 ægtefællens arbejdsgivers indbetalinger ikke skal medregnes ved opgørelsen af  

 ægtefællens skattepligtige indkomst.
 3) Indtræder ved udlodningen som forsikret og ejer eller kontohaver i  

 relation til den udloddede del.
Stk. 4. Ved dispositioner omfattet af stk. 3, nr. 2 og 3,  

 betragtes den udloddede del som oprindelig oprettet af ægtefællen.
Såfremt  

 ægtefællen indtræder som ejer i relation til § 18, skal ægtefællen foretage  

 indbetalinger, der forholdsmæssigt svarer til de hidtidige indbetalinger på  

 den udloddede del. Ægtefællen indtræder da i den aftalte indbetalingsperiode  

 og den 10-årige fradragsperiode efter § 18, stk. 4. Ægtefællen har kun  

 fradragsret efter reglerne i § 18 for egne indbetalinger.
Den tidligere  

 ejerægtefælles fradragsret efter § 18 påvirkes ikke af udlodningen.
Stk. 5. Reglerne i stk. 1 anvendes ikke ved overgang af en  

 overlevelsesrente til en fraskilt ægtefælles fri rådighed efter reglerne i  

 lov om bevarelse af enkepensionsret ved separation og skilsmisse.« Stk. 3-5 bliver herefter stk. 6-8.
 6. I § 37, 2. pkt., ændres »§ 30, stk. 4,» til:  

 »§ 30, stk. 7,».
 7. I § 41, stk. 5, indsættes efter 3. pkt.:
»Ved udbetaling efter den tidligere ejers død udgør afgiften dog 40  

 pct. af det udbetalte beløb.« 8. I § 55 indsættes som 2. pkt.:
»Indkomstskattepligten i henhold til § 20, stk. 1, nr. 4, og § 46,  

 stk. 1, påhviler dog ejerens fraskilte eller fraseparerede ægtefælle, når  

 ydelserne tilfalder ægtefællen i kraft af udlodning ved skifte af fællesbo  

 eller den, der efter ægtefællens død i henhold til policen m.v. er berettiget  

 til pension, jf. § 30, stk. 2.« 9. I § 56, stk. 1, indsættes efter »der er nævnt i §  

 19,»: »de indbetalinger, en fraskilt eller frasepareret ægtefælle  

 foretager efter § 30, stk. 3, nr. 2,».
 10. I § 57, stk. 1, nr. 6, ændres »§ 30, stk. 5,»  

 til: »§ 30, stk. 8,».
§ 2 I skattekontrolloven, jf. lovbekendtgørelse nr. 61 af 8. februar 1996,  

 foretages følgende ændringer:
 1. I § 8 B, stk. 1, nr. 7, ændres »§ 30, stk. 4,»  

 til: »§ 30, stk. 7,».
 2. I § 8 B, stk. 1, og § 8 F, stk. 1, indsættes  

 efter nr. 2 som nyt nummer:
 »3) udlodninger som nævnt i nævnte lovs § 30, stk. 2-4,».
 Nr. 3-8 i § 8 B, stk. 1, bliver herefter nr. 4-9, og nr. 3-6 i § 8 F, stk.  

 1, bliver herefter nr. 4-7.
§ 3 I lov nr. 1122 af 21. december 1994 om ændring af lov om beskatningen af  

 pensionsordninger m.v. (Invalideforsikringer) foretages følgende ændring:
 1. I § 2, stk. 4, indsættes efter 1. pkt.:
»I indkomståret 1996 finder pensionsbeskatningslovens §§ 18 og 19 dog  

 anvendelse på forsikringer i skadesforsikringsselskaber, der er oprettet før  

 den 1. januar 1996, og som inden den 1. juli 1996 overdrages med  

 tilbagevirkende kraft til den 1. januar 1996 til et  

 livsforsikringsselskab.« § 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, som senest ændret ved §  

 4 i lov nr. 1104 af 20. december 1995, foretages følgende ændring:
 1. I § 13 C, stk. 2, 1. pkt., ændres »inden den 31.  

 december 1995« til: »inden den 1. juli 1996«.
§ 5 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1996, jf. dog stk. 2.
 Stk. 2. § 1, nr. 1, 2, 5, 6, 8-10, og § 2 har virkning fra og med  

 dagen efter bekendtgørelsen i Lovtidende.
