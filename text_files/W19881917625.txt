 Ankestyrelsen tiltrådte den 7. juni 1988 et socialudvalgs beslutning  

 af 5. april 1988 om nægtet hjemgivelse af D i medfør af bistandslovens § 123,  

 stk. 1, nr. 3. Sagen blev indbragt for Landsretten.
 Ankestyrelsen var ved sin afgørelse bekendt med, at det sociale udvalg  

 den 31. maj 1988 i medfør af bistandslovens § 123, stk. 1, jf.
 stk. 2, besluttede at opretholde hjælpeforanstaltningerne for D,  

 således at han fortsat skulle have ophold uden for hjemmet som hidtil.
 Beslutningsgrundlaget for det sociale udvalgs afgørelse af 31. maj  

 1988 og Ankestyrelsens afgørelse af 7. juni 1988 var det samme.
 Ankestyrelsen afviste at realitetsbehandle en klage over det sociale  

 udvalgs afgørelse af 31. maj 1988.
 Ankestyrelsen henviste til, at sagen var behandlet i Ankestyrelsen den  

 7. juni 1988, at der ikke var sket ændringer i beslutningsgrundlaget og til,  

 at Ankestyrelsen ved sin afgørelse havde været bekendt med det sociale  

 udvalgs seneste behandling af sagen.
 Det bemærkedes, at grundlaget for både Ankestyrelsens afgørelse og for  

 Landsrettens afgørelse er forholdene på tidspunktet for afgørelsen.
 Ankestyrelsen fandt ikke, at det i Socialministeriets cirkulære af 21.  

 maj 1982, pkt. 12, anførte om genbehandling kunne tolkes som et ubetinget  

 krav om fornyet behandling på 1-års dagen for den oprindelige beslutning.
 REDEGØRELSE FOR SAGEN:
 D blev i medfør af det sociale udvalgs beslutning af 17. juni 1985 anbragt  

 uden for hjemmet i henhold til bistandslovens § 123, stk.
 1. Afgørelsen blev tiltrådt af Ankestyrelsen.
 Sagen blev genbehandlet i det sociale udvalg den 3. juni 1986, 2.
 juni 1987 og 5. april 1988, hvor udvalget besluttede at opretholde  

 anbringelsen uden for hjemmet.
Afgørelsen af 5. april 1988 blev indbragt for Ankestyrelsen, som i et møde  

 den 7. juni 1988 tiltrådte socialudvalgets afgørelse.
Det var på mødet  

 oplyst, at det sociale udvalg den 31. maj 1988 under henvisning til § 123  

 besluttede at opretholde hjælpeforanstaltningerne for D, således at han  

 fortsat skulle have ophold uden for hjemmet.
 AFGØRELSEN, DER KLAGES OVER:
 Det sociale udvalg besluttede den 31. maj 1988, at D fortsat skulle være  

 anbragt uden for hjemmet som hidtil.
 KLAGEN TIL ANKESTYRELSEN:
 Sagen blev indbragt for Ankestyrelsen af forældremyndighedens indehaver.
 SUPPLERENDE OPLYSNINGER EFTER ANKEN:
 Det sociale udvalg oplyste på forespørgsel fra Ankestyrelsen, at sagen  

 blev medtaget i maj for en sikkerheds skyld, da Socialministeriets cirkulære  

 af 21. maj 1982, pkt. 12, syntes at knytte fornyelsesforelæggelserne til  

 datoen for den oprindelige beslutning efter bistandslovens § 123, stk. 1.
 Udvalget oplyste endvidere, at Ankestyrelsen ved behandlingen af sagen den  

 7. juni 1988 var bekendt med de oplysninger, der havde dannet grundlag for  

 udvalgets fornyede behandling af sagen.
 LOVGRUNDLAG:
 Bistandslovens § 128.
 Socialministeriets cirkulære af 21. maj 1982 om hjælpeforanstaltninger  

 uden samtykke samt om adoption uden samtykke, pkt. 12.
 ANKESTYRELSENS AFGØRELSE:
 Da Ankestyrelsen i møde den 7. juni 1988 traf afgørelse om D's fortsatte  

 anbringelse uden for hjemmet, og da Ankestyrelsen traf afgørelsen på samme  

 grundlag som det sociale udvalg, idet bemærkes, at Ankestyrelsen var bekendt  

 med det sociale udvalgs fornyede behandling, jf. afgørelsesskrivelse herfra  

 af 14. juni 1988, finder Ankestyrelsen, at der ikke er anledning til på ny at  

 behandle spørgsmålet om D's fortsatte anbringelse uden for hjemmet.
 Det bemærkes, at grundlaget både for Ankestyrelsens afgørelse og for  

 Landsrettens afgørelse er forholdene på tidspunktet for afgørelsen.
 Det i Socialministeriets cirkulære af 21. maj 1982, pkt. 12, anførte om  

 genbehandling kan efter Ankestyrelsens opfattelse ikke tolkes som et  

 ubetinget krav om fornyet behandling på 1-års dagen for den oprindelige  

 beslutning.
