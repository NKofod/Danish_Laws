Bekendtgørelse om ændring af bekendtgørelse om autorisation og drift af elinstallatørvirksomhed (Elinstallationsrapporter som led i huseftersynsordningen) § 1 I bekendtgørelse nr. 1522 af 13. december 2007 om autorisation og drift af elinstallatørvirksomhed, som ændret ved bekendtgørelse nr. 404 af 26. maj 2009 og bekendtgørelse nr. 1378 af 15. december 2009, foretages følgende ændringer:
 1. I § 5, stk. 2, indsættes efter »§ 7«: », stk. 1-2 og 4-5«.
 2. I § 5 indsættes som stk. 3:
»Stk. 3. For autoriserede virksomheder, der udarbejder elinstallationsrapporter, jf. bekendtgørelse om elinstallationsrapporter som led i huseftersynsordningen, skal sikkerhedskvalitetsstyringssystemet sikre kvaliteten af de udarbejdede rapporter, og at rapporterne opfylder kravene i bekendtgørelse om elinstallationsrapporter som led i huseftersynsordningen, jf. § 7.« 3. I § 7 indsættes efter stk. 2 som nyt stykke:
 »Stk. 3. For autoriserede elinstallatørvirksomheder, der udarbejder elinstallationsrapporter, jf. bekendtgørelse om elinstallationsrapporter som led i huseftersynsordningen, skal følgende, ud over det i stk. 2 nævnte, indgå i sikkerhedskvalitetsstyringssystemet:
1) dokumentation for, at den autoriserede virksomhed er dækket af en professionel ansvarsforsikring, jf. § 4, stk. 3, i bekendtgørelse om elinstallationsrapporter som led i huseftersynsordningen, 2) dokumenteret procedure til sikring af, at den autoriserede virksomhed er uvildig i den enkelte sag ved udarbejdelse af elinstallationsrapporter, jf. § 7, nr. 4, i bekendtgørelse om elinstallationsrapporter som led i huseftersynsordningen, og 3) dokumenteret procedure til sikring af, at begåede fejl ved udarbejdelse af elinstallationsrapporter ikke gentages.« Stk. 3 og 4 bliver herefter stk. 4 og 5.
4. I § 7, stk. 4, der bliver stk. 5, indsættes efter »stk. 2«: »og 3« 5. I § 15, stk. 1, indsættes som 2. pkt.:
»I virksomheder, der udarbejder elinstallationsrapporter, skal den autoriserede endvidere sørge for, at arbejdet udføres i overensstemmelse med bekendtgørelsen om elinstallationsrapporter som led i huseftersynsordningen.« § 2 Bekendtgørelsen træder i kraft den 1. maj 2012.
