Rådighed, undervisning, friskolelærer, linjefag, ny uddannelse, åben uddannelse Ankenævnet har behandlet Deres klage på møde den xx.
Nævnet traf denne A F G Ø R E L S E De har ikke ret til dagpenge samtidig med, at De deltager i linjefaget håndarbejde på xxx.
 Ankenævnet tiltræder således Arbejdsdirektoratets afgørelse af den 15. august 2007.
B E G R U N D E L S E Ankenævnet har lagt til grund, at  De er uddannet som friskolelærer fra Den Frie Lærerskole i xxx,  De læste håndarbejde på Den Frie Lærerskole og siden har undervist i faget,  De pr. 1. marts 2007 opsagde Deres arbejde som friskolelærer,  De den 1. august 2006 begyndte at følge linjefag i håndarbejde på xxx.
Uddannelsen er udbudt i henhold til Lov om åben uddannelse,  linjefaget håndarbejde indgår i den ordinære læreruddannelse, som er en SU-berettigende uddannelse, og  linjefaget har et omfang af 5 timer ugentlig.
 Dagpenge må som hovedregel ikke udbetales til et medlem, som deltager i uddannelse.
 Et medlem, der står til rådighed for arbejdsmarkedet, kan dog bevare retten til dagpenge ved deltagelse i uddannelse under 20 timer om ugen, hvis uddannelsen ikke giver ret til støtte efter lov om statens uddannelsesstøtte, i det omfang den udbydes som heltidsuddannelse.
 Linjefaget håndarbejde på xxx indgår i den ordinære læreruddannelse, som er en uddannelse, der giver ret til støtte efter lov om statens uddannelsesstøtte, i det omfang den udbydes som heltidsuddannelse.
 Det betyder, at De ikke har ret til dagpenge, da De deltager i uddannelse, der er en del af en uddannelse, der som heltidsuddannelse er SU-berettigende, selvom Deres undervisning er under 20 timer om ugen.
Et medlem, der står til rådighed for arbejdsmarkedet, kan endvidere bevare retten til dagpenge ved deltagelse i Uddannelse under lov om åben uddannelse og lov om universiteter, hvis medlemmet har gennemført en erhvervsmæssig uddannelse af mindst 18 måneders varighed.
Dette gælder dog kun, indtil medlemmets ret og pligt til tilbud indtræder.
Undervisningen må ikke kunne være led i en ny uddannelse for medlemmet.
Undervisningens varighed må højst udgøre 6 timer om ugen eller svare til 1/3 studenterårsværk.
Ved undervisning på mere end 6 timer om ugen skal medlemmet dokumentere, at undervisningen pr. uge højst svarer til 1/3 studenterårsværk.
 Ankenævnet finder, at undervisningen i linjefaget håndarbejde kan være et led i en ny uddannelse for Dem.
Ankenævnet har herved lagt vægt på, at De har en uddannelse som friskolelærer.
Som friskolelærer har De ikke kompetence til at undervise i folkeskolen.
Linjefaget håndarbejde indgår i folkeskolelæreruddannelsen.
Med uddannelsen som folkeskolelærer vil De kunne kvalificere Dem til at undervise i folkeskolen.
R E G L E R Ankenævnet henviser til  § 62 a i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 19 i Arbejdsdirektoratets bekendtgørelse nr. 179 af 19. februar 2007 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
xx xx Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 62 a.
Dagpenge må ikke udbetales til et medlem, som deltager i uddannelse.
Stk. 2. Et medlem kan dog bevare dagpengeretten ved deltagelse i uddannelse, hvis undervisningens varighed er under 20 timer om ugen og uddannelsen ikke er godkendt som støtteberettigende efter lov om statens uddannelsesstøtte, i det omfang den udbydes som heltidsuddannelse.
Dagpengeretten kan ligeledes bevares ved deltagelse i enkeltfagsundervisning på gymnasialt niveau under 20 timer om ugen og i undervisning svarende til folkeskolens 8.-10. klassetrin.
Der kan ikke udbetales dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
 ..
Stk. 4. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de spørgsmål der er nævnt i stk. 1-3, herunder om medlemmets pligt til at underrette staten i jobcenteret om deltagelse i undervisningen Arbejdsdirektoratets bekendtgørelse nr. 179 af 19. februar 2007 om rådighed Uddannelse § 19. Et medlem, som deltager i uddannelse, kan ikke få dagpenge, jf. dog stk. 2 og § 20.
 Stk. 2. Et medlem, der står til rådighed for arbejdsmarkedet, kan bevare retten til dagpenge ved deltagelse i:
 1) Uddannelse under 20 timer om ugen, hvis uddannelsen ikke giver ret til støtte efter lov om statens uddannelsesstøtte, i det omfang den udbydes som heltidsuddannelse.
 2) Enkeltfagsundervisning på det gymnasiale niveau under 20 timer om ugen.
 3) Undervisning svarende til folkeskolens 8.-10. klassetrin.
4) Aftenskoleundervisning, hvortil der ydes støtte i henhold til folkeoplysningsloven.
Et medlem kan endvidere bevare retten til dagpenge under ligestillede kurser af op til 2 ugers varighed, der ikke er led i en kompetencegivende uddannelse.
 5) Undervisning i op til 2 uger, hvis medlemmets faglige organisation, a-kasse, jobcenteret eller anden aktør arrangerer undervisningen med det formål at styrke medlemmets tilknytning til arbejdsmarkedet.
6) Uddannelse under lov om åben uddannelse og lov om universiteter, hvis medlemmet har gennemført en erhvervsmæssig uddannelse af mindst 18 måneders varighed.
Dette gælder dog kun, indtil medlemmets ret og pligt til tilbud indtræder.
Undervisningen må ikke kunne være led i en ny uddannelse for medlemmet.
Undervisningens varighed må højst udgøre 6 timer om ugen eller svare til 1/3 studenterårsværk.
Ved undervisning på mere end 6 timer om ugen skal medlemmet dokumentere, at undervisningen pr. uge højst svarer til 1/3 studenterårsværk.
 7) Højskole- eller daghøjskoleforløb inden for de første 6 måneders sammenlagt ledighed, hvis medlemmet er under 25 år.
 Stk. 3. Et medlem kan ikke få dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
