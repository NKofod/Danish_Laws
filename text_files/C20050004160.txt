Vejledning om  

 bekendtgørelse om forelæggelse af veterinærfaglige spørgsmål for Det  

 Veterinære  

 Sundhedsråd og Fødevarestyrelsen Den 1. maj 2005 trådte  

 bekendtgørelse nr. 120 af  

 28. februar  

 2005 om forelæggelse af veterinærfaglige spørgsmål for Det Veterinære  

 Sundhedsråd og Fødevarestyrelsen i kraft.  

 Bekendtgørelsen  

 er udstedt med hjemmel i §§ 28 og 29 i lov nr. 433 af 9. juni 2004 om  

 dyrlæger.  

 Denne vejledning beskriver retningslinierne for sagsprocedurerne m.v. i  

 bekendtgørelsen.
 § 1, stk. 1. Parterne  

 i straffesager og offentlige myndigheder kan forelægge konkrete  

 veterinærfaglige  

 spørgsmål for Fødevarestyrelsen til udtalelse.
 Med de nye regler er  

 udgangspunktet, at parterne i straffesager og offentlige myndigheder anmoder  

 Fødevarestyrelsen og ikke Det Veterinære Sundhedsråd om en udtalelse.  

 Fødevarestyrelsen er derfor som udgangspunkt den instans, der skal  

 besvare henvendelserne og udarbejde udtalelserne.
Parterne i straffesager er  

 politiet/anklagemyndigheden og forsvareren.  

 Det er  

 imidlertid alene politiet eller anklagemyndigheden, der kan anmode om en  

 udtalelse fra Fødevarestyrelsen, da det er politiet/anklagemyndigheden, der  

 fortager efterforskningen/fremskaffer materialet.
Anser forsvareren visse  

 spørgsmål til rådet for nødvendige, kan forsvareren anmode  

 politiet/anklagemyndigheden om at stille disse.  

 For så vidt angår parterne i civile retssager henvises til de nedenstående  

 bemærkninger til § 1, stk. 3.
De spørgsmål, som parterne i  

 straffesager kan stille, skal være konkrete, dvs. de skal vedrøre sagens  

 fakta.  

 Er der tvivl om, hvorledes spørgsmål stilles, kan et  

 konkret forhold sammenkædes med lovens ordvalg.
Der vil endvidere  

 afslutningsvis  

 kunne spørges, om sagens fakta giver anledning til yderligere bemærkninger.  

 Spørgsmålene skal tillige være veterinærfaglige.  

 Der kan således ikke stilles spørgsmål, der lægger op til en bevismæssig  

 vurdering eller stillingtagen til, om den sigtede kan anses for skyldig i  

 bestemte lovovertrædelser, da denne vurdering henhører under retten.
Der  

 henvises her tillige til Rigsadvokatens meddelelse nr. 3/2003. Spørges der  

 ikke  

 veterinærfagligt, vil begæringen om en udtalelse kunne tilbagesendes, eller  

 besvarelsen af det enkelte spørgsmål vil kunne indledes med en oplysning om,  

 at  

 spørgsmålet alene vil blive besvaret veterinærfagligt.
 Fremsender parterne i en  

 straffesag en sag til Fødevarestyrelsen med en generel anmodning om en  

 udtalelse, skal sagen tilbagesendes til den begærende part med anmodning om  

 at  

 stille konkrete veterinærfaglige spørgsmål.
 Parterne i straffesager skal  

 fremsende hele den originale sag til Fødevarestyrelsen for at sikre, at alle  

 elementer af betydning for den veterinærfaglige vurdering inddrages ved  

 besvarelsen af forespørgslen.
Offentlige myndigheder skal  

 fremsende deres forespørgsel om en udtalelse til Fødevarestyrelsen, men kan i  

 forespørgslen anmode om, at Det Veterinære Sundhedsråd besvarer henvendelsen.  

 Ministeren for familie- og forbrugeranliggender vil altid kunne  

 rette henvendelse direkte til rådet.
Spørgsmålene skal være af  

 veterinærfaglig  

 art, men kan være såvel konkrete, generelle som teoretiske.
Skal der  

 fremsendes  

 en sag, er det tilstrækkeligt at fremsende kopi af sagsakterne.
 § 1, stk. 2. Parterne  

 i straffesager kan i sager af principiel karakter forelægge sagen direkte for  

 Det Veterinære Sundhedsråd.
§ 1, stk. 2, er en undtagelse  

 til § 1, stk. 1.  

 Vurderer parterne i en straffesag, at  

 sagen er af principiel karakter, vil sagen kunne sendes direkte til Det  

 Veterinære Sundhedsråd.
Sagen skal således ikke først gennem  

 Fødevarestyrelsen.
Det er altid en konkret,  

 skønsmæssig vurdering, om en sag er principiel.
Er problemstillingen i to  

 eller  

 flere sager reelt ens, taler dette for, at alene den første sag er  

 principiel.  

 Et eller flere af følgende forhold kan tale for at betragte en sag som  

 principiel:
  

 	  

 udtalelsen vil kunne få betydning for mange borgere eller  

 virksomheder,   

 	  

 udtalelsen vil kunne fastlægge en ny praksis på området eller   

 	  

 udtalelsen vil kunne ændre den eksisterende praksis på området  

 helt eller delvist.
 Af andre forhold, der kan tale for, at en sag må  

 betragtes som principiel, kan nævnes:
  

 	  

 alderen på den eksisterende praksis på området  jo ældre  

 praksis jo større er sandsynlighed for en ny praksis på området,   

 	  

 om udtalelsen vil kunne bidrage med nye fortolkningsmomenter til  

 den eksisterende praksis på området,   

 	  

 om den eksisterende principielle udtalelse giver anledning til  

 uklarheder eller fortolkningstvivl,   

 	  

 om den eksisterende principielle udtalelse indeholder elementer,  

 der bør eller skal tages op til revurdering f.eks. på grund af ny viden på  

 området eller   

 	  

 om der eventuelt kan blive tale om rettighedsfrakendelse.
§ 1, stk. 3. I civile  

 retssager kan domstolsmyndigheden ved kendelse forelægge konkrete  

 veterinærfaglige  

 spørgsmål for Det Veterinære Sundhedsråd.
Retsplejelovens almindelige regler  

 om syn og skøn finder tilsvarende anvendelse, idet dog Rådets medlemmer ikke  

 kan afgive vidneforklaring i anledning af udtalelsen.
Civile retssager skal  

 fremsendes direkte til Det Veterinære Sundhedsråd.  

 Domstolsmyndigheden  

 udpeger ved kendelse rådet til at besvare et spørgetema.
Kendelsen skal  

 medsendes sagen.
Er dette ikke tilfældet, skal retten anmodes om at fremsende  

 kendelsen, da sagen ellers ikke vil kunne behandles.  

 Den af Rådet afgivne udtalelse sidestilles med en  

 skønsforretning, hvorfor parterne i en civil retssag skal være enige om et  

 spørgetema.  

 En part vil kunne stille supplerende  

 spørgsmål, der skal godkendes af modparten og fremsendes til Det Veterinære  

 Sundhedsråd ved rettens kendelse.
 Retsplejelovens almindelige  

 regler for syn og skøn rummer flere forhold, hvor opmærksomheden især skal  

 henledes på følgende: rettens udmeldelsesdekret skal tydeligt angive, hvad  

 der  

 er forretningens genstand og øjemed, og Fødevarestyrelsen eller rådets  

 udtalelse skal være skriftlig, og den skal fremsendes direkte til retten.  

 Retten sørger for videre forsendelse til parterne, jf. § 6.
Det Veterinære Sundhedsråd er  

 et kollegialt råd bestående af eksperter inden for hvert sit felt.  

 En udtalelse bliver udarbejdet af rådet og er således udtryk for  

 rådets samlede vurdering af den konkrete sag.
Det enkelte medlem vil derfor  

 ikke kunne afgive vidneforklaring på rådets vegne.
Har en part behov for en  

 uddybende forklaring, vil denne kunne stille skriftlige supplerende  

 spørgsmål.
§ 2, stk. 1. Fødevarestyrelsen  

 kan for Det Veterinære Sundhedsråd forelægge konkrete veterinærfaglige  

 spørgsmål, jf. § 1, hvis styrelsen ikke mener at have den fornødne  

 ekspertise, hvis styrelsen vurderer spørgsmålene som værende af principiel  

 karakter, eller de vedrører Ministeriet for Familie- og Forbrugeranliggenders  

 myndighedsudøvelse.
Rådet afgiver herefter udtalelse om konkrete  

 veterinærfaglige  

 spørgsmål til den begærende part i sagen.
Som udgangspunkt skal sagerne  

 sendes til Fødevarestyrelsen, jf.  

 §1. § 2 omhandler de  

 tilfælde, hvor Fødevarestyrelsen kan videresende sagerne til Det Veterinære  

 Sundhedsråd.
Hermed overgår sagen  

 til  

 Rådet, som afgiver udtalelse direkte til den begærende part i sagen.
 Fødevarestyrelsen kan sende  

 sagerne videre til Det Veterinære Sundhedsråd:
   

 	  

 når styrelsen ikke mener at have den fornødne ekspertise.
Fødevarestyrelsen udtaler sig i sagerne dels på  

 grundlag af den almindelige veterinærfaglige indsigt i ministeriet dels på  

 baggrund af generelle udtalelser fra Det Veterinære Sundhedsråd.
Indeholder  

 de  

 stillede spørgsmål krav til en viden, der dels ligger ud over den almindelige  

 veterinærfaglige indsigt, som er nødvendig for Fødevarestyrelsens  

 opgavevaretagelse, og dels ikke kan findes i Det Veterinære Sundhedsråds  

 årsberetning, vil Fødevarestyrelsen kunne videresende sagen til Det  

 Veterinære  

 Sundhedsråd,   

 	  

 når Fødevarestyrelsen vurderer spørgsmålene som værende af  

 principiel karakter, jf. bemærkningerne ovenfor til § 1, stk. 2, eller   

 	  

 når  

 spørgsmålene angår sager, hvor Ministeriet for Familie- og  

 Forbrugeranliggenders  

 myndighedsudøvelse  

 er omtvistet.
 § 2, stk. 2. Finder  

 Rådet, at en sag forelagt for Fødevarestyrelsen er af principiel karakter,  

 meddeles dette til Fødevarestyrelsen, som herefter forelægger sagen for  

 Rådet.
 Modtager Fødevarestyrelsen en  

 sag med anmodning om en udtalelse, og Fødevarestyrelsen vurderer, at sagen  

 ikke  

 er af principiel karakter, vil Det Veterinære Sundhedsråd have kompetence til  

 at meddele Fødevarestyrelsen, at rådet finder, at sagen er af principiel  

 karakter.  

 Fødevarestyrelsen skal herefter sende sagen  

 til rådet, der afgiver udtalelsen direkte til den begærende part.  

 Det Veterinære Sundhedsråds vurdering af, om en  

 sag er af principiel karakter, er endelig.
§ 3. Den endelige  

 afgørelse af, hvorvidt de i § 1, stk. 2 og § 2, stk. 1, omhandlende sager er  

 af principiel karakter, træffes af Det Veterinære Sundhedsråd.
Rådet  

 underretter henholdsvis parterne i straffesager og Fødevarestyrelsen, dersom  

 Rådet ikke finder, at en forelagt sag er af principiel karakter.
Parterne i straffesager og  

 Fødevarestyrelsen kan, jf.  

 § 1, stk. 2, og § 2, stk. 1,  

 sende en sag til Det Veterinære Sundhedsråd, hvis de vurderer, at den er af  

 principiel karakter.  

 Det Veterinære  

 Sundhedsråd har kompetence til at træffe den endelige afgørelse af, om en sag  

 er af principiel karakter.
Er rådet ikke enig i vurderingen, er rådet  

 berettiget til at tilbagesende sagen.
Såfremt parterne i straffesager i  

 forbindelse med fremsendelsen af sagen til Det Veterinære Sundhedsråd har  

 udtrykt ønske om, at sagen oversendes til Fødevarestyrelsen, dersom rådet  

 ikke  

 finder, at sagen er principiel, kan rådet dog oversende sagen til  

 Fødevarestyrelsen.
Tilbagesendelser og oversendelser af sager skal begrundes.  

 Det Veterinære Sundhedsråd skal således redegøre for rådets vurdering og om  

 muligt henvise til tidligere udtalelser.
 § 4. Såfremt  

 Fødevarestyrelsen eller Det Veterinære Sundhedsråd ikke skønner, at det  

 skriftlige  

 materiale giver tilstrækkeligt grundlag for en udtalelse i sagen, kan den  

 eller de involverede i sagen anmodes om supplerende oplysninger.
 Stk. 2.  

  

 Såfremt de i stk. 1 nævnte supplerende oplysninger ikke kan fremskaffes,  

 eller i en civil sag ikke ønskes tilvejebragt, besvares de stillede spørgsmål  

 på det foreliggende grundlag, hvis dette er muligt.
Såfremt det fremsendte  

 materiale lider af veterinærfaglige mangler, kan Fødevarestyrelsen og Det  

 Veterinære Sundhedsråd anmode om yderligere oplysninger.  

 Henvendelsen bør ske skriftligt.
Der bør sættes en tidsfrist for  

 fremskaffelsen  

 af oplysningerne.
 Der kan være flere årsager  

 til, at de supplerende oplysninger ikke bliver fremskaffet.  

 Ofte eksisterer de ikke, eller rette vedkommende har ikke nedskrevet  

 dem, men det kan også være, at der mangler vilje til at fremskaffe dem.  

 Uanset  

 om der er manglende vilje eller evne til at fremskaffe oplysningerne, vil  

 dette  

 alene kunne få den processuelle skadevirkning, at Fødevarestyrelsen eller Det  

 Veterinære Sundhedsråd behandler sagen ud fra de foreliggende oplysninger.  

 For så vidt angår straffesager henvises til det  

 under bemærkningerne til § 1, stk. 1, anførte angående fremsendelse af hele  

 sagen.
 § 5  

.  

  

 Udtalelserne skal være ledsaget af en  

 begrundelse.
Stk. 2.  

  

 Begrundelsen skal  

 om fornødent indeholde en kort redegørelse for de oplysninger vedrørende  

 sagens faktiske omstændigheder, som er tillagt væsentlig betydning for  

 udtalelsen.
I det omfang udtalelsen beror på et skøn, skal begrundelsen  

 angive de hovedhensyn, der har været bestemmende for skønsudøvelsen.
 Stk. 3.  

  

 Såfremt vurdering af forhold i sagens akter, der er af væsentlig betydning  

 for udtalelsen, giver anledning til tvivl, skal der i begrundelsen redegøres  

 herfor.
 Der er følgende krav til  

 udtalelsen:
  

 	  

 udtalelsen skal være begrundet,   

 	  

 begrundelsen skal være af veterinærfaglig karakter.
Begrundelsen skal indeholde en beskrivelse af,  

 hvilke oplysninger Fødevarestyrelsen eller Det Veterinære Sundhedsråd har  

 lagt  

 vægt på i udtalelsen.
Beslutningen om, hvilke fakta der skal lægges til  

 grund,  

 træffes af Fødevarestyrelsen eller Det Veterinære Sundhedsråd.
En part i en  

 sag  

 vil således ikke kunne kræve, at bestemte fakta skal udelades eller indgå i  

 udtalelsen.
Vurderer Fødevarestyrelsen eller Det Veterinære Sundhedsråd, at  

 det  

 af parten fravalgte materiale bør inddrages i udtalelsen, vil de være  

 berettigede til at gøre det.
Modsætter parterne sig dette, vil det kunne få  

 processuel skadevirkning, jf. § 4,   

 	  

 er hele eller dele af udtalelsen baseret på et skøn, skal dette  

 klart fremgå eller   

 	  

 er der tvivl om fakta, f.eks. modstridende eller uklare  

 oplysninger skal dette fremgå af udtalelsen, evt. kan spørgsmålet besvares  

 alternativt.
 § 6  

.  

  

 Udtalelser i civile anlagte retssager sendes  

 til retten.
 Stk. 2.  

  

 Udtalelser i straffesager sendes til den  

 begærende part.
 Stk. 3.  

  

 Udtalelser udarbejdet af Fødevarestyrelsen  

 sendes samtidigt til Rådet.
I  

 civile retssager skal udtalelsen sendes til retten.
Det er retten, der er den  

 begærende part, og den, der skal videresende udtalelsen til parterne.
I  

 straffesager sendes udtalelsen til politiet/anklagemyndigheden.
Af hensyn til  

 Det Veterinære Sundhedsråds virke har Fødevarestyrelsen pligt til at sende en  

 kopi af udtalelsen til rådet.
§ 7.  

 Det Veterinære  

 Sundhedsråd udgiver en årsberetning.
Fødevarestyrelsens udtalelser medtages.  

 Til brug herfor fremsender styrelsen resume, udtalelse og afgørelse i  

 sagerne.
 Årsberetningen udgives af Det  

 Veterinære Sundhedsråd.  

 Rådet har således selvstændigt  

 ansvaret for publikationen af årsberetningen, herunder dens offentliggørelse.  

 For at give et samlet overblik over sagsområdet, medtager Det Veterinære  

 Sundhedsråd tillige Fødevarestyrelsens udtalelser i et særligt kapitel.
