 Børsmæglerselskabet skal være opmærksom på følgende forhold:
 1. Indtil årsregnskabet for 1988 er godkendt på  

 generalforsamlingen, skal den egenkapital, der fremgår af den månedlige  

 egenkapitaldækningsopgørelse, være egenkapitalen ifølge 1987-årsregnskabet  

 med tillæg af kapitaludvidelser.
2. Ved opgørelsen af de vægtede aktiver, jf. § 15 i  

 bekendtgørelse om Københavns Fondsbørs indgår indeksobligationer i  

 »øvrige obligationer«.
Ved beregningen af nettorisikoen skal der  

 ikke skelnes mellem indeksobligationer udstedt af forskellige  

 realkreditinstitutter, forudsat at de pågældende obligationer kun adskiller  

 sig med hensyn til udsteder.
For alle andre obligationer, der indgår i  

 »øvrige obligationer«, samt for aktier kan der ved opgørelsen af  

 nettopositionen ikke foretages modregning mellem forskellige papirer.
3. Ifølge § 19, stk. 3 i bekendtgørelse om Københavns  

 Fondsbørs kan der ved beregning af afviklingsrisiko i § 19, stk. 1 ses bort  

 fra beløb, for hvilke Garantifonden for Danske Optioner og Futures hæfter  

 eller garanterer.
Børsmæglerselskabet skal være opmærksom på, at  

 Garantifonden ikke hæfter eller garanterer for en kundes forpligtelse overfor  

 en bruger i Garantifonden.
