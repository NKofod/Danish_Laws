Fremsat den 18. november 1998 af by- og  

 boligministeren (Jytte Andersen) Forslag til Lov om ændring af lov om udstykning og  

 anden registrering i matriklen samt lov om landinspektørvirksomhed  

 m.m.
(Privatisering af de sønderjyske  

 landinspektørkontorer) § 1 I lov nr. 137 af 7. marts 1990 om udstykning og anden registrering i  

 matriklen foretages følgende ændringer:
 1. Overalt i loven ændres »Boligministeren« til: »By- og  

 boligministeren« og »boligministeren« til: »by- og boligministeren«.
 2. I § 10, stk. 2, ændres »Magistraten« til:  

 »Borgerrepræsentationen«.
 3. § 13, stk. 4, ophæves.
 4. I § 21, stk. 1, udgår: »og i  

 Sønderjylland, jf. § 13, stk. 4,«.
 5. I § 31, stk. 4, udgår: », jf. § 13,  

 stk. 4,«.
 6. § 41, stk. 2, ophæves.
 7. § 47, stk. 1, affattes således:
»Kort- og Matrikelstyrelsen fastsætter regler om  

 opkrævning og betaling for ekspedition af matrikulære sager.  

 Betaling kan kræves forud.« 8. I § 47, stk. 2, ændres »Københavns  

 Magistrat« til: »Borgerrepræsentationen i Københavns  

 Kommune«.
 9. § 48, stk. 2, affattes således:
»Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 I lov om landinspektørvirksomhed, jf. lovbekendtgørelse nr.  

 925 af 18. november 1992, som ændret ved § 5 i lov nr. 386 af 22.  

 maj 1996, foretages følgende ændringer:
 1. Overalt i loven ændres »Boligministeren« til: »By- og  

 boligministeren«, »boligministeren« til: »by- og boligministeren« og  

 »Boligministerens« til: »By- og boligministerens«.
 2. § 1, stk. 2, nr. 1, ophæves.
 Nr. 2-5 bliver herefter nr. 1-4.
 3. I § 1, stk. 3, ændres »stk. 2, nr.  

 5« to steder til: »stk. 2, nr. 4«.
 4. § 1, stk. 4, affattes således:
»Stk. 4. By- og boligministeren kan i særlige  

 tilfælde fravige stk. 2, nr. 4, og stk. 3.« 5. § 3 affattes således:
»Beskikkelse som landinspektør bortfalder,  

 når vedkommende ophører med at opfylde kravene i § 1,  

 stk. 2, nr. 1 eller 2. « 6. § 4, stk. 2, affattes således:
»Stk. 2. Stk. 1 gælder ikke i Københavns og  

 Frederiksberg Kommuner.« 7. § 8, stk. 4, affattes således:
»Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 3 I lov om tillæg til lov om afvanding af marsken ved Tønder,  

 jf. lovbekendtgørelse nr. 271 af 22. april 1988, ændres i  

§ 5 »amtslandinspektøren« til: »Kort- og  

 Matrikelstyrelsen«, og »Amtslandinspektøren« til: »Kort- og  

 Matrikelstyrelsen«.
§ 4 Stk. 1. Loven træder i kraft den 1. oktober 1999.
Stk.2. Uanset § 1, nr. 3 og 6, og § 2, nr. 6, kan  

 også Kort- og Matrikelstyrelsen i Sønderjyllands Amt bortset fra  

 Hejls, Taps og Vejstrup Sogne og den del af Ribe Amt, som udgøres af  

 Hviding, Roager og Spandet Sogne samt ejerlavet Hjortvad, Kalvslund,  

 udføre matrikulært arbejde og andet arbejde, der efter  

 lovgivningen skal udføres af en landinspektør, i forbindelse  

 med 1)	anmodninger efter § 21 i lov om udstykning og anden  

 registrering i matriklen, der er modtaget inden den 31. december 1999, 2)	anmodninger om afholdelse af skelforretninger, der er modtaget inden  

 den 31. december 1999, 3)	andre landinspektørarbejder, der er rekvireret inden den 31.  

 december 1999, og 4)	fuldførelsen af igangværende opgaver.
 Stk. 3. Kort- og Matrikelstyrelsen kan fastsætte regler  

 om opkrævning og betaling for matrikulære arbejder, som  

 matrikelmyndigheden udfører i Sønderjylland efter stk. 2.  

 Betaling kan kræves forud.
Bemærkninger til lovforslaget Almindelige bemærkninger 1. Lovforslagets formål og baggrund Siden Genforeningen i 1920 har Sønderjylland haft  

 sit eget statslige matrikelvæsen, hvor matrikulære arbejder  

 udføres af Kort- og Matrikelstyrelsens afdeling i  

 Sønderjylland.
Ved matrikulære arbejder forstås  

 afsætning af skel og arbejder, der er nødvendige for at  

 registrere matrikulære forandringer som for eksempel udstykning og  

 sammenlægning i matriklen.
I Københavns og Frederiksberg  

 Kommuner er matrikelvæsenet kommunalt.
I den øvrige del af  

 landet har praktiserende landinspektører med beskikkelse eneret til at  

 udføre matrikulære arbejder, mens Kort- og Matrikelstyrelsen  

 varetager registreringen af matrikulære forandringer i matriklen.
 Lovforslaget tilsigter at afvikle særordningen for  

 Sønderjylland, således at matrikulære arbejder også  

 i denne del af landet udføres af praktiserende landinspektører,  

 og således at Kort- og Matrikelstyrelsen i denne del af landet på  

 det matrikulære område varetager samme opgaver som i resten af  

 landet bortset fra Københavns og Frederiksberg Kommuner.
Spørgsmålet om, hvorvidt den særlige  

 organisering af det sønderjyske matrikelvæsen bør  

 opretholdes, har været rejst flere gange, siden det blev oprettet i  

 1920. Senest foreslog den daværende regering i sin plan for  

 afbureaukratisering af 13. december 1988, at de sønderjyske  

 landinspektørkontorer privatiseres.
Den daværende boligminister  

 lod herefter en arbejdsgruppe udarbejde en redegørelse for, hvordan og  

 efter hvilken tidsplan de dele af de sønderjyske  

 landinspektørkontorers opgaver, som i den øvrige del af landet  

 udføres af praktiserende landinspektører, kunne overgå  

 til privat virksomhed.
Dette førte til, at Kort- og Matrikelstyrelsen  

 som led i sin modernisering iværksatte en sådan ændring -  

 »fordanskning« - af kort og registre m.m i Sønderjylland, at det ville  

 blive muligt at privatisere de sønderjyske  

 landinspektørkontorer.
Moderniseringen og »fordanskningen« er nu  

 så vidt fremskreden, at der ikke er nogen selvstændig teknisk  

 begrundelse for opretholdelse af den særlige organisering af  

 matrikelvæsenet i Sønderjylland.
Historiske forhold Den gældende matrikel i Danmark, som trådte i  

 kraft i 1844, omfattede ikke de daværende hertugdømmer Slesvig,  

 som Sønderjylland var en del af, og Holsten.
Efter at Danmark mistede  

 Slesvig og Holsten i 1864, etablerede Preussen i tidsrummet fra 1870-78 sin  

 form for matrikelvæsen - kataster - i disse områder.
Katasteret  

 hørte under Finansministeriet, hvorunder der hørte 600-700  

 lokale kontorer - katasterämter.
I den del af Slesvig, som blev  

 genforenet med Danmark, var der lokale kontorer i Haderslev, Aabenraa,  

 Sønderborg, Tønder og Toftlund.
Det preussiske kataster  

 adskilte sig ikke alene i sin organisatoriske form fra det danske  

 matrikelsystem; der var også betydelige forskelle i teknisk og  

 registreringsmæssig henseende.
Efter Genforeningen blev det eksisterende statslige,  

 decentrale matrikelsystem i Sønderjylland videreført med  

 hjemmel i lov nr. 330 af 28. juni 1920 om midlertidig ordning af  

 matrikulsvæsenet i de sønderjyske landsdele.
Ved loven  

 oprettedes således fem amtslandinspektørkontorer i de  

 førnævnte byer.
Udover udførelsen af opmåling og  

 udarbejdelsen af opmålingsdokumenter m.m. skulle  

 amtslandinspektørkontorerne foretage registreringen i  

 matrikelprotokoller og på matrikelkortet svarende til den registrering,  

 som det daværende Matrikeldirektorat foretog for den øvrige del  

 af landet.
Amtslandinspektørkontorerne blev af Matrikeldirektoratet  

 bemyndiget til at godkende visse udstykninger.
Med virkning fra den 1. januar 1983 blev de  

 sønderjyske amtslandinspektørkontorer organiseret som en  

 afdeling af Matrikeldirektoratet (Akt. 307 af 27. april 1982, som blev  

 tiltrådt af Finansudvalget den 5. maj 1982). Siden Kort- og  

 Matrikelstyrelsen blev oprettet ved lov nr. 749 af 7. december 1988, har de  

 sønderjyske landinspektørkontorer udgjort en afdeling i denne  

 styrelse.
Loven om den midlertidige ordning af matrikulsvæsenet i de  

 sønderjyske landsdele blev ophævet ved lov nr. 137 af 7. marts  

 1990 om udstykning og anden registrering i matriklen (udstykningsloven), som  

 herefter i § 13, stk. 4, indeholder grundlaget for det  

 sønderjyske matrikelvæsen.
Loven indeholder også enkelte  

 andre bestemmelser, som den særlige ordning af matrikelvæsenet i  

 Sønderjylland gør nødvendige.
Det sønderjyske  

 landinspektørkontor i Toftlund blev nedlagt i 1994 af  

 rationaliseringshensyn, således at der nu alene er kontorer i  

 Haderslev, Aabenraa, Sønderborg og Tønder.
 Om Folketingets behandling af lov nr. 137 af 7. marts 1990  

 om udstykning og anden registrering i matriklen henvises til  

 Folketingstidende 1989-90 sp. 72, 400, 5464, 5892, A. 353, B. 527, C.  

 321.
 For så vidt angår Folketingets behandling af  

 lov nr. 220 af 31. maj 1963 om landinspektørvirksomhed henvises til  

 Folketingstidende 1962-63, sp. 1901, 2039, 5396, 5539, A. 509, B.797,  

 C.453.
 Om behandlingen af lov nr. 52 af 10. marts 1938 om  

 tillæg til lov om afvanding af marsken ved Tønder henvises til  

 Rigsdagstidende 1937-38: Landstingstidende sp. 12, 84, 490, 494;  

 Folketingstidende sp. 2933, 3543, 3616, A. 2373, B. 527, 605, C. 181,  

 257.
Det sønderjyske matrikelvæsens opgaver Den særlige ordning af matrikelvæsenet i  

 Sønderjylland indebærer, at Kort- og Matrikelstyrelsen har  

 eneret til at udføre matrikulære arbejder.
Praktiserende  

 landinspektører har ifølge § 4 i lov om  

 landinspektørvirksomhed (landinspektørloven) og  

 udstykningslovens § 13 en tilsvarende eneret til at udføre  

 matrikulære arbejder i den øvrige del af landet bortset fra  

 Københavns og Frederiksberg Kommuner.
Ved matrikulære arbejder  

 forstås afsætning af skel og arbejder, der er nødvendige  

 som grundlag for at registrere matrikulære forandringer i matriklen.  

 Matrikulære forandringer er for eksempel udstykning,  

 sammenlægning og omlægning af jorder mellem ejendomme.  

 Matrikulære arbejder omfatter fastlæggelse af nye og  

 ændrede skels beliggenhed, konstatering af beliggenheden af  

 bestående skel samt udarbejdelse eller indhentelse af dokumenter, der  

 er nødvendige for at registrere forandringer af ejendommes  

 grænser og størrelse m.m. i matriklen.
De sønderjyske  

 landinspektørkontorer har ifølge udstykningslovens § 13  

 også eneret til i sit område at udføre andre opgaver, som  

 landinspektører med beskikkelse efter lovgivningen har eneret til,  

 nemlig opdeling af ejendomme i ejerlejligheder.
Endvidere udfører de sønderjyske  

 landinspektørkontorer en række opgaver, som almindeligt og  

 naturligt udføres af praktiserende landinspektører, og hvortil  

 der ikke er eneret, for eksempel afsætning af bygninger, tekniske  

 opmålinger og rådgivning om anvendelse af kort og  

 ejendomsoplysninger.
Sådanne arbejder kan på nuværende  

 tidspunkt også udføres i Sønderjylland af praktiserende  

 landinspektører eller andre faggrupper.
De sønderjyske landinspektørkontorer  

 varetager også de registreringsopgaver, som Kort- og Matrikelstyrelsen  

 i øvrigt varetager, nemlig registreringen af matrikulære  

 forandringer i matrikelregisteret og på matrikelkortet.
Også  

 andre af Kort- og Matrikelstyrelsens opgaver vedrørende  

 Sønderjylland varetages af de sønderjyske  

 landinspektørkontorer, for eksempel administrationen af matrikelarkiv  

 og andre arkivopgaver, opgaver efter lov om afvanding af Tøndermarsken  

 og vedligeholdelse af afmærkningen og opmålingen af grænsen  

 mod Tyskland.
Begrundelsen for ændringen Efter moderniseringen og »fordanskningen« af det  

 sønderjyske matrikelvæsen er der ingen teknisk begrundelse for  

 opretholdelse af den særlige organisering i Sønderjylland, og  

 regeringen foreslår derfor, at de sønderjyske  

 landinspektørkontorer privatiseres. Ændringen af det  

 sønderjyske matrikelvæsens organisering indebærer, at de  

 opgaver, som praktiserende landinspektører efter lovgivningen har  

 eneret til at udføre, derefter også i Sønderjylland skal  

 udføres af praktiserende landinspektører.
Det  

 sønderjyske matrikelvæsen vil også ophøre med at  

 udføre de opgaver, som almindeligt og naturligt udføres af  

 praktiserende landinspektører, og som der ikke er eneret til.
Kort- og  

 Matrikelstyrelsen vil derefter på det matrikulære område  

 varetage de samme opgaver i Sønderjylland, som styrelsen varetager for  

 den øvrige del af landet.
For at sikre, at der på hensigtsmæssig  

 måde fortsat kan tages vare på de særlige opgaver, der  

 knytter sig til det sønderjyske område, vil Kort- og  

 Matrikelstyrelsen opretholde en lokal myndighed i denne landsdel.
Denne  

 lokale myndighed skal varetage registreringen af matrikulære  

 forandringer og levering af kort og måloplysninger til praktiserende  

 landinspektører samt styrelsens særlige myndighedsmæssige  

 opgaver i Sønderjylland som opgaverne efter lov om afvanding af  

 Tøndermarsken og vedligeholdelsen af afmærkningen og  

 opmålingen af grænsen mod Tyskland.
Disse opgaver tænkes  

 udført fra et kontor i Aabenraa.
Kort- og Matrikelstyrelsens lokale myndighed i  

 Sønderjylland skal også forestå fuldførelsen af et  

 projekt, der vil lette arbejdet med at fremfinde oplysninger om tidligere  

 opmålinger af ejendomsgrænser.
Projektet ventes først at  

 blive fuldført i løbet af år 2002, hvilket imidlertid  

 ikke er til hinder for, at de sønderjyske landinspektørkontorer  

 privatiseres på nuværende tidspunkt.
Afviklingen Afviklingen tænkes gennemført således,  

 at Kort- og Matrikelstyrelsens sønderjyske afdeling senest 3  

 måneder efter lovens ikrafttræden ophører med at modtage  

 rekvisitioner på både matrikulære arbejder og andre  

 arbejder, som styrelsen hidtil har haft eneret til, og andre arbejder, der  

 almindeligvis udføres af landinspektører.
Herefter vil  

 styrelsen fuldføre igangværende opgaver.
I afviklingsperioden  

 kan både matrikulære arbejder og andre opgaver således  

 udføres af både de sønderjyske  

 landinspektørkontorer og af praktiserende landinspektører.
Det foreslås, at loven træder i kraft den 1.  

 oktober 1999. Herved gives der landinspektører med beskikkelse tid til  

 at etablere virksomheder i Sønderjylland.
For at imødegå,  

 at det ikke på noget tidspunkt bliver vanskeligt for befolkningen i  

 denne del af landet at få udført matrikulære arbejder og  

 andre opgaver, som landinspektører varetager, vil de  

 sønderjyske landinspektørkontorer dog i den nævnte  

 overgangsperiode på 3 måneder fra lovens ikrafttræden kunne  

 rekvireres til at udføre arbejder.
Kontorerne skal så vidt  

 muligt henvise rekvirenter til de praktiserende landinspektører,  

 således at grundlaget for de nyetablerede praktiserende  

 landinspektører sikres.
Afviklingen skønnes at ville vare næsten 4  

 år.
I løbet af afviklingsperioden, hvorunder Kort- og  

 Matrikelstyrelsen også vil fuldføre  

 måloplysningsprojektet, vil styrelsens sønderjyske afdeling  

 samle sin virksomhed på et kontor i Aabenraa.
Bygningerne, som huser  

 styrelsens øvrige kontorer i Sønderjylland, samt overskydende  

 inventar og opmålingsudstyr m.m. vil blive afhændet i  

 løbet af eller lige efter afviklingsperiodens ophør.
2. Økonomiske og administrative konsekvenser for det  

 offentlige Afviklingen af de sønderjyske  

 landinspektørkontorer vil medføre, at statens udgifter  

 vedrørende matrikelvæsenet i denne del af landet reduceres, samt  

 at statens indtægter fra Kort- og Matrikelstyrelsens sønderjyske  

 landinspektørkontorer bortfalder.
Afviklingen vil medføre  

 mindre indtægter fra salg af bygninger og inventar.
Ved det sønderjyske matrikelvæsen er for  

 tiden ansat 75 medarbejdere (72 årsværk), hvoraf 40 er  

 tjenestemænd og 35 overenskomstansatte.
Når afviklingen er  

 gennemført, vil der kun være beskæftigelse til ca. 10  

 årsværk.
Personalet vil således i løbet af  

 afviklingsperioden blive reduceret med 65 medarbejdere.
Reduktionen vil i  

 videst mulige omfang blive søgt gennemført ved naturlig afgang,  

 men uansøgt afsked af medarbejdere vil finde sted.
De  

 tjenestemænd, som afskediges, har krav på enten  

 rådighedsløn i 3 år eller ventepenge i 5 år.
Nogle  

 andre ansatte har krav på fratrædelsesgodtgørelse.
 Antal årsværk ved Kort- og Matrikelstyrelsens afdeling i  

 Sønderjylland forventes i afviklingsperioden og tiden derefter at  

 udgøre:
1998 1999 2000 2001 2002 2003 2004 Årsværk 72 69 34 26 24 10 10 Reduktion 3 35 8 2 14 Ved fortsat opretholdelse af Kort- og Matrikelstyrelsens afdeling i  

 Sønderjylland ville udgifter og indtægter udgøre  

 (budgettal i 98-pris-og lønniveau):
 Mio. kr.
1999 2000 2001 2002 2003 2004 Udgifter 30 30 30 27 27 27 Indtægter 19 19 19 19 19 19 Udgifter og indtægter vedrørende Kort- og Matrikelstyrelsens  

 afdeling i Sønderjylland vil i afviklingsperioden og tiden derefter  

 udgøre (budgettal i 98-pris-og lønniveau):
 Mio. kr.
1999 2000 2001 2002 2003 2004 Udgifter 29 17 13 12 7 6 Indtægter 17 5 3 2 2 2 Reduktionen af de statslige aktiviteter i  

 Sønderjylland forventes således at medføre en årlig  

 besparelse på 4 mio. kr., når ændringen er fuldt  

 implementeret.
Ovennævnte beløb er eksklusiv udgifter til  

 rådighedsløn, ventepenge og  

 fratrædelsesgodtgørelse.
De statslige udgifter hertil  

 skønnes at udgøre 32 mio. kr.
 Samlede statslige økonomiske konsekvenser i perioden 1999-2004  

 (budgettal i 98-pris-og lønniveau):
Nettoudgift (mio. kr.) 1999 2000 2001 2002 2003 2004 1) Reduktion af statslige aktiviteter (eksklusiv rådighedsløn  

 m.v.) +1 +1 -1 +2 -3 -4 2) Rådighedsløn, ventepenge og  

 fratrædelsesgodtgørelse +1 +6 +7 +7 +5 +4 3) Samlede økonomiske konsekvenser for staten (1 og 2) +2 +7 +6 +9 +2 0 Efter at afviklingen er gennemført senest i 2003,  

 vil indtægterne vedrørende de særlige sønderjyske  

 opgaver bestå af gebyrer for registrering af matrikulære  

 forandringer og betaling for arkivoplysninger.
Privatiseringen af de sønderjyske  

 landinspektørkontorer vil i øvrigt ikke medføre  

 administrative konsekvenser for staten.
Privatiseringen vil medføre  

 behov for, at enkelte bestemmelser i nogle bekendtgørelser og  

 vejledninger ændres.
 Lovforslaget vil ikke medføre administrative eller  

 økonomiske konsekvenser for amter eller kommuner.
3. Økonomiske og administrative konsekvenser for  

 erhvervslivet De sønderjyske landinspektørkontorer  

 udfører matrikulære arbejder og andre arbejder efter takster,  

 som nogenlunde svarer til de honorarer, som praktiserende  

 landinspektører i den øvrige del af landet beregner sig.  

 Taksterne er fastsat i bekendtgørelse nr. 902 af 2. december 1997 om  

 betaling for arbejder, der udføres af Kort- og Matrikelstyrelsens  

 sønderjyske landinspektørkontorer.
Det forhold, at arbejderne  

 herefter vil blive udført af praktiserende landinspektører i  

 konkurrence, skønnes ikke at ville medføre øgede  

 udgifter for forbrugerne i Sønderjylland til matrikulære  

 arbejder eller andre landinspektørydelser.
Landinspektørerhvervet udføres på  

 grundlag af beskikkelse, som gives af by- og boligministeren.
Praktiserende  

 landinspektører har som nævnt ifølge  

 landinspektørlovens § 4 og udstykningslovens § 13 eneret til  

 at udføre matrikulære arbejder.
Det forhold, at de  

 sønderjyske landinspektørkontorer privatiseres, vil give  

 landinspektører mulighed for at etablere sig i denne del af landet, og  

 landinspektører fra den øvrige del af landet vil også  

 kunne udføre opgaver i Sønderjylland.
Privatiseringen vil  

 således medføre, at de praktiserende landinspektørers  

 indtjeningsmuligheder forøges.
I den øvrige del af landet er  

 der omkring 130 landinspektørfirmaer, som i gennemsnit har 7-8  

 medarbejdere.
4. Miljømæssige forhold Forslaget har ingen miljømæssige  

 konsekvenser.
5. Forholdet til EU-retten Forslaget indeholder ikke EU-retlige aspekter.
Høring Forslaget har været til høring hos Den danske  

 Landinspektørforening, Kommunernes Landsforening,  

 Amtsrådsforeningen, Sønderjyllands Amtsråd,  

 Københavns og Frederiksberg Kommuner samt personaleorganisationerne i  

 Kort- og Matrikelstyrelsen.
 6. Samlet vurdering af lovforslagets konsekvenser:
Positive konsekvenser/ mindreudgifter Negative konsekvenser/ merudgifter Økonomiske konsekvenser for staten og for kommuner og amtskommuner Årlige besparelser på ca. 4 mio. kr., når afviklingen er  

 gennemført.
Ingen Udgifter ved uansøgte afskedigelser på ca. 32 mio. kr.
Ingen Administrative konsekvenser for staten og for kommuner og amtskommuner Reduktion af arbejdssteder (kontorer) fra 4 til 1.
Ingen Uansøgt afskedigelse af medarbejdere.
Ingen Økonomiske konsekvenser for erhvervslivet Forøgede indtjeningsmuligheder for praktiserende  

 landinspektører.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets enkelte  

 bestemmelser.
Til § 1 Til nr. 1 Forslaget er redaktionelt.
Til nr. 2 Forslaget, som er redaktionelt, er en følge af, at  

 Københavns Kommune ved lov nr. 231 af 2. april 1997 om ændring  

 af lov om kommunernes styrelse blev inddraget under denne lov.
Til nr. 3 Bestemmelsen medfører, at den almindelige regel i  

 udstykningslovens § 13, stk. 1, om, at matrikulært arbejde  

 kun må udføres af en landinspektør med beskikkelse,  

 også vil omfatte Sønderjylland.
Overgangsbestemmelserne i  

 lovforslagets § 4, stk. 2, giver dog mulighed for, at  

 matrikulære arbejder og andre landinspektørarbejder i  

 afviklingsperioden kan udføres af både praktiserende  

 landinspektører og af Kort- og Matrikelstyrelsens sønderjyske  

 afdeling.
Styrelsens sønderjyske afdeling vil 3 måneder efter  

 lovens ikrafttræden ophøre med at modtage rekvisitioner på  

 matrikulære arbejder samt andre landinspektørarbejder, og  

 afdelingen vil i resten af afviklingsperioden alene færdiggøre  

 påbegyndte arbejder.
Til nr. 4 og 6 Ændringen af bestemmelsen i § 21, stk. 1,  

 og ophævelsen af § 41, stk. 2, er følger af, at Kort-  

 og Matrikelstyrelsens sønderjyske afdeling ikke efter lovens  

 ikrafttræden kan rekvireres til at udføre matrikulære  

 arbejder eller andre landinspektørarbejder.
Bestemmelsen i forslagets  

 § 4, stk. 2, giver dog mulighed for, at afdelingen i en periode  

 på 3 måneder fra lovens ikrafttræden kan rekvireres til at  

 udføre matrikulære arbejder og andre  

 landinspektørarbejder.
Til nr. 5 Henvisningen til § 13, stk. 4, som ikke er  

 nødvendig i lovteksten, udgår som følge af, at § 13,  

 stk. 4, ophæves.
Udstykningsloven indeholder herefter kun én  

 særregel vedrørende Sønderjylland, nemlig bestemmelsen i  

 § 31, stk. 4, som har dannet grundlag for en del af  

 »fordanskningen« af det sønderjyske matrikelvæsen.
Der kan  

 fortsat være enkelte mindre afvigelser, som det viser sig  

 nødvendigt at ændre, og bestemmelsen bør derfor  

 opretholdes.
Til nr. 7 Ændringen er en følge af, at hjemmelen for  

 Kort- og Matrikelstyrelsen til at fastsætte regler for betaling for  

 arbejder, som de sønderjyske landinspektører udfører,  

 udgår af loven.
Lovforslagets § 4, stk. 3, indeholder hjemmel  

 til at fastsætte regler om betaling for arbejder, der udføres i  

 afviklingsperioden.
Til nr. 8 Forslaget er redaktionelt, jf. bemærkningerne til  

 nr. 2.
Til nr. 9 Forslaget er en følge af lov nr. 474 af 12. juni  

 1996 om ændring af straffelovens bestemmelser om strafansvar for  

 juridiske personer.
Til § 2 Til nr. 1 Forslaget er redaktionelt.
Til nr. 2-5 Kravet om dansk indfødsret for at opnå  

 beskikkelse som landinspektør blev ophævet ved  

 bekendtgørelse nr. 154 af 27. februar 1998. De foreslåede  

 ændringer er alle følger af, at kravet om dansk  

 indfødsret ikke længere gælder, og ændringerne er  

 således alene af redaktionel karakter.
Til nr. 6 Bestemmelserne i landinspektørlovens § 4 om  

 landinspektørernes eneret til at udføre matrikulære  

 arbejder svarer til udstykningslovens § 13, som ændres ved  

 forslagets § 1, nr. 3. Der henvises derfor til bemærkningerne til  

 forslagets § 1, nr. 3.
Til nr. 7 Forslaget er en følge af lov nr. 474 af 12. juni  

 1996 om ændring af straffelovens bestemmelser om strafansvar for  

 juridiske personer.
Til § 3 Forslaget er redaktionelt.
Til § 4 Til stk. 1 og 2 Ved lovens ikrafttræden indledes afviklingsperioden  

 for Kort- og Matrikelstyrelsens sønderjyske  

 landinspektørkontorer.
Styrelsens sønderjyske landinspektørkontorer  

 kan efter bestemmelsen i stk. 2 i hele afviklingsperioden som led i  

 færdiggørelsen af påbegyndte opgaver udføre  

 matrikulært arbejde og andet arbejde, der efter lovgivningen skal  

 udføres af en landinspektør.
For at imødegå, at  

 der ikke opstår vanskeligheder for befolkningen i Sønderjylland  

 med at få udført landinspektørarbejder, vil styrelsens  

 sønderjyske landinspektørkontorer dog kunne modtage  

 rekvisitioner på matrikulære arbejder og andre opgaver i en  

 periode på 3 måneder efter lovens ikrafttræden.
 I dette tidsrum på 3 måneder skal de  

 sønderjyske landinspektørkontorer så vidt muligt  

 søge at henvise kunder til at få ønskede arbejder  

 udført af praktiserende landinspektører, og kontorerne skal  

 således kun påtage sig opgaver, som det er vanskeligt at få  

 andre til at udføre, for eksempel fordi ingen landinspektører  

 endnu har etableret sig i det område, hvor de skal udføres.
Til stk. 3 Bestemmelsen opretholder i afviklingsperioden den  

 hidtidige hjemmel i udstykningslovens § 47, stk. 1, for Kort- og  

 Matrikelstyrelsen til at fastsætte regler om betaling for arbejder, som  

 styrelsens sønderjyske landinspektørkontorer  

 udfører.
Bilag Lovforslagets bestemmelser sammenholdt med gældende  

 bestemmelser Gældende formulering Lovforslaget § 1 Lov nr. 137 af 7. marts 1990 om udstykning og anden registrering i  

 matriklen I lov nr. 137 af 7. marts 1990 om udstykning og anden registrering i  

 matriklen foretages følgende ændringer:
 1. Overalt i loven ændres »Boligministeren« til: »By- og  

 boligministeren« og »boligministeren« til: »by- og boligministeren«.
 § 10. Kort- og Matrikelstyrelsen er matrikelmyndighed uden for  

 Københavns og Frederiksberg Kommuner.
 2. I § 10, stk. 2, ændres »Magistraten« til:  

 »Borgerrepræsentationen«.
 Stk. 2. I Københavns Kommune udøves  

 matrikelmyndigheden af Magistraten ved stadskonduktøren.  

 Stadskonduktøren udnævnes af Borgerrepræsentationen.
 Stk. 3. I Frederiksberg Kommune udøves  

 matrikelmyndigheden af kommunalbestyrelsen ved stadslandinspektøren.  

 Stadslandinspektøren udnævnes af kommunalbestyrelsen.
§ 13. Matrikulært arbejde må kun udføres af  

 en landinspektør med beskikkelse.
Matrikulært arbejde omfatter  

 afsætning af skel samt udarbejdelse af de dokumenter, der er  

 nødvendige for registrering af matrikulære forandringer,  

 herunder fremskaffelse af den nødvendige dokumentation for, at  

 §§ 18-20 og 25-27 er overholdt.
 3. § 13, stk. 4, ophæves.
 Stk. 2. Kort- og Matrikelstyrelsen kan afkræve en  

 praktiserende landinspektør nærmere oplysninger om  

 udførelsen af et matrikulært arbejde.
 Stk. 3. I Københavns og Frederiksberg Kommuner må  

 matrikulært arbejde og andet arbejde, der efter lovgivningen skal  

 udføres af en landinspektør, kun udføres af  

 matrikelmyndigheden.
Stk. 4. Stk. 3 gælder også 1)	i Sønderjyllands Amt bortset fra Hejls, Taps og Vejstrup  

 Sogne og 2)	i den del af Ribe Amt, som udgøres af Hviding, Roager og  

 Spandet Sogne samt ejerlavet Hjortvad, Kalvslund.
§ 21. Parterne i et retsforhold, der forudsætter  

 matrikulær forandring, jf. §§ 14-16, og ejeren af et areal, der  

 indvindes fra søterritoriet, jf. § 17, skal inden 3 måneder  

 fra det i stk. 2 anførte tidspunkt anmode en praktiserende  

 landinspektør om at begære registrering i matriklen af den  

 nødvendige matrikulære forandring.
I Københavns og  

 Frederiksberg kommuner og i Sønderjylland, jf. § 13, stk. 4,  

 skal anmodningen rettes til matrikelmyndigheden.
 4. I § 21, stk. 1, udgår: »og i  

 Sønderjylland, jf. § 13, stk. 4,«.
Stk. 2. - - - § 31. - - - Stk.4. I Sønderjylland, jf. § 13, stk. 4, kan  

 matrikelmyndigheden rette matriklens oplysninger, hvis de matrikulære  

 forhold er registreret efter regler, der var gældende ved den tyske  

 matrikulering og ikke svarer til de danske regler, og hvis rettelsen ikke  

 medfører indgreb i bestående rettigheder.
Matrikelmyndigheden  

 skal give ejerne af de pågældende ejendomme meddelelse om  

 rettelsen.
 5. I § 31, stk. 4, udgår: », jf. § 13,  

 stk. 4,«.
 § 41. §§ 35-40 gælder ikke i Københavns og  

 Frederiksberg Kommuner.
 6. § 41, stk. 2, ophæves.
 Stk. 2. I Sønderjylland, jf. § 13, stk. 4,  

 skal en skelforretning rekvireres hos matrikelmyndigheden.
 § 47. Kort- og Matrikelstyrelsen fastsætter regler om  

 opkrævning og betaling for ekspedition af matrikulære sager og  

 for udførelse af matrikulære arbejder i Sønderjylland,  

 jf. § 13, stk. 4. Betaling kan kræves forud.
 7. § 47, stk. 1, affattes således:
»Kort- og Matrikelstyrelsen fastsætter regler om opkrævning og  

 betaling for ekspedition af matrikulære sager.
Betaling kan  

 kræves forud.« 8. I § 47, stk. 2, ændres »Københavns  

 Magistrat« til: »Borgerrepræsentationen i Københavns  

 Kommune«.
Stk. 2. Københavns Magistrat og Frederiksberg  

 Kommunalbestyrelse fastsætter hver for sit område regler om  

 opkrævning og betaling for matrikelmyndighedens forretninger.
Betaling  

 kan kræves forud.
Stk. 3.- - - § 48. Medmindre højere straf er forskyldt efter den  

 øvrige lovgivning, straffes med bøde den, der 9. § 48, stk. 2, affattes således:
»Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« 1)	overtræder § 21, stk. 1, § 36, stk. 4,  

 eller § 45, stk. 1, eller 2)	undlader at efterkomme et påbud efter § 22.
Stk. 2. For overtrædelser, der begås af  

 aktieselskaber, anpartsselskaber eller lignende, kan der pålægges  

 selskabet som sådant bødeansvar.
Er overtrædelsen  

 begået af en kommune eller et kommunalt fællesskab, der er  

 omfattet af § 60 i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
§ 2 Lov om landinspektørvirksomhed, jf. lovbekendtgørelse nr.  

 925 af 18. november 1992, som ændret ved § 5 i lov nr. 386 af 22.  

 maj 1996.
 I lov om landinspektørvirksomhed, jf. lovbekendtgørelse  

 nr. 925 af 18. november 1992, som ændret ved § 5 i lov nr. 386 af  

 22. maj 1996 foretages følgende ændringer:
 1. Overalt i loven ændres »Boligministeren« til: »By- og  

 boligministeren«, »boligministeren« til: »by- og boligministeren« og  

 »Boligministerens« til: »By- og boligministerens«.
 § 1. Landinspektører beskikkes af boligministeren.
 2. I § 1, stk. 2 nr.1, ophæves.
 Nr. 2-5 bliver herefter nr. 1-4.
Stk. 2. Ret til at få meddelt beskikkelse som  

 landinspektør har enhver, der 1)	har dansk indfødsret, 2)	er myndig og ikke er under værgemål efter  

 værgemålslovens § 5 eller under samværgemål  

 efter værgemålslovens § 7.
3)	ikke har anmeldt betalingsstandsning og ikke er under konkurs, 4)	har bestået dansk landinspektøreksamen og 5)	i mindst 3 år efter landinspektøreksamen har deltaget i  

 udførelsen af almindeligt forekommende matrikulære arbejder ved  

 ansættelse hos en praktiserende landinspektør, ved Kort- og  

 Matrikelstyrelsens sønderjyske afdeling eller ved matrikelmyndigheden  

 i Københavns eller Frederiksberg Kommune.
 Stk. 3. Boligministeren kan godkende, at ansættelse  

 andre steder end de i stk. 2, nr. 5, nævnte medregnes i de 3  

 år, dog højst med 1 år, eller at ansættelse i Kort-  

 og Matrikelstyrelsen medregnes med indtil 2 år enten alene eller  

 sammenlagt med indtil 1 års ansættelse andre steder end de i  

 stk. 2, nr. 5, nævnte, således at den sammenlagte periode  

 højst bliver 2 år.
 3. I § 1, stk. 3, ændres »stk. 2, nr.  

 5« to steder til: »stk. 2, nr. 4«.
 Stk. 4. Kravene i stk. 2 om dansk indfødsret og  

 dansk landinspektøreksamen bortfalder i det omfang, dette har hjemmel  

 i international aftale eller ved bestemmelser fastsat af boligministeren.  

 Boligministeren kan i særlige tilfælde fravige stk. 2, nr. 5  

 og stk. 3.
 4. § 1, stk. 4, affattes således:
»Stk.4. By- og boligministeren kan i særlige tilfælde  

 fravige stk. 2, nr. 4, og stk. 3.« Stk. 5. Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.  

 Endvidere kan beskikkelse nægtes, såfremt den  

 pågældende i stilling eller erhverv har udvist en sådan  

 adfærd, at der er grund til at antage, at den pågældende  

 ikke vil udøve virksomheden som landinspektør på  

 forsvarlig måde.
Endelig kan beskikkelse nægtes, såfremt  

 den pågældende har betydelig forfalden gæld til det  

 offentlige, hvorved forstås beløb i størrelsesordenen  

 50.000 kr. og derover.
§ 3. Beskikkelse som landinspektør bortfalder,  

 når vedkommende ophører med 1)	at have dansk indfødsret, og dette krav ikke er bortfaldet  

 efter § 1, stk. 4, 1. pkt., 5. § 3 affattes således:
»Beskikkelse som landinspektør bortfalder, når vedkommende  

 ophører med at opfylde kravene i § 1, stk. 2, nr. 1 eller  

 2.« 2)	at opfylde kravene i § 1, stk. 2, nr. 2 eller 3.
 § 4. Matrikulære arbejder må kun udføres af  

 praktiserende landinspektører og deres assistenter med  

 landinspektørbeskikkelse.
 6. § 4, stk. 2, affattes således:
»Stk. 2. Stk. 1 gælder ikke i Københavns og  

 Frederiksberg Kommuner.« Stk. 2. Stk. 1 gælder ikke i 1)	Københavns og Frederiksberg Kommuner, 2)	Sønderjyllands Amt bortset fra Hejls, Taps og Vejstrup Sogne  

 og 3)	den del af Ribe Amt, der udgøres af Hviding, Roager og  

 Spandet Sogne samt ejerlavet Hjortvad, Kalvslund.
 Stk. 3. Kommuner, herunder amtskommuner, kan dog med samtykke  

 fra boligministeren lade matrikulære arbejder udføre af  

 landinspektører ansat under kommunen, når særlige forhold  

 taler derfor.
 Stk. 4. Bestemmelsen i stk. 1 er ikke til hinder for, at  

 boligministeren lader særlige matrikulære arbejder udføre  

 af landinspektører, der er ansat i Kort- og Matrikelstyrelsen.
 Stk. 5. Boligministeren kan i øvrigt fravige  

 bestemmelserne i stk. 1, når særlige forhold taler  

 derfor.
 § 8. Borgerlig straffelovs §§ 150-152 og §§ 154-157  

 finder tilsvarende anvendelse på landinspektører med  

 beskikkelse.
 Stk. 2. Medmindre højere straf er forskyldt efter den  

 øvrige lovgivning, straffes med bøde den, der overtræder  

 reglerne i § 4, stk. 1, § 4 a, stk. 1, 3 og 4, § 4  

 b, stk. 1 og 2, og § 5, stk. 1 og 2.
 7. § 8, stk. 4, affattes således:
»Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« Stk. 3. I forskrifter, der udstedes i medfør af  

 § 4 a, stk. 5 og 6, kan der fastsættes straf af bøde  

 for overtrædelse af bestemmelserne i forskrifterne.
 Stk. 4. For overtrædelse, der begås af  

 aktieselskaber, anpartsselskaber, andelsselskaber eller lignende, kan der  

 pålægges selskabet som sådant bødeansvar.
§ 3 Lov om tillæg til lov om afvanding af marsken ved Tønder,  

 jf. lovbekendtgørelse nr. 271 af 22. april 1988.
 I lov om tillæg til lov om afvanding af marsken ved  

 Tønder, jf. lovbekendtgørelse nr. 271 af 22. april 1988,  

 ændres i § 5 »amtslandinspektøren« til: »Kort- og  

 Matrikelstyrelsen«, og »Amtslandinspektøren« til: »Kort- og  

 Matrikelstyrelsen«.
§ 5. Det påhviler digelagets bestyrelse snarest at  

 tilstille vedkommende dommer og amtslandinspektøren bekræftede  

 genparter af vedtægten med vedhæftet partsfordeling for de  

 bidragspligtige ejendomme.
Dommeren foranlediger denne tinglyst som  

 hæftelse på ejendommene.
Amtslandinspektøren foretager  

 fornøden notering i matrikulen.
- - - Stk. 6. Når en bidragspligtig ejendom senere forandres  

 ved udstykning eller lignende, foranlediger amtslandinspektøren, at  

 digelaget foretager en fordeling af partsantallet.
