Pressenævnets kendelse i sag nr. 11-70-00132 Resumé To klagere  foreningen Organisationen og dens formand  klagede over artiklerne Lærer i gabestokken, Nordjyder i højrefløjsnetværk, og Højrenetværket født i Aalborg i NORDJYSKE Stiftstidende.
 Pressenævnets begrundelse og afgørelse:
Efter det oplyste lægges det til grund, at NORDJYSKE Stiftstidende bl.a. henviste til oplysninger fra Redox rapport ORG  logen bag det ekstreme højre, ligesom [Person A] og [Person D] udtaler sig i artiklerne.
Sidstnævnte personer tager i artiklerne afstand fra foreningen Organisationen.
Da Redox må anses som særdeles kritisk indstillet over for personer og organisationer på højrefløjen, gav dette forhold NORDJYSKE Stiftstidende anledning til at udvise særlig agtpågivenhed over for oplysninger fra Redox.
Anvendelsen af oplysninger fra Redox er imidlertid ikke i sig selv tilstrækkeligt til at fastslå, at god presseskik er tilsidesat.
NORDJYSKE Stiftstidende gør således opmærksom på kilden til oplysningerne, således at læseren har mulighed for at vurdere troværdigheden.
Spørgsmålet om, hvorvidt der ved indsamlingen og videregivelsen af oplysningerne i rapporten er sket en overtrædelse af straffeloven eller anden lovgivning, henhører under domstolene og falder uden for nævnets kompetence.
Det fremgår af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse, jf. punkt B.1.
 Nævnet finder, at beskrivelsen af grupperinger på højrefløjen og deres handlinger er et så væsentligt samfundsmæssigt emne, at det var berettiget at bringe artiklerne om samme, herunder at omtale formanden [Formanden] ved navns nævnelse.
NORDJYSKE Stiftstidende henvendte sig den 18. august 2011 forud for offentliggørelsen til [Formanden] med henblik på at forelægge klagerne oplysningerne.
På dette tidspunkt havde andre medier offentligt omtale af klagerne, og [Formanden] måtte derfor have været bekendt med omtalen. [Formanden] afviste ved e-mail af 20. august 2011 et interview under henvisning til, at han var på vej til bryllup.
Det må sidestilles med et afslag på interview.
Avisen bragte den 22. august 2011 en henvisning til foreningen Organisationens redegørelse.
Da der i redegørelsen ikke er nærmere dokumentation i relation til de omtalte forhold, finder nævnet ikke grundlag for at kritisere avisen for ikke i større omfang at have inddraget redegørelsen.
 På denne baggrund finder Pressenævnet ikke grundlag for at kritisere NORDJYSKE Stiftstidende for ikke at have kontrolleret oplysningerne yderligere inden offentliggørelse.
 Formand [Formanden] har på egne vegne og på vegne af foreningen Organisationen klaget til Pressenævnet over artikler i Nordjyske Stiftstidende den 21. og 22. august 2011, idet klagerne mener, at god presseskik er tilsidesat.
 Sagen er behandlet sammen med sag nr. 11-70-00130, [Formanden] og Organisationen mod Politiken, 11-70-00131, [Formanden] og Organisationen mod Århus Stiftstidende, sag nr. 11-70-00133, [Formanden] og Organisationen mod Ekstra Bladet og sag nr. 11-70-00134, [Formanden] og Organisationen mod B.T.
 Klagen vedrører omtale af foreningen Organisationen og dennes medlemmers tilknytning til højrefløjen på baggrund af en artikelserie, bragt i dagbladet Politiken.
1 Sagsfremstilling Politiken bragte den 10. august 2011 (på forsiden af 1. sektion) en artikel under overskriften Hemmeligt netværk på højrefløjen og underoverskriften En gruppe pæne danskere har i 20 år arbejdet for et indvandrerfrit Danmark.
Netværket trækker tråde mellem Dansk Folkeparti, Den Danske Forening og racistiske og voldelige grupper. (Der er ikke klaget over denne artikel.) Af artiklen fremgik bl.a. følgende:
Det hemmelige netværk kalder sig ORG.
Der er cirka 100 medlemmer.
 De vil rense Danmark for indvandrere og gennemføre et opgør med de landsforrædere, som har gjort indvandringen mulig eller støttet den offentlig.
 Flere medlemmer af ORG udtrykker en vilje til vold mod indvandrere og anerkender Hells Angels underafdeling AK 81 for at tæske provokerende perkere.
Lederen af ORG, direktør [Formanden], afviser at lade sig interviewe om ORG. De påklagede artikler NORDJYSKE Stiftstidende bragte den 21. august 2011 (på forsiden af 1. sektion) en artikel under overskriften Lærer i gabestokken og underoverskriften Loge: Rektor forsvarer lærer med højreekstreme holdninger.
Af artiklen fremgik bl.a. følgende:
 Aalborg: Fortiden har indhentet en 36-årig lærer, der har været med i et hemmeligt, fremmedfjendsk netværk med navnet ORG.
Den venstreorienterede researchgruppe Redox offentliggjorde i sidste uge en rapport om det højreorienterede netværk, og her navngives en række nordjyder  heriblandt [Person A], der er matematik- og fysiklærer på Hasseris Gymnasium.
Han nævnes i rapporten som viceafdelingsleder i ORG i Aalborg.
 Offentliggørelse har givet uro blandt skolens elever, og det har fået rektor [Person B] til at lægge en meddelelse ud på skolens hjemmeside, hvor han tager afstand fra alle udemokratiske bevægelser, men tager sin lærer i forsvar.
Samme dag bragte NORDJYSKE Stiftstidende (på side 16, 1. sektion) artiklen Nordjyder i højrefløjsnetværk med underoverskriften Loge: Researchgruppen Redox har offentliggjort rapport om den hemmelige organisation ORG.
Af artiklen fremgik følgende:
Aalborg: For en uge siden offentliggjorde researchgruppen Redox, der hører til på venstrefløjen, en rapport om et hemmeligt netværk på højrefløjen  organisationen ORG, der igennem 20 år har kæmpet mod indvandring og det multikulturelle samfund.
Organisationen har cirka 100 medlemmer, hvoraf en halv snes er nordjyder med almindelige jobs.
Når rapporten har vakt opsigt, hænger det sammen med ORGs tætte tilknytning til  ikke bare Den Danske Forening  men også voldelige, racistiske grupper på den ekstreme højrefløj for eksempel White Pride og Dansk Front.
En tilknytning, der ifølge rapporten er blevet stærkere med årene.
- Jeg [Person A] har aldrig haft noget med Dansk Front og White Pride at gøre, og det påstår Redox heller ikke, at jeg har.
Jeg var tværtimod modstander af, at man måtte invitere folk, hvis tilhørsforhold vi ikke havde styr på, til ORGs sociale arrangementer såsom den årlige sommersolhvervsfest.
 Offentliggørelsen har skabt uro og en del kommunikation blandt skolens elever på facebook, og det har i denne uge fået rektor [Person B] til at lægge en meddelelse ud på skolens hjemmeside, hvor han tager afstand fra udemokratiske metoder, som ORG ifølge Redox-rapporten bruger i kampen for et racerent Danmark.
ORG har igennem årene holdt diskussionsmøder, produceret foldere og plakater, medvirket i demonstrationer og ført et arkiv med synspunkter om indvandring.
En betjent, som er medlem af ORG, blev i 2007 dømt for at have misbrugt politiets registre og fotoarkiv til at indsamle oplysninger om danskere på venstrefløjen.
Han fik en dom på 30 dages betinget fængsel og mistede sit job.
Jeg var ung Men da ORG fik tættere relationer til det ekstreme højre i Århus og det politiske landskab i Danmark ændrede sig omkring årtusindskiftet, begyndte [Person A] efter eget udsagn at trække sig fra den hemmelige organisation.
Og i dag tager han kraftigt afstand fra sin politiske fortid.
Nye oplysninger Altså på et tidspunkt, hvor de mere voldelige og ekstreme typer også var kommet til.
 Det er et par år siden, at han [Person A] har talt med [Formanden], men han regner stadig ORG-lederen for at være en del af sin omgangskreds.
 Artiklen var bl.a. illustreret af et billede af Redox hjemmeside og teksten Forsidebillede på Redox-rapporten.
Titlen på rapporten er ORG  logen bag det ekstreme højre.
 Ved siden af artiklen var under overskriften Fra Hasseris Gymnasiums websitegengivet rektor [Person B]s meddelelse, hvoraf bl.a. følgende fremgik:
I en offentliggjort rapport af dokumentationsgruppen Redox er en af Hasseris Gymnasiums lærere, [Person A], sat i forbindelse med den stærkt højreorienterede gruppe ORG, der ifølge rapporten på et antidemokratisk grundlag arbejder for et racerent Danmark.
Det er holdninger, som jeg naturligvis på det skarpeste må tage afstand fra.
De ligger milevidt fra det idégrundlag, Hasseris Gymnasium drives på.
 NORDJYSKE Stiftstidende bragte den 22. august 2011 (på side 4-5, 1. sektion) artiklen Højrenetværket født i Aalborg med underoverskriften Loge: En flok gymnasieelever samlede sig i modstand mod indvandring i en hemmelig organisation med navnet ORG.
Af artiklen fremgik følgende:
 Aalborg: En lille flok unge konservative gymnasie-elever grundlagde for snart 25 år siden en lille forening, som nu  næsten 25 år senere  har ramt overskrifterne i de nationale danske medier.
 Foreningen med navnet ORG har ellers levet sit stille politiske liv, men det var det slut med, da den venstreorienterede researchgruppe Redox offentliggjorde en rapport om netværket, som blev kaldt en loge for det ekstreme højre i Danmark.
 Efter offentliggørelse er beskyldningerne fløjet fra højre til venstre og omvendt, men det ligger fast, at formålet med ORG var at stoppe indvandring og sende indvandrere hjem.
Netværket er bygget op omkring [Formanden], der gik i 3.z på Aalborg Katedralskole i 1988. Han samlede en flok kammerater fra klassetrinnet året før og dannede foreningen Organisationen eller ORG.
Det skete 3. oktober 1987.
 Rektor [Person C] var ikke ansat på Aalborg Katedralskole i firserne, men han har snakket med flere samfundslærere fra perioden, og der er faktisk ingen, der rigtig kan huske den i dag så omtalte årgang fra Aalborg.
Nordjyder i ORG I halvfemserne rejste [Formanden] og andre af de aalborgensiske initiativtagere til Aarhus, og herefter blev ORG Aarhusbaseret og tiltrak sig mere ekstreme typer som medlemmer af hooligangruppen White Pride.
 Ifølge Redox er der kun en halv snes medlemmer i Aalborgafdelingen op gennem nullerne.
Han [Person A] gik med i foreningen, fordi man dengang ikke offentligt kunne diskutere problemer med integration og multikulturalisme, som han kalder det.
Og derfor foregik det hele allerede dengang meget privat.
- Vi holdt jo møder, hvor vi lejede et lokale i medborgerhuset i Aalborg, men under et andet navn.
Det var tys-tys.
Det var for at undgå, at der skulle troppe nogen op og demonstrere, som det var sket ved Den Danske Forenings møder.
Så mødtes vi og kaldte det noget andet.
Det var præcis for at undgå eksponering, siger han.
 I ORG var der en åben diskussion om emnet. [Person A] erkender, at der blev luftet yderliggående synspunkter.
- Jeg var bekendt med, at der kom nogen i ORG, som vendte sig kraftigt mod det multietniske samfund, og jeg var som ung teenager ikke tilstrækkeligt opmærksom på at skelne mellem kultur og etnicitet.
Der er jeg blevet klogere og mere reflekterende med alderen.
Dengang havde vi nok en uheldig tendens til at forveksle disse to begreber, siger han.
NORDJYSKE har taget kontakt til en række af de nordjyske medlemmer, som Redox offentliggjorde navnene på, men der er stadig ikke stor interesse for at stå frem. Én af dem vil dog godt stå frem.
Det er [Person D] fra Aalborg.
Far i arkiv Han kom med i 2000 via en bekendt fra Århus.
Man kan nemlig ikke melde sig ind i ORG.
Man bliver inviteret ind  ligesom man gør i en loge.
- På den måde er man sikker på, hvem man får ind, så man fungerer godt holdningsmæssigt og socialt, forklarer [Person D].
Selv om organisationen først og fremmest er sammen om modstanden mod det multietniske samfund, var der nemlig også meget socialt i foreningen.
 Det er først, når man bliver inviteret, at man bliver orienteret om ORG.
I forbindelse med offentliggørelsen af Redox-rapporten kom det frem, at [Person D]s egen far var havnet i ORGs arkiv.
Han stod frem i de landsdækkende nyheder og fortalte om det.
- Jeg ringede til min far bagefter og fortalte ham, at det ikke er, som det blev fremstillet.
Du har aldrig stået i et landsforræderarkiv.
Du har stået i et pressearkiv, sagde jeg til ham.
Han har også været med til at starte Dansk Front, som nogle af ORG-folkene startede, og som var en mere handlingsorienteret gruppe.
Men nu har han forladt det hele.
Han fik for et par år siden en indvandrerkæreste, som han i dag er gift med, og han blev træt af ORG.
- Målet var at sætte en prop i hullet, så vi ikke fik så mange flygtninge og indvandrere fra Afrika og Mellemøsten.
Der er sket lidt, men det er ikke på grund af ORG.
Det er de folkevalgte.
Hvis man vil revolutionere noget i Danmark, så kan det ikke nytte noget, at man ikke vil stå frem og tro, at man kan stå bagved og trække i trådene, siger han.
Det kan godt være, at ORG ikke har været kendt i offentligheden i de sidste 20 år, men det betyder ikke, at de har været ukendte for politiet.
For tre år siden blev en københavnsk betjent idømt en måneds betinget fængsel for at hente oplysninger i politiets registre og fotodatabaser.
PET opmærksom - Det forhold, at oplysningerne angiveligt blev indhentet til brug for et højreekstremistisk netværk, var og er fortsat genstand for PETs opmærksomhed, siger Jakob Scharf, der er chef for Politiets Efterretningstjeneste, PET.
NORDJYSKE har bedt ORGs leder [Formanden] om et interview.
Han havde dog ikke tid til at medvirke, men har sendt en 35 sider lang redegørelse om Redox-rapporten og om ORG.
Han understreger, at ORG har været et lukket foretagende igennem årene på grund af det betændte debatklima i Danmark, og at ORG blot er et informations- og debatforum.
Han forklarer ikke nærmere om organisationens relationer til ekstreme organisationer som White Pride. Artiklen var bl.a. illustreret af et billede af Redox hjemmeside med underteksten Rapporten om ORG kan findes på researchgruppen Redox hjemmeside  redox.dk.
 Til artiklen var indsat følgende faktaboks:
Fakta ORG og Redox Den venstreorienterede researchgruppe Redox offentliggjorde i sidste uge en rapport om det hemmelige højreorienterede netværk ORG.
 Ifølge Redox samler ORG cirka 100 personer og har tætte forbindelser til grupper som Danmarks Nationale Front, White Pride og Den Danske Forening.
Efterfølgende har ORG beskyldt Redox for fejl og manipulation, men rapporten kan stadig læses på Redox.dk. Yderligere oplysninger NORDJYSKE Stiftstidende anmodede ved e-mail af 18. august 2011 [Formanden] om et interview.
Af e-mailen fremgik bl.a. følgende:
Jeg vil selvfølgelig gerne høre, hvad idéen med ORG var, om du synes, at I har nået jeres mål, hvad du siger til koblingen med de mere radikale grupper osv.
Og hvad du i øvrigt mener om Redox-rapporten. Den 20. august 2011 besvarede [Formanden] anmodningen:
Jeg har netop fået din mail her til formiddag.
Jeg er på vej til bryllup og har ikke tid til at tale med dig nu.
Vi har i største hast produceret vedlagte redegørelse for sagen, og du må derfor bære over med stave- og tastefejl.
Her kan du finde svar på de fleste af dine spørgsmål.
Du skal være opmærksom på, at dele af Redox materiale [] er stærkt manipuleret, herunder billedmaterialet, og at enhverbrug af billeder etc. både krænker ophavsret og vil medføre ansvarspådragelse i.f.t. uddrag af Straffeloven [].
De fremførte beskyldninger er stærkt injurierende, og vi er nu i færd med at tage retslige skridt over for de medier, der ukritisk har viderebragt historien.
Når du skal vurdere Redoxs motiver og lødighed i.f.t. til den førte kampagne, skal du være opmærksom på, at mindst en af de fem venstreekstremistiske personer, som politiet nu har sigtet for terror i.f.m. en række attentater er fra Redox! Politiken oplyser i deres indledende artikel Sådan har vi gjort fra Politiken den 10. august 2011: Politiken er opmærksom på, at mindst en person med tilknytning til Redox siden marts 2010 har været sigtet for bl.a. computerhacking i Redox forsøg på at overvåge personer på den politiske højrefløj.
Sagen efterforskes ifølge Politikens oplysninger fortsat af PET, og der er ikke rejste tiltale.
Politiken har ingen oplysninger, der tyder på, at materialet vedrørende ORG indgår i den pågældende sag.
 [Formanden] fremsendte samme dag foreningen Organisationens redegørelse vedrørende Redox rapport til NORDJYSKE Stiftstidende.
Redegørelsen var bilagt foreningens vedtægter og program af 15. november 2008. Af programmet fremgår bl.a. følgende:
 Organisationens overordnede formål er at forhindre, at Danmark omdannes fra en homogen nationalstat til et multikulturelt samfund.
 Organisationen er tværpolitisk og stiller ikke krav til medlemmernes politiske tilknytningsforhold.
 Organisationens ideologiske og holdningsmæssige grundlag er følgende programpunkter:
- Danmark er og skal altid være hjemsted for det danske folk - Dansk kultur og levevis skal altid være dominerende i Danmark - En homogen befolkningssammensætning er en forudsætning for fortsat sikring af velfærdsstaten - Den seneste generations indvandring skal stoppes og repatriering af uintegrerbare indvandrere skal igangsættes - Grænserne skal sikres, så Danmark værnes mod befolkningstrykket fra Den tredje Verden - Danmark skal indgå i et europæisk samarbejde mellem frie, selvstændige nationalstater - Danmark bør have en aktiv befolkningspolitik, så vi opretholder en stabil befolkningsudvikling - Ytrings- og forsamlingsfriheden er bærende elementer for samfundet Organisationens virke vil til enhver tid foregå inden for Grundlovens rammer.
Med ovenstående punkter arbejder vi for Danmarks frihed og danskernes overlevelse i en verden præget af religiøs fanatisme og politisk/religiøs totalitarisme. Af Rapport om bekæmpelse af hooliganisme i Danmark af 8. marts 2005 udarbejdet af en arbejdsgruppe under Dansk Politi ledet af vicepolitidirektør Mogens Kjærgaard Møller fra Københavns Politi fremgår bl.a. følgende:
[side 16] White Pride er en del af den nynazistiske og nationalpatriotiske bevægelse i Danmark og gruppen ses at have nære relationer til Combat 18 i England.
Medlemmer af White Pride har tidligere organiseret nazifester/nazikoncerter, hvor der har været deltagere fra flere europæiske lande.
Ved disse fester ses i øvrigt en forbrødring mellem White Pride og hooligans fra klubber, der ellers er kendt for at være fjendtligt indstillet over for hinanden. 2 Parternes synspunkter 2.1 [Formanden]s og foreningen Organisationens synspunkter [Formanden] har anført, at massemedierne skal tage hensyn til den enkelte borgers krav på respekt for den personlige integritet og privatlivets fred.
NORDJYSKE Stiftstidende har viderebragt oplysninger fra Redox-rapporten uden at få oplysningerne verificeret hos foreningen Organisationen.
I betragtning af, at NORDJYSKE Stiftstidendes oprindelige kilde er Redox, havde avisen en særlig anledning til at kontrollere rigtigheden af de oplysninger, der tænkes bragt.
Der er i den forbindelse henvist til Pressenævnets kendelse af 22. marts 2011 i sag nr. 11-70-00034 og kendelse af 11. oktober 2006 i sag nr. 2006-6-0370.
Som et eksempel på, at NORDJYSKE Stiftstidende har brugt oplysninger fra Redox-rapporten, har [Formanden] henvist til, at avisen i en artikel den 13. august 2011 har citeret en person for, at foreningen Organisationen rummer direktører og voldsparate Sidstnævnte bygger udelukkende på påstande fra Redox og er i strid med sandheden.
Hvorvidt Ritzaus Bureau har haft anledning til at rette i det telegram, der danner grundlag for artiklen, har intet med sagen at gøre.
I artiklen Nordjyder i højrefløjsnetværk skriver NORDJYSKE Stiftstidende om ORGs tætte tilknytning til  ikke bare Den Danske Forening  men også voldelige, racistiske grupper på den ekstreme højrefløj for eksempel White Pride og Dansk Front.
En tilknytning, der ifølge rapporten er blevet stærkere med årene, og at foreningen Organisationen hviler på et antidemokratisk grundlag og arbejder for et racerent Danmark.
De rette forhold fremgår af redegørelsen af 17. august 2011.
Da [Formanden] blev anmodet om et interview, havde han ikke tid.
Han opfordrede imidlertid til særlig påpasselighed og afviste ikke et interview.
Avisen henvendte sig ikke efterfølgende om interview, ligesom [Formanden] heller ikke blev forespurgt om holdbarheden af oplysningerne om foreningen Organisationens tilknytning til voldelige, racistiske grupper samt påstanden om, at foreningen arbejder for et racerent Danmark på et antidemokratisk grundlag.
Efterprøvelse hos personer, der ikke tegner foreningen Organisationen kan ikke erstatte kontrol af oplysningernes rigtighed via foreningens ledelse.
Uanset, at avisen har modtaget foreningens redegørelse af 17. august 2011, har dette ikke ført til berigtigelse.
2.2 NORDJYSKE Stiftstidendes synspunkter NORDJYSKE Stiftstidende har oplyst, at artiklerne om foreningen Organisationen er bragt på baggrund af omtale i andre medier, hvoraf det fremgik, at foreningen havde en nordjysk oprindelse.
Dertil kom en lokal debat på Hasseris Gymnasium, hvor en lærer har været medlem af foreningen, og hvor gymnasiet selv publicerede en meddelelse herom.
Avisen kontaktede en række nordjyske medlemmer af foreningen Organisationen, som er nævnt i Redox-rapporten.
To ville godt medvirke med navn i artiklerne.
De godkendte citaterne, inden artiklerne blev bragt.
Der er ikke brugt oplysninger fra Redox-rapporten, da NORDJYSKE Stiftstidende havde sine egne kilder.
Rapporten nævnes, fordi det er nødvendigt for at forstå den rette sammenhæng, ligesom der er bragt et billede af rapportens forside som illustration til en af artiklerne.
I artiklerne gøres der opmærksom på, at rapporten kommer fra en venstreorienteret researchgruppe, og at der er gensidige beskyldninger mellem Redox og foreningen Organisationen.
I det omfang, der blev henvist til Redox-rapporten, blev informationerne understøttet af de navngivne kilder i artiklen.
Dette gælder for eksempel relationerne til den ekstreme højrefløj, herunder White Pride og Dansk Front.
En af interviewpersonerne fra foreningen Organisationen var med i Dansk Front.
Han fortæller, at det var medlemmer af foreningen, der etablerede Dansk Front for at have en mere handlingsorienteret gruppe.
Foreningen bestrider tilsyneladende ikke hans udsagn.
Artiklerne i NORDJYSKE Stiftstidende postulerer ikke, at foreningen Organisationen har foretaget sig ulovligheder.
Et medlem af foreningen er dømt for at hente oplysninger i politiets database, og chefen for Politiets Efterretningstjeneste citeres for, at man holder øje med foreningen.
På baggrund af den offentlige opmærksomhed bliver foreningen Organisationen og lederen [Formanden] nævnt.
Artiklen af 13. august 2011 er en citathistorie fra Ritzaus Bureau.
Bureauet har oplyst, at bureauet hverken har fundet anledning til at rette oplysningerne i telegrammet eller blevet bedt om at bringe rettelser.
[Formanden] blev den torsdag den 18. august 2011 spurgt, om han ville medvirke i et interview.
Det afslog han lørdag den 20. august 2011 med henvisning til manglende tid. [Formanden] nævnte ikke, at han gerne ville interviewes på et senere tidspunkt.
Den 20. august 2011 modtog NORDJYSKE Stiftstidende et 35 siders svarskrift fra [Formanden].
Essensen af svarskriftet er omtalt i artiklen mandag den 22. august 2011.
 Der er ikke fra klager henvisninger til, at NORDJYSKE Stiftstidende skulle have bragt forkerte oplysninger.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jytte Scharling, Hans Peter Blicher, Lene Sarup og Marianne Druedahl.
Efter det oplyste lægges det til grund, at NORDJYSKE Stiftstidende bl.a. henviste til oplysninger fra Redox rapport ORG  logen bag det ekstreme højre, ligesom [Person A] og [Person D] udtaler sig i artiklerne.
Sidstnævnte personer tager i artiklerne afstand fra foreningen Organisationen.
Da Redox må anses som særdeles kritisk indstillet over for personer og organisationer på højrefløjen, gav dette forhold NORDJYSKE Stiftstidende anledning til at udvise særlig agtpågivenhed over for oplysninger fra Redox.
Anvendelsen af oplysninger fra Redox er imidlertid ikke i sig selv tilstrækkeligt til at fastslå, at god presseskik er tilsidesat.
NORDJYSKE Stiftstidende gør således opmærksom på kilden til oplysningerne, således at læseren har mulighed for at vurdere troværdigheden.
Spørgsmålet om, hvorvidt der ved indsamlingen og videregivelsen af oplysningerne i rapporten er sket en overtrædelse af straffeloven eller anden lovgivning, henhører under domstolene og falder uden for nævnets kompetence.
Det fremgår af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse, jf. punkt B.1.
 Nævnet finder, at beskrivelsen af grupperinger på højrefløjen og deres handlinger er et så væsentligt samfundsmæssigt emne, at det var berettiget at bringe artiklerne om samme, herunder at omtale formanden [Formanden] ved navns nævnelse.
NORDJYSKE Stiftstidende henvendte sig den 18. august 2011 forud for offentliggørelsen til [Formanden] med henblik på at forelægge klagerne oplysningerne.
På dette tidspunkt havde andre medier offentligt omtale af klagerne, og [Formanden] måtte derfor have været bekendt med omtalen. [Formanden] afviste ved e-mail af 20. august 2011 et interview under henvisning til, at han var på vej til bryllup.
Det må sidestilles med et afslag på interview.
Avisen bragte den 22. august 2011 en henvisning til foreningen Organisationens redegørelse.
Da der i redegørelsen ikke er nærmere dokumentation i relation til de omtalte forhold, finder nævnet ikke grundlag for at kritisere avisen for ikke i større omfang at have inddraget redegørelsen.
 På denne baggrund finder Pressenævnet ikke grundlag for at kritisere NORDJYSKE Stiftstidende for ikke at have kontrolleret oplysningerne yderligere inden offentliggørelse.
