 I henhold til § 27, stk. 1, i lov nr. 434 af 30. juni 1993 om en aktiv  

 arbejdsmarkedspolitik og § 3, stk. 2, i lov nr. 435 af 30. juni 1993 om orlov  

 fastsættes efter forhandling med undervisningsministeren:
 § 1.  Der kan opnås uddannelsesgodtgørelse, jf. lov om  

 en aktiv arbejdsmarkedspolitik og orlov til uddannelse, jf. lov om orlov, til  

 godkendte offentlige uddannelser, jf. dog § 2 og § 4.
 Stk. 2.  Ved godkendte offentlige uddannelser forstås:
 Stk. 3.  Til godkendte offentlige uddannelser, jf. stk.  

 2, hører ikke uddannelser eller uddannelsesaktiviteter, som rekvireres af  

 enten en privat eller offentlig virksomhed, organisation eller lign., uanset  

 om aktiviteten afholdes på virksomheden eller institutionen.
 § 2.  Der kan ikke opnås uddannelsesgodtgørelse og  

 orlov til uddannelse til lange og mellemlange videregående uddannelser inden  

 for Undervisningsministeriets lovgivning, jf. dog § 3 og § 5.
Stk. 2.  Hvilke uddannelser, der defineres som lange og  

 mellemlange videregående uddannelser, er fastsat i Dansk Uddannelses  

 Nomenklatur.
Som hovedregel forstås dog uddannelser, der varer mere end to  

 år, og som bygger på en afsluttet uddannelse på erhvervsuddannelsesniveau  

 eller en gymnasial uddannelse.
 § 3.  Uanset bestemmelserne i § 2 kan der bevilges  

 uddannelsesgodtgørelse og orlov til uddannelse til lange og mellemlange  

 videregående uddannelser inden for Undervisningsministeriets lovgivning, hvor  

 der er ledige pladser efter uddannelsesinstitutionernes ordinære optagelse af  

 uddannelsessøgende, eller hvor uddannelsen eller dele af den udbydes efter  

 lov om åben uddannelse.
 Stk. 2.  Der kan inden for Undervisningsministeriets  

 lovgivning endvidere bevilges uddannelsesgodtgørelse og orlov til uddannelse  

 til følgende uddannelser, som mindst er på niveau med en mellemlang  

 videregående uddannelse:
- Efter- og videreuddannelse af socialrådgivere m.fl. ved de sociale  

 højskoler, - Efter- og videreuddannelse af lærere, pædagoger m.fl. på Danmarks  

 Lærerhøjskole, Danmarks Højskole for Legemsøvelser, Institut for Idræt ved  

 Odense Universitet, Socialpædagogisk Højskole, Specialkursus i Husholdning,  

 Nordisk Højskole for Husholdningsvidenskab, sløjdlærerskoler, seminarier og  

 den Frie Lærerskole, - Kurser på Statens Erhvervspædagogiske Læreruddannelse og - Voksenpædagogiske kurser § 4.  Der kan ikke opnås uddannelsesgodtgørelse og  

 orlov til uddannelse til lange og mellemlange videregående uddannelser  

 indenfor Kulturministeriets lovgivning, herunder bibliotekaruddannelsen og  

 arkitektuddannelsen.
 § 5.  Arbejdsformidlingen kan med baggrund i  

 retningslinier fastsat af det regionale Arbejdsmarkedsråd og ud fra et  

 konkret skøn over den lediges ønsker og forudsætninger samt arbejdsmarkedets  

 behov bevilge uddannelsesgodtgørelse til uddannelser, der ikke er omfattet af  

 bestemmelserne i §§ 1-4.
 § 6.  Bekendtgørelsen træder i kraft den 1. januar  

 1994.
