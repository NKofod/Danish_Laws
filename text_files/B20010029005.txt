Bekendtgørelse om forebyggende  

 foranstaltninger ved udsættelse for stoffer og materialer om bord i  

 skibe1) I medfør af § 3, § 4 og § 32, stk. 4, i lov om sikkerhed til  

 søs, jf. lovbekendtgørelse nr. 554 af 21. juni 2000, og efter  

 bemyndigelse i bekendtgørelse nr. 541 af 29. juni 1999 samt efter  

 bemyndigelse fra Miljø- og Energiministeren i henhold til § 22 a, §  

 45, § 59, stk. 4, og § 60 i lov om kemiske stoffer og produkter, jf.  

 lovbekendtgørelse nr. 21 af 16. januar 1996, som senest ændret  

 ved lov nr. 256 af 12. april 2000, fastsættes:
Kapitel 1 Område og definitioner § 1. Bekendtgørelsen omfatter ethvert  

 arbejde med stoffer og materialer, herunder, anvendelse, håndtering,  

 oplagring, transport og bortskaffelse samt andet arbejde, som på grund  

 af sin art eller de forhold, hvorunder det foregår, kan indebære  

 en risiko for sikkerhed og sundhed om bord i skibe.
 § 2. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
 1)	Stoffer: Grundstoffer og deres forbindelser.
 2)	Materialer: Sammensætninger af to eller flere stoffer,  

 herunder biologiske materialer.
 Stk. 2. Ved stoffer og materialer, der kan være  

 farlige for eller i øvrigt forringe sikkerhed eller sundhed  

 forstås i denne bekendtgørelse:
 1)	Stoffer og materialer, der opfylder kriterierne for klassificering  

 som farlige efter de regler, der er fastsat af Miljø- og  

 Energiministeriet om klassificering.
 2)	Stoffer og materialer, der er optaget i Arbejdstilsynets liste over  

 grænseværdier for stoffer og materialer og bilag hertil.
 3)	Materialer, der indeholder 1% eller derover, for gasformige  

 materialer 0,2 % af et stof optaget med en grænseværdi i  

 Arbejdstilsynets liste over grænseværdier for stoffer og  

 materialer.
 4)	Materialer, der indeholder 1% eller derover, for gasformige  

 materialer 0,2%, af et stof, der er klassificeret som sundhedsskadeligt eller  

 miljøfarligt efter Miljø- og Energiministeriets regler om  

 klassificering.
 5)	Stoffer og materialer, som på grund af deres fysiske-kemiske,  

 kemiske eller toksikologiske egenskaber og den måde, hvorpå disse  

 anvendes eller forekommer om bord på skibet, kan udgøre en  

 risiko for påvirkninger af arbejdstagernes sikkerhed eller  

 sundhed.
 Stk. 3. Grænseværdi for stoffer og  

 materialer: Medmindre andet er anført, grænsen for den  

 tidsvægtede gennemsnitlige koncentration af et stof eller materiale i  

 den luft om bord på skibe, der indåndes af en arbejdstager i  

 relation til en nærmere fastsat referenceperiode.
 Stk. 4. Biologisk grænseværdi: Grænsen  

 for koncentrationen af et givet stof eller materiale i et givent biologisk  

 miljø, dens nedbrydningsprodukter i organismen (metabolitter) eller  

 effektindikatorer.
§ 3. Den, der her i landet fremstiller, importerer  

 og overdrager eller overlader et farlig stof eller materiale til et skib  

 påhviler der særlige pligter.
Disse pligter skal foregå i  

 overensstemmelse med Arbejdstilsynets gældende bestemmelser om  

 særlige pligter for fremstillere, importører mv. af stoffer og  

 materialer efter lov om arbejdsmiljø.
 Stk. 2. Ved indkøb i udlandet skal rederen eller  

 skibsføreren:
1)	på Søfartsstyrelsens begæring, eller når  

 forholdene i øvrigt giver anledning dertil, lade foretage  

 undersøgelser, eventuelt ved særligt sagkyndige, samt give alle  

 oplysninger, der er nødvendige for at konstatere, om et stof eller  

 materiale har virkninger, som kan indebære en fare for sikkerhed og  

 sundhed, og 2)	sikre sig, at emballagen er udformet og mærket i  

 overensstemmelse med den af Miljø- og Energiministeriet til enhver tid  

 gældende bekendtgørelse om klassificering, emballering,  

 mærkning, salg og opbevaring af kemiske stoffer og produkter, dog kan  

 mærkningen affattes på engelsk.
Kapitel 2 Almindelige bestemmelser § 4. Bekendtgørelsen indeholder supplerende  

 regler til de tekniske forskrifter om arbejdets udførelse om bord i  

 skibe samt relevante bestemmelser i forskrifterne om sikkerhedsarbejde i  

 skibe.
§ 5. Arbejdet med stoffer og materialer skal i  

 alle led planlægges, tilrettelægges og udføres sikkerheds-  

 og sundhedsmæssigt fuldt forsvarligt ud fra både en enkeltvis og  

 en samlet vurdering af de forhold i arbejdsmiljøet, som på kort  

 eller lang sigt kan have indvirkning på den fysiske eller psykiske  

 sundhed.
Herunder skal unødig påvirkning fra stoffer og  

 materialer undgås, jf. de tekniske forskrifter om arbejdets  

 udførelse om bord i skibe.
Kapitel 3 Særlige bestemmelser Arbejdspladsvurderinger mv.
 § 6. Rederen eller i hans sted skibsføreren  

 skal sørge for, at der udarbejdes skriftlige arbejdspladsvurderinger  

 af sikkerheds- og sundhedsforholdene om bord, navnlig med henblik på at  

 sikre en skriftlig behandlingsmåde i forbindelse med den nærmere  

 planlægning, tilrettelæggelse og gennemførelse af  

 arbejdspladsvurderingen, og at sikre, at resultatet heraf gøres  

 synligt.
 Stk. 2. En arbejdspladsvurdering skal udarbejdes under  

 hensyntagen til arbejdets art, de tekniske hjælpemidler, stoffer og  

 materialer, arbejdsmetoder og arbejdsprocesser, der anvendes på skibet,  

 arbejdsstedets indretning, skibets størrelse o.l.
Stk. 3. En arbejdspladsvurdering skal under iagttagelse  

 af de i § 11 nævnte generelle forebyggelsesprincipper, omfatte en  

 stillingtagen til de arbejdsmiljøproblemer, der er på skibet, og  

 hvordan de løses.
De nødvendige løsninger skal angives i  

 arbejdspladsvurderingen.
 Stk. 4. En arbejdspladsvurdering skal ajourføres,  

 når der sker ændringer i arbejdet, arbejdsmetoder og  

 arbejdsprocesser mv. som har betydning for arbejdsmiljøet om bord i  

 skibet, dog senest hvert tredje år.
 Stk. 5. En arbejdspladsvurdering skal forefindes om bord  

 i skibet og være til rådighed for rederen, skibsføreren,  

 arbejdsledere, øvrige arbejdstagere og Søfartsstyrelsen.
 Stk. 6. Hvis skibsføreren ikke selv i samarbejde  

 med sikkerhedsorganisationen har fornøden indsigt til at udarbejde  

 arbejdspladsvurderingen, skal rederen eller skibsføreren indhente  

 bistand fra Søfartens Arbejdsmiljøråd eller Fiskeriets  

 Arbejdsmiljøråd eller andre særligt sagkyndige.
 § 7. Hvis der findes farlige stoffer og materialer  

 om bord herunder last skal der udover bestemmelserne i § 6, indgå  

 følgende vurderingselementer i arbejdspladsvurderingen, jf. dog §  

 9:
1)	stofferne og materialernes farlige egenskaber, 2)	eksponeringsgraden, -typen og varigheden, 3)	omstændighederne ved arbejdet med farlige stoffer og  

 materialer, herunder mængden, 4)	virkningen af de forebyggende foranstaltninger, der er truffet eller  

 skal træffes, 5)	hvor det er muligt, konklusioner der kan drages af foretagne  

 arbejdsmedicinske undersøgelser, 6)	enhver fastsat grænseværdi, og 7)	oplysninger om sikkerhed og sundhed, der gives af  

 leverandøren eller rederen/skibsføreren.
 Stk. 2. Rederen eller i hans sted skibsføreren  

 skal fra leverandøren eller andre let tilgængelige kilder skaffe  

 yderligere oplysninger, der er nødvendige for  

 arbejdspladsvurderingen.
 Stk. 3. Vurderingen skal tillige indeholde en fortegnelse  

 over de farlige stoffer og materialer, der bruges på arbejdspladsen med  

 henvisning til de relevante arbejdspladsbrugsanvisninger, jf. § 22.
 Stk. 4. Reparations- og vedligeholdelsesarbejde o.l. om  

 bord i skibe der kan forudses at give anledning til væsentlig  

 påvirkning fra stoffer og materialer, eller som kan forringe sikkerhed  

 og sundhed af andre grunde selv om der er truffet tekniske foranstaltninger,  

 skal medtages i arbejdspladsvurderingen.
 Stk. 5. Hvis arbejdet indebærer risiko for  

 påvirkning fra flere stoffer eller materialer, skal de forskellige  

 stoffer og materialers samlede fare vurderes.
 § 8. I det omfang det følger af  

 ovennævnte vurdering i §§ 6 og 7, at der er fare for arbejdstagernes  

 sikkerhed og sundhed, skal de i kapitel 4 og 5, nævnte særlige  

 foranstaltninger træffes.
 Stk. 2. Dog er det ikke nødvendigt at træffe  

 disse særlige foranstaltninger, hvis vurderingen viser, at  

 mængden af farlige stoffer og materialer kun indebærer en ringe  

 risiko for påvirkninger.
 § 9. Bestemmelserne i § 7 finder ikke  

 anvendelse, hvis rederen eller i hans sted skibsføreren  

 dokumenterer, at arten og omfanget af påvirkningerne fra de farlige  

 stoffer og materialer er af ubetydelig omfang og at foranstaltninger er  

 unødvendige.
 § 10. I arbejdspladsvurderingen kan resultatet af  

 vurderingen, herunder de foranstaltninger der skal træffes, beskrives  

 ved henvisning til de udarbejdede arbejdspladsbrugsanvisninger efter §  

 22.
Forebyggelsesprincipper § 11. I det omfang det følger af  

 ovennævnte vurdering, jf. §§ 6 og 7, skal påvirkning fra stoffer  

 og materialer fjernes eller begrænses mest muligt i forbindelse med  

 arbejdets udførelse, jf. §§ 13-15, og § 17, stk. 1,:
1)	ved at mængden af farlige stoffer og materialer fjernes,  

 erstattes (substitueres) eller begrænses til det minimum, der er  

 nødvendigt for arbejdet, 2)	gennem indretning af arbejdsstedet, 3)	ved brug af tekniske hjælpemidler, 4)	ved at begrænse antallet af arbejdstagere, som udsættes  

 eller risikerer at blive udsat for påvirkninger af farlige stoffer og  

 materialer til et minimum, 5)	passende hygiejneforanstaltninger, 6)	gennem egnede arbejdsmetoder, herunder sikker håndtering,  

 oplagring, transport om bord i skibe samt bortskaffelse af farlige stoffer og  

 materialer, og 7)	ved brug af egnede personlige værnemidler.
 Stk. 2. Stk. 1, nr. 1, gælder ikke for transport af  

 stoffer og materialer som last.
§ 12. De arbejdstagere, der arbejder med farlige  

 stoffer og materialer skal inden arbejdets udførelse gennemgå en  

 af Søfartsstyrelsen godkendt undervisning.
Dette skal kunne  

 dokumenteres.
Erstatningsstoffer og materialer  

 (substitutionsprincippet) § 13. Rederen eller i hans sted  

 skibsføreren skal sørge for, at farlige stoffer og materialer  

 på arbejdspladsen fjernes, erstattes (substitueres) eller  

 begrænses til et minimum.
 Stk. 2. Stk. 1, gælder ikke for transport af  

 stoffer og materialer som last.
 § 14. Foranstaltninger efter § 13 skal navnlig  

 foretages ved at erstatte et farligt stof eller materiale med et ufarligt,  

 mindre farligt eller mindre generende stof eller materiale eller  

 arbejdsproces.
 Stk. 2. Det skal herunder sikres, at stofferne og  

 materialerne anvendes i den form, der medfører mindst risiko for  

 påvirkning ved arbejdet.
 Stk. 3. Hvis erstatning ikke kan foretages, skal dette  

 på forlangende dokumenteres over for Søfartsstyrelsen.
 § 15. Erstatning skal foretages uanset, at  

 påvirkningerne fra de farlige stoffer og materialer er  

 ubetydelige.
 Stk. 2. Såfremt brugen af erstatningsstof eller  

 materiale vil medføre væsentlige forskelle i tekniske egenskaber  

 eller udgifter, skal der foretages en samlet afvejning af de tekniske og  

 økonomiske konsekvenser over for de sikkerheds- og  

 sundhedsmæssige hensyn.
 Stk. 3. Hvis erstatning ikke kan foretages efter stk. 1,  

 eller undlades fordi en samlet afvejning efter stk. 2, viser, at brugen af et  

 erstatningsstof eller materiale vil medføre urimelige merudgifter for  

 rederen, skal dette på forlangende dokumenteres over for  

 Søfartsstyrelsen.
 § 16. Skibets sikkerhedsorganisation skal  

 inddrages i vurderingen af om erstatning (substitution) kan foretages efter §  

 9, §§ 14 og 15.
Kapitel 4 Særlige foranstaltninger § 17. Hvis det på grund af arbejdets  

 særlige karakter ikke er muligt efter kapitel 3 at fjerne  

 påvirkningerne for arbejdstagernes sikkerhed og sundhed, skal rederen  

 eller i hans sted skibsføreren på grundlag af vurderingen i §§ 6  

 og 7, træffe følgende foranstaltninger i nævnte  

 rækkefølge:
1)	tilrettelægge arbejdsmetoder, foretage teknisk kontrol samt  

 bruge egnet arbejdsudstyr og egnede materialer for at undgå eller  

 begrænse udslip fra farlige stoffer og materialer, 2)	anvende kollektive beskyttelsesforanstaltninger ved farekilden,  

 såsom tilstrækkelig ventilation og ved passende  

 tilrettelæggelse af arbejdet, og 3)	anvende individuelle beskyttelsesforanstaltninger, herunder  

 personlige værnemidler.
 Stk. 2. I forbindelse med de særlige  

 foranstaltninger skal der foretages arbejdsmedicinske undersøgelser,  

 hvor det er relevant.
 § 18. Medmindre rederen eller i hans sted  

 skibsføreren tydeligt på andre måder kan godtgøre,  

 at der ved de nævnte særlige foranstaltninger er opnået  

 tilstrækkelig beskyttelse, skal rederen eller i hans sted  

 skibsføreren regelmæssigt, og når der sker ændringer  

 i forholdene som kan indebære risiko for påvirkning af  

 arbejdstagernes udsættelse for farlige stoffer og materialer, foretage  

 målinger, især når det skønnes nødvendigt for  

 overholdelse af grænseværdierne.
 Stk. 2. Rederen eller i hans sted skibsføreren  

 skal tage hensyn til resultaterne af de i stk. 1, nævnte målinger  

 ved udarbejdelse og ajourføring af arbejdspladsvurderingen.
 § 19. Hvis arbejdet er af en sådan art, at  

 det ikke er muligt at forhindre tilstedeværelsen om bord af farlige  

 koncentrationer af brændbare stoffer og materialer eller farlige  

 mængder af kemisk ustabile stoffer og materialer, skal rederen eller i  

 hans sted skibsføreren på grundlag af arbejdspladsvurderingen og  

 de generelle forebyggelsesprincipper træffe navnlig foranstaltninger  

 med henblik på i nævnte rækkefølge:
1)	at undgå tilstedeværelse af antændingskilder, der  

 kan give anledning til brande og eksplosioner, eller uhensigtsmæssige  

 omstændigheder der kan medføre, at kemisk ustabile stoffer eller  

 materialer fremkalder skadelige fysiske virkninger, og 2)	at mindske de skadelige virkninger for arbejdstagernes sikkerhed og  

 sundhed i tilfælde af brande eller eksplosioner som følge af, at  

 brandbare stoffer eller materialer antændes, eller skadelige fysiske  

 virkninger som følge af kemisk ustabile stoffer eller  

 materialer.
Kapitel 5 Foranstaltninger i tilfælde af ulykker mv.
 § 20. Hvis anvendelse af farlige stoffer og  

 materialer på arbejdspladsen medfører ulykke, uheld eller  

 overhængende fare herfor, skal rederen eller i hans sted  

 skibsføreren straks træffe foranstaltninger til at  

 imødegå påvirkninger heraf og underrette arbejdstagerne  

 herom.
Stk. 2. Rederen eller i hans sted skibsføreren  

 skal sikre, at kun arbejdstagere, hvis arbejde gør det  

 nødvendigt, har adgang til de berørte områder.
Disse  

 arbejdstagere forsynes med passende personlige værnemidler, jf. de  

 tekniske forskrifter om anvendelse af personlige værnemidler om bord i  

 skibe.
 § 21. Rederen eller i hans sted  

 skibsføreren skal sikre, at information om nødforanstaltninger  

 vedrørende farlige stoffer og materialer er til rådighed for  

 arbejdstagerne om bord.
 Stk. 2. Informationen skal indeholde oplysning  

 om:
1)	konstaterede farer ved arbejdet med farlige stoffer og materialer,  

 foranstaltninger til identifikation af farer, så der kan foretages de  

 nødvendige forholdsregler, og 2)	alle tilgængelige oplysninger om særlige farer, der kan  

 opstå i forbindelse med ulykker og uheld.
Kapitel 6 Arbejdspladsbrugsanvisning § 22. Hvor der beskæftiges arbejdstagere om  

 bord ved arbejde med farlige stoffer og materialer, skal der for hvert enkelt  

 stof eller materiale på baggrund af den fra leverandøren  

 modtagne leverandørbrugsanvisning ("sikkerhedsdatablad")  

 eller tilsvarende oplysninger, jf. bilag 1, udarbejdes en  

 arbejdspladsbrugsanvisning.
De i leverandørbrugsanvisningen  

 anførte oplysninger skal suppleres med skibs- og arbejdspladsrelevante  

 oplysninger vedrørende følgende overskrifter i  

 bilaget:
 4. Førstehjælpsforanstaltninger.
 5. Brandbekæmpelse, herunder oplysninger om forholdsregler ved  

 brand.
 6. Forholdsregler over for udslip ved uheld, herunder oplysninger om  

 sikkerhedsforskrifter ved spild.
 7. Håndtering og opbevaring, herunder oplysninger om  

 sikkerhedsforskrifter ved oplagring.
 8. Eksponeringskontrol/personlige værnemidler, herunder oplysninger  

 om forholdsregler ved udsættelse for stoffet eller materialet og om  

 særligt arbejdstøj og personlige værnemidler, samt  

 eventuelt forbud mod enegang.
 13. Bortskaffelse, herunder oplysninger om forholdsregler ved  

 bortskaffelse.
 16. Andre oplysninger, herunder anvendelsesområder.
 Stk. 2. Arbejdspladsbrugsanvisningen skal i  

 fornødent omfang ajourføres.
 Stk. 3. Arbejdspladsbrugsanvisningen skal opbevares  

 tilgængeligt for arbejdstagerne.
 Stk. 4. Arbejdstagere, der er beskæftiget med  

 stoffer og materialer, skal vejledes i brugen heraf og have  

 arbejdspladsbrugsanvisningen udleveret med effektiv instruktion.
Stk. 5. Arbejdspladsbrugsanvisningen skal være  

 på dansk, og såfremt der anvendes et andet sprog som  

 arbejdssprog, også på dette.
Arbejdspladsbrugsanvisningen skal  

 være letforståelig for arbejdstagerne.
 § 23. De i § 22 indeholdte krav til  

 arbejdspladsbrugsanvisning finder ikke anvendelse for stoffer og materialer  

 der transporteres som last, men rederen eller i hans sted skibsføreren  

 skal til brug for arbejdspladsvurderingen, jf. §§ 6 og 7, give tilsvarende  

 oplysninger.
§ 24. Rederen eller i hans sted  

 skibsføreren skal underrette sikkerhedsorganisationen om relevante  

 grænseværdier for de farlige stoffer og materialer.
I skibe hvor  

 der ikke skal oprettes sikkerhedsorganisation, skal arbejdstagerne på  

 tilsvarende måde underrettes.
Kapitel 7 Arbejdsmedicinske undersøgelser § 25. Rederen skal sikre, at de arbejdstagere, der  

 vurderes at kunne blive udsat for risiko for påvirkning fra stoffer og  

 materialer efter §§ 6 og 7, har adgang til at få foretaget en  

 arbejdsmedicinsk undersøgelse.
 Stk. 2. Undersøgelsen skal foretages efter  

 bestemmelserne i de tekniske forskrifter om arbejdsmedicinske  

 undersøgelser efter lov om sikkerhed til søs,  

 såfremt:
1)	påvirkningerne er af en sådan art, at identificerbar  

 sygdom eller forringelse af helbredet kan sættes i forbindelse med  

 udsættelsen, 2)	det er sandsynligt, at sygdommen eller virkningen kan opstå  

 under de særlige forhold arbejdstageren arbejder under, 3)	den anvendte undersøgelsesmetode kun indebærer ringe  

 risiko for arbejdstageren, og 4)	der foreligger effektive teknikker til påvisning af  

 indikationer på sygdommen eller virkningen.
 § 26. Søfartsstyrelsen gør rederen  

 og skibet bekendt med, hvorvidt resultaterne af den arbejdsmedicinske  

 undersøgelse giver anledning til nye foranstaltninger, herunder  

 ajourføring af arbejdspladsvurderingen, løbende  

 helbredsundersøgelse for arbejdstagerne samt foranstaltninger i  

 forbindelse med arbejdets planlægning og tilrettelæggelse.
Kapitel 8 Straffebestemmelse og ikrafttræden mv.
 § 27. Overtrædelse af § 3, stk. 2, § 6, stk.  

 1-5, § 7, § 12, § 13, stk. 1, §§ 14-16, § 17, stk. 1, §§ 18-19, § 20, § 21,  

 stk. 1, § 22-24, eller § 25, stk. 1, straffes med bøde eller  

 fængsel i indtil 1 år.
 Stk. 2. Overtrædelse af § 3, stk. 1, straffes med  

 bøde.
Stk. 3. Straffen efter stk. 1, kan stige til  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der 1)	ved overtrædelsen er sket skade på liv eller helbred  

 eller fremkaldt fare herfor eller 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragte som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde herunder tillægsbøde, tages særligt hensyn til  

 størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 28. Bekendtgørelsen træder i kraft  

 den 5. maj 2001.
 Stk. 2. Samtidig ophæves bekendtgørelse nr.  

 784 af 22. september 1995 om stoffer og materialer der anvendes om bord i  

 skibe.
 Stk. 3. For § 3 gælder indtil 30. juli 2002  

 bestemmelserne i Arbejdsministeriets bekendtgørelse nr. 540 af 2.  

 september 1982 om stoffer og materialer, som ændret ved  

 bekendtgørelse nr. 485 af 16. juni 1995.
Søfartsstyrelsen, den 25. april 2001 Hans Christensen /Anne Ries Bilag 1 Leverandørbrugsanvisning  

 ("sikkerhedsdatablad") En leverandørbrugsanvisning ("sikkerhedsdatablad") skal i  

 overensstemmelse med Arbejdsministeriets til enhver tid gældende regler  

 om særlige pligter for fremstillere, importører mv. af stoffer  

 og materialer have følgende overskrifter og indeholde oplysninger  

 om:
 1)   

  Bekendtgørelsen indeholder bestemmelser, der gennemfører  

 Rådets direktiv nr. 98/24/EF om beskyttelse af arbejdstagernes  

 sikkerhed og sundhed under arbejdet mod risici i forbindelse med kemiske  

 agenser, EF-Tidende 1998 L 131, s 11.
