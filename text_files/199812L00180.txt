Fremsat den 4. februar 1999 af Søren Kolstrup (EL)  

 og Jette Gottlieb (EL) Forslag til Lov om ændring af lov om  

 miljøbeskyttelse (Gebyr for godkendelse af listevirksomhed samt substitution  

 af uønskede stoffer som forudsætning for godkendelse af  

 listevirksomhed) § 1 I lov om miljøbeskyttelse, jf. lovbekendtgørelse nr. 698 af  

 22. september 1998, som ændret ved lov nr. 907 af 16. december 1998 og  

 lov nr. 908 af 16. december 1998, foretages følgende  

 ændringer:
 1. I § 34 indsættes som nye stykker:
 »Stk. 5. Miljø- og energiministeren fastsætter et  

 årligt gebyr for godkendelse af listevirksomhed.
Stk. 6. Gebyret fastsættes i forhold til virksomhedens  

 omsætning, og gebyret kan nedsættes, såfremt virksomheden,  

 eller i særlige tilfælde en brancheforening på  

 virksomhedernes vegne, udarbejder en konkret plan for udfasning af  

 uønskede kemiske stoffer ved omstilling til renere teknologi, og  

 såfremt resultaterne herfra kan dokumenteres.« 2. Efter § 35 a indsættes:
»§ 35 b.
Miljø- og energiministeren fastsætter  

 regler om, at der som forudsætning for godkendelse af listevirksomhed  

 stilles krav om, at et stof eller materiale ikke må anvendes, hvis det  

 indeholder uønskede kemiske stoffer, jf. den af miljø- og  

 energiministeren fastsatte effektliste, eller i øvrigt kan forringe  

 sikkerhed eller sundhed, og hvis det kan erstattes af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, eller 2)	et stof eller materiale, som er mindre generende at arbejde  

 med.
Stk. 2. Miljø- og energiministeren fastsætter  

 regler om, at der som forudsætning for godkendelse af listevirksomhed  

 stilles krav om, at der i et samarbejde mellem ansatte og ledelse  

 gennemføres en løbende vurdering af, om anvendte stoffer og  

 materialer kan substitueres med henblik på at forbedre  

 arbejdsforholdene på virksomheden og belastningen af det eksterne  

 miljø. Der kan heri indgå krav om, at virksomheden i tilknytning  

 til det grønne regnskab, jf. § 35 a, skal udarbejde et  

 særligt afsnit, som belyser virksomhedens forbrug af uønskede  

 kemiske stoffer og produkter samt status for virksomhedens  

 substitutionsbestræbelser.« § 2 Loven træder i kraft den 30. oktober 1999.
Bemærkninger til lovforslaget Almindelige bemærkninger »Fortidens synder« på miljøområdet  

 kendetegnes til enhver tid ved at være de miljøskadende effekter  

 af aktiviteter, som mere eller mindre lovligt foregik for nogle år  

 tilbage.
Således foregår der i dag en lang række  

 produktioner på vilkår, som vi om en årrække vil se  

 tilbage på som fortidens synder.
Et andet vel indarbejdet begreb er tesen om, at  

 forureneren skal betale.
Desværre er det imidlertid ofte sådan,  

 at når regningens time nærmer sig, kan virksomheder med nogle  

 få juridiske armbøjninger slippe for regningen, som så  

 overlades til det offentlige.
Intet tyder på, at det offentlige i  

 fremtiden vil stå stærkere i denne kamp, tværtimod.
Med det stadig stigende krav om bevisførelse og  

 stadig stærkere beskyttelse af erhvervslivets interesser frem for  

 miljøets presses myndighederne til at forlade forsigtighedsprincippet  

 og ophøre med at gennemføre forbud mod produktionsvilkår,  

 som alene mistanken burde stoppe.
I dag skal der stadig stærkere  

 videnskabelige beviser på bordet, før et indgreb accepteres.
I  

 praksis gennemføres indgreb i dag helt på industriens  

 præmisser gennem frivillige aftaler, som måske, måske ikke,  

 følges af virksomhederne.
 Risikoen for, at fortidens synder vil stige i fremtiden,  

 vokser, fordi problemerne i langt højere grad end tidligere nu af  

 erhvervslivet kræves dokumenteret, før der kan skrides ind.
Denne udvikling taler for indførelse af en  

 forsikringsordning blandt de industrier, som med rette kan udpeges som dem,  

 der kan formodes at producere fortidens synder.
En forsikringsordning, hvor  

 udgiften til fremtidens oprydninger betales af de nuværende industrier,  

 som nyder godt af manglende indgreb i dag.
 Enhedslisten foreslår på denne baggrund  

 indført et gebyr for en godkendelse af en listevirksomhed knyttet til  

 virksomhedens omsætning og øremærket til såvel en  

 forebyggende indsats som til fremtidige oprydninger, hvor det ikke er muligt  

 at udpege en økonomisk ansvarlig for en given oprydning.
 Når forslaget fremlægges som led i en samlet  

 indsats mod kemien i dagligdagen, er det, fordi forslaget skal ses som et  

 forsøg på at få virksomhederne til i højere grad at  

 omlægge deres produktion i mere miljørigtig retning, herunder  

 gennem substitution af farlige og uønskede kemikalier - f.eks. ved  

 hjælp af nedsættelse af gebyret, såfremt der udarbejdes  

 konkrete planer for virksomhedens omstilling væk fra uønskede  

 kemikalier.
Bemærkninger til lovforslagets enkelte  

 bestemmelser Til § 1 Til nr. 1 Med bestemmelsen indføres der en gebyrbetaling  

 knyttet til den enkelte forurenende virksomheds opnåelse af en  

 miljøgodkendelse.
Det foreslås, at gebyret opgøres  

 på årsbasis, og at størrelsen af gebyret som udgangspunkt  

 er knyttet til virksomhedens omsætning, idet denne afspejler  

 værdien af godkendelsen for virksomheden.
Gebyrets formål er en slags generel  

 forsikringsordning for de forurenende virksomheder i Danmark til  

 dækning af de oprydninger og problemløsninger, der fremover er  

 behov for grundet den nuværende forurenende industris  

 produktionsvilkår.
Derfor skal gebyrindtægterne  

 øremærkes til dels via fremme af renere teknologi at forebygge,  

 at sådanne problemer opstår, dels til konkrete oprydninger m.v.,  

 hvor det ikke er muligt at få dækket omkostningerne gennem  

 udpegning af en økonomisk ansvarlig virksomhed eller person.
 Da det nuværende danske erhvervsliv i høj  

 grad bygger på tidligere produktionsvilkår, som har  

 medført en lang række forureninger, vil en del af beløbet  

 endvidere kunne anvendes til oprydning efter "fortidens synder",  

 hvor det ikke er muligt at få dækket omkostningerne gennem  

 udpegning af en økonomisk ansvarlig virksomhed eller person.  

 PROM-sagen er et glimrende eksempel herpå.
Det foreslåede § 34, stk. 6, har til  

 formål at give dansk erhvervsliv et økonomisk incitament til at  

 fremme omstillingen af deres produktionsvilkår i retning af renere  

 teknologi og med stadig mindre forbrug af uønskede kemikalier.  

 Forslaget indebærer, at det årlige gebyr kan nedsættes,  

 såfremt virksomheden udarbejder en konkret plan for omstilling til  

 renere teknologi med udfasning af uønskede kemikalier og resultaterne  

 herfra kan dokumenteres.
I særlige tilfælde skal  

 brancheforeninger kunne indgå tilsvarende aftaler på branchens  

 vegne.
Til nr. 2 Med bestemmelsen indføres mulighed for, at  

 myndighederne kan stille både konkrete og generelle krav om udfasning  

 af uønskede kemikalier i virksomhedens produktion og produkter.
For  

 så vidt angår nærmere definition af uønskede  

 kemikalier, henvises til det samtidig hermed fremsatte L 179 om ændring  

 af lov om kemiske stoffer og produkter.
Som forudsætning for at  

 opnå en miljøgodkendelse skal den enkelte virksomhed endvidere  

 acceptere at udarbejde en årlig rapport om anvendelsen af  

 uønskede kemikalier i virksomhedens produktion samt en  

 tilhørende plan for udfasning heraf.
Det foreslås, at denne  

 rapport indarbejdes som en del af virksomhedens grønne regnskab.  

 Myndighederne skal kunne tage forbehold i forbindelse med  

 miljøgodkendelsen, så ny viden kan udløse  

 pålæg om ny eller hurtigere udfasning uafhængigt af,  

 hvornår godkendelsen planlægges revurderet.
 Som forudsætning for at opnå en  

 miljøgodkendelse skal den enkelte virksomhed endvidere acceptere et  

 forpligtende samarbejde med virksomhedens ansatte og deres faglige  

 organisationer om en løbende vurdering af virksomhedens  

 substitutionsmuligheder med hensyn til at ændre arbejdsmetoder eller  

 anvendelse af andre stoffer og materialer, som minimerer eller  

 overflødiggør brugen af farlige stoffer eller stoffer, der i  

 øvrigt kan forringe sikkerhed eller sundhed på arbejdspladsen.  

 Dette samarbejde skal endvidere vurdere mulighederne for at mindske  

 virksomhedens belastning af det ydre miljø.
Til § 2 Lovens ikrafttræden foreslås fastsat til den  

 30. oktober 1999.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 miljøbeskyttelse. (Gebyr for godkendelse af listevirksomhed samt  

 substitution af uønskede stoffer som forudsætning for  

 godkendelse af listevirksomhed).
(Lovforslag nr.
L 180).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr. 698 af  

 22. september 1998, som ændret ved lov nr. 907 af 16. december 1998 og  

 lov nr. 908 af 16. december 1998, foretages følgende  

 ændringer:
 § 34. Godkendelse efter dette kapitel skal fastsætte  

 vilkår for listevirksomhedens etablering og drift, herunder den  

 kontrol, som den for virksomheden ansvarlige selv skal foretage.
 1. I § 34 indsættes som nye stykker:
 Stk. 2. Godkendelsesmyndigheden kan nægte godkendelse  

 eller fastsætte særlige vilkår i godkendelsen, herunder  

 vilkår om sikkerhedsstillelse efter reglerne i § 39 a,  

 såfremt ansøgeren, medlemmer af ansøgerens direktion  

 eller bestyrelse eller andre, der kan øve bestemmende indflydelse  

 på virksomhedens drift, er omfattet af § 40 a.
Stk. 3. Spørgsmål om tilladelse til udledning af  

 spildevand direkte til vandløb, søer eller havet fra en  

 listevirksomhed behandles samtidig med afgørelsen om godkendelse efter  

 dette kapitel og indgår i godkendelsen.
Vilkår for udledningen af  

 spildevand behandles efter reglerne i dette kapitel.
 Stk. 4. Afslag på ansøgning om godkendelse kan  

 ikke påklages til anden administrativ myndighed, hvis begrundelsen for  

 afslaget er, at lokaliseringen af virksomheden det pågældende  

 sted vil være i strid med bestemmelser i regionplan, kommuneplan eller  

 lokalplan.
 »Stk. 5. Miljø- og energiministeren fastsætter et  

 årligt gebyr for godkendelse af listevirksomhed.
Stk. 6. Gebyret fastsættes i forhold til virksomhedens  

 omsætning, og gebyret kan nedsættes, såfremt virksomheden,  

 eller i særlige tilfælde en brancheforening på  

 virksomhedernes vegne, udarbejder en konkret plan for udfasning af  

 uønskede kemiske stoffer ved omstilling til renere teknologi, og  

 såfremt resultaterne herfra kan dokumenteres.« 2. Efter § 35 a indsættes:
»§ 35 b.
Miljø- og energiministeren fastsætter  

 regler om, at der som forudsætning for godkendelse af listevirksomhed  

 stilles krav om, at et stof eller materiale ikke må anvendes, hvis det  

 indeholder uønskede kemiske stoffer, jf. den af miljø- og  

 energiministeren fastsatte effektliste, eller i øvrigt kan forringe  

 sikkerhed eller sundhed, og hvis det kan erstattes af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, eller 2)	et stof eller materiale, som er mindre generende at arbejde  

 med.
Stk. 2. Miljø- og energiministeren fastsætter  

 regler om, at der som forudsætning for godkendelse af listevirksomhed  

 stilles krav om, at der i et samarbejde mellem ansatte og ledelse  

 gennemføres en løbende vurdering af, om anvendte stoffer og  

 materialer kan substitueres med henblik på at forbedre  

 arbejdsforholdene på virksomheden og belastningen af det eksterne  

 miljø. Der kan heri indgå krav om, at virksomheden i tilknytning  

 til det grønne regnskab, jf. § 35 a, skal udarbejde et  

 særligt afsnit, som belyser virksomhedens forbrug af uønskede  

 kemiske stoffer og produkter samt status for virksomhedens  

 substitutionsbestræbelser.« § 2 Loven træder i kraft den 30. oktober 1999.
