Man skal herved henstille til d'Herrer, at de Henvendelser, der i Henhold  

 til Retsplejelovens § 822, 4de Stykke, og § 810, 2det Stykke, skal rettes til  

 Børneværnsudvalgene angaaende Afhøringer af Sigtede under 18 Aar, som  

 Hovedregel rettes til Børneværnsudvalget - i København Magistratens 3die  

 Afdeling (Børneværnskontoret) - paa Barnets Hjemsted, d.v.s. det  

 Børneværnsudvalg, der, saafremt Sigtede i Forvejen er undergivet  

 Børneforsorg, har Forsorgen (normalt Børneværnsudvalget paa Forældrenes  

 Hjemsted), og ellers Børneværnsudvalget paa det Sted, hvor Forældrene eller  

 den af dem, der har Forældremyndigheden, bor, eller - hvis Forældrene ikke er  

 i Live, eller deres Opholdssted er ukendt - paa det Sted, hvor Barnet bor.
Er  

 der Tvivl om, hvilket Børneværnsudvalg der har forsorgen eller iøvrigt er  

 Børneværnsudvalget paa Barnets Hjemsted, vil Oplysning herom kunne faas ved  

 Henvendelse til Landsnævnet for Børneforsorg.
Saafremt der ikke rettidigt kan  

 skaffes Oplysning om, hvilket Børneværnsudvalg der herefter skal tilkaldes,  

 eller saafremt det paa Grund af Afstanden fra Tingstedet ikke med Rimelighed  

 kan forlanges, at dette Børneværnsudvalg skal lade sig repræsentere ved  

 Afhøringen, vil Meddelelserne kunne rettes til det stedlige Børneværnsudvalg,  

 i København Magistratens 3die Afdeling (Børneværnskontoret).
 Naar Børn under 15 Aar afhøres som Vidner i Sædelighedssager, er der intet  

 til Hinder for, at Meddelelserne rettes til det stedlige Børneværnsudvalg, i  

 København Magistratens 3die Afdeling (Børneværnskontoret).
Justitsministeriet, den 31. Januar 1940 Unmack Larsen.
 /Herfelt.
