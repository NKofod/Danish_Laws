 Hvor der i passagerskibes aptering installeres et automatisk virkende  

 sprinkler, brandalarm- og brandvisningsanlæg, jfr bestemmelserne i § 108 i  

 handelsministeriets bekendtgørelse nr. 173 af 21. maj 1965 om forskrifter for  

 skibes bygning og udstyr m.v., skal det være udført til direktoratets  

 tilfredshed og i overensstemmelse med følgende forskrifter:
1. ALMINDELIGE BESTEMMELSER 1.1. Sprinklere, kontrolventiler og centralskabe skal være af typegodkendt  

 konstruktion, jfr. bl.a. det i »Skibstilsynets Meddelelser« nr. 263  

 specificerede prøvningsprogram for elektroniske og/eller elektriske aparater,  

 komponenter og del-komponenter.
 1.2. Anlægget skal være en selvstændig enhed, og det må kun have  

 forbindelse med sådanne andre anlæg eller systemer i skibet, som har  

 brandvisning eller brandsikring som eneste formål.
 1.3. Det skal være således udført, at bekæmpelse, alarmering og  

 lokalisering af en opstået brand bliver så effektiv som muig, og det skal til  

 enhver tid, når skibet er i service, og så vidt muligt også under oplægning  

 og dokophold, træde i funktion uden nogen form for manuel indgriben.
 1.4. Anlægget skal være af den vandfyldte type, men direktoratet kan dog,  

 hvis det skønnes nødvendigt, tillade, at rørene i mindre grupper på særlig  

 udsatte steder kan være luftfyldte.
 Enhver del af anlægget, som kan blive udsat for kuldegrader, skal være  

 forsvarligt beskyttet mod tilfrysing.
 Anlægget skal til stadighed holdes under det nødvendige tryk og skal være  

 således indrettet, at det uafbrudt tilføres vand som omhandledet under 3.2.  

 og 6.2.
1.5. Rørsystemet skal mellem pumpeanlæg og gruppekontrolventiler være  

 udført af ind- og udvendigt galvaniserede stålrør eller af et materiale, der  

 er tilsvarende korrosionsbestandigt, og der må kun anvendes  

 korrosionsbestandigt fittings af godkendt type.
Fittings, der ikke er  

 varmebestandigt, skal brandisoleres.
Samlinger ved svejsning, hvorved  

 rørmaterialets korrosionsbestandighed nedsættes, skal begrænses til et  

 absolut minimum.
Mellem gruppekontrolventiler og sprinklere kan rørsystemet  

 være udført af sorte sømløse rør, der skal samles efter normal standard.
 1.6. Sprinklere skal være anbragt i alle til brug for og betjening af  

 passagerer og besætning bestemte lukkede rum, bortset fra rum, der efter  

 direktoratets skøn ikke frembyder væsentlig brandfare.
 1.7. Sprinklere skal være inddelt i grupper, som under 4 omhandlet, og  

 hver gruppe skal være forsynet med midler, der ved et eller flere  

 centralskabe, jfr. 10, automatisk giver såvel optisk som akustisk alarm, når  

 sprinkler træder i funktion.
 1.8. Alarmanlægget skal træde i funktion ved trykfald i anlægget samt ved  

 enhver fejl i anlæggets elektriske kredsløb, der helt eller delvis kan sætte  

 brandalarm-og brandvisningssystemet ud af virksomhed.
 1.9. Anlægsbeskrivelse indeholdende bl.a. fyldestgørende betjenings-,  

 vedligeholdelses- og funktionsvejledning skal leveres med anlægget og  

 medgives det pågældende skib i et fornødent antal eksemplarer.
 5.2. Ventil- og rørarrangementet skal udføres således, at sprinklerpumpen  

 ikke kan trykke saltvand til tanken.
 5.3. Trykfald og unormal vandstand i tanken skal markeres i maskinrummet  

 ved optisk og akustisk signal.
6. SPRINKLERPUMPE 6.1. En uafhængig maskindreven pumpe skal kunne sikre kontinuerlig  

 vandforsyning til sprinklerne.
Pumpen, der ikke må anvendes til andre formål,  

 skal automatisk træde i funktion ved trykfald i anlægget, forinden den  

 forhåndværende ferskvandsmængde i tryktanken er helt forbrugt.
Der skal  

 forefindes midler til afprøvning af pumpens automatiske start.
 6.2. Pumpen og rørsystemet skal være således konstrueret, at det  

 nødvendige tryk kan vedligeholdes ved de højest anbragte sprinklere, og  

 kapaciteten skal være tilstrækkelig til samtidig at sikre en kontinuerlig  

 vandforsyning, der kan dække et areal på mindst 280 kvm med den under 3.2  

 anførte vandmængde.
6.3. Pumpen skal på afgangssiden være forsynet med en prøveventil med et  

 kort åbent afgangsrør.
Det effktive areal gennem ventil og rør skal være  

 tilstrækkelig til at muliggøre udtømning af den foreskrevne vandmængde fra  

 pumpen samtidig med, at det under 5.1. fastsatte tryk i anlægget  

 vedligeholdes.
 6.4. Pumpens søventil skal, hvor det er muligt, være anbragt i samme rum  

 som pumpen, og den skal være således placeret, at det ikke vil være  

 nødvendigt at lukke for tilførslen af søvand til pumpen, når skibet er i  

 service, medmindre pumpen skal undersøges eller repareres.
7. FORBINDELSER FRA HOVEDBRANDLEDNING 7.1. Der skal fra skibets hovedbrandledning være forbindelse til  

 sprinkleranlægget gennem en afspærrelig og aflåselig kontraventil.
Ventilen,  

 der skal hindre tilbagestrømning fra sprinkleranlægget til  

 hovedbrandledningen, skal være anbragt umiddelbart ved tilslutningsstedetog  

 være tydeligt mærket.
8. ANBRINGELSE AF SPRINKLERPUMPE OG TRYKTANK 8.1. Spinklerpumpen og tryktanken skal være anbragt i passende afstand fra  

 ethvert maskinrum, der indeholder maskineri af typen med indvendig  

 forbrænding for 1) fremdrivning eller 2) andre formål, hvor sådant maskineri  

 har en samlet bremseydelse på 500 hk eller derover, eller som indeholder  

 oliefyrede kedler eller brændselsolieaggregater samt trunke til sådanne rum  

 (maskinrum af kategori A) og må ikke være anbragt i noget rum, der er krævet  

 beskyttet af sprinkleranlægget.
9. ENERGIFORSYNING 9.1. Der skal forefindes mindst 2 energikilder til sprinklerpumpen.
 9.2. Hvor pumen er elektrisk dreven, skal energikilderne være en  

 hovedgenerator og en nødstrømkilde.
 9.2.1. Den ene forbindelse til pumpen skal tages fra hovedstrømtavlen, og  

 den anden fra nødstrømtavlen gennem seperate fødekabler, der alene anvendes  

 til dette fomål.
 10.3. De under 10.2.1. omhandlede lokale alarmgivere skal fødes fra  

 centralskabets driftsenergikilde (nødlysnettet), og der skal være truffet  

 sådanne foranstaltninger, at der gennem en spændingsovervåger automatisk  

 gives akustisk signal, dersom akkumulatorbatterispændingen svigter, jfr. 9.3.  

 og 10.6.
 10.4. Ethvert indgået signal for brandmelding og/eller fejlmelding skal  

 låses i centralskabet som optisk og akutisk alarm, idet dog den akutiske  

 alarm må kunne afstilles manuelt ved centralskabet.
 10.5. Uafhængig af stedfunden brandmelding og/ eller fejlmelding fra en  

 gruppe skal meldinger fra andre grupper kunne indgå i centralskabet med såvel  

 optisk som akutisk alarm.
10.6. Enhver melding om for lav spænding på centralskabets energikilde og  

 om fejl på ledingsnettet skal automatisk indgå i centralskabet og give såvel  

 optisk som akutisk alarm.
Den akutiske alarm må kunne afstilles manuelt ved  

 centralskabet.
 10.7. Centralskabets strømkredse skal være opbygget så enkelt som muligt.
 11. MIDLER OG MULIGHEDER FOR AFPRØVNING M.V:
 11.1. For prøvning med vand af det automatiske brandalarm- og  

 brandvisningsanlæg skal der ved hver enkelt sprinklersektions kontrolventil  

 være tilsluttet en prøveventil med en lysning svarende til lysningen i en  

 sprinkler.
 11.2. Sprinklerpumpens automatiske start skal kunne prøves ved reduktion  

 af trykket i anlægget.
 11.3. I eller i umiddelbart nærhed af centralskabet skal der findes midler  

 til prøvning af:
 11.3.1. Selve centralskabets korrekte funktioner for melding af brand  

 eller fejl.
 11.3.2. De enkelte gruppers elektriske kredsløb, under hvilken prøvning de  

 lokale akutiske alarmgivere skal kunne frakobles.
 11.3.3. Afledning på anlægget.
12. PRØVER UNDER- OG EFTER INSTALLATIONEN 12.1. Prøver skal foretages for at sikre fri gennemstrømning i alle rør,  

 og systemet skal prøves med væsketryk svarende til det dobbelte maksimale  

 arbejdstryk.
 12.2. Den automatiske indkobling af pumpen skal prøves, jfr. 6.1.
 12.3. De automatiske alarmer skal prøves ved åbning af prøveventilen for  

 hver enkelt gruppe, og ved betjening af de lokale afbrydere på kontrolstedet.
 12.4. Pumpen skal prøves i drift med den jfr. 6.3. anbragte prøveventil  

 åben.
 12.5. Tryktankens sikkerhedsventil og dens evne til at forhindre overtryk  

 i tanken skal kontrolleres, hvilket kan foretages i forbindelse med  

 afprøvning af luftkompressorens og spædevandspumens kapaciteter.
 12.6. Alarmen for trykfald i tryktanken skal afprøve, jfr. 5.3.
 12.7. Det under 4.4. nævnte signal, der markerer kontrolventilernes  

 stilling, skal afprøves.
2. SPRINKLERE 2.1. Sprinklere skal være af godkendt type.
De skal være  

 korrosionsbestandige overfor havluft.
 2.2. I opholds- og tjenesterum skal sprinklerne træde i funktion ved  

 temparaturer mellem 68 grader C og 79 grader C, dog kan funktionstemperaturen  

 hæves for sprinklere i særlig varme rum, f.eks. tørrerum og lign., men ikke  

 til mere end 30 grader C over den højeste under loftet i sådanne rum  

 forventede temperaturer.
3. ANBRINGELSE AF og FORDELING AF SPRINKLERE 3.1. Sprinklerne skal anbringes så højt i rummet som muligt og vel klar af  

 dæksbjælker og lignende konstruktioner, der vil kunne hæmme vandfordelingen.
 3.2. Sprinklerne skal være fordelt således, at der ved et tryk, der ikke  

 ved nogen sprinkler må være mindre end 1,75 kg/kvadratcentimeter, sikres af  

 en jævntfordeltvandmængde på mindst 5 liter pr. kvadratmeter pr. min. over  

 det område, der skal beskyttes, dog kan direktoratet tillade anvendelse af  

 sprinklere beregnet for højere arbejdstryk og mindre vandmængde forudsat, at  

 det ved forsøg er vist, at vandfordelings- og slukningsevnen ikke er mindre  

 effektiv.
 4. GRUPPEINDDELING M.V.
 4.1. Samtlige sprinklere skal være arrangeret i grupper af passende  

 størrelse, dog må en gruppe ikke omfatte flere end 200 sprinklere.
 4.2. En sprinklergruppe må ikke uden direktoratets tilladelse være delt af  

 et vandtæt skod eller af et hovedzoneskod eller beskytte rum i mere end to  

 dæk.
4.3. Hver sprinklergruppe skal kunne afspærres fra systemet ved en  

 kontrolventil.
Kontrolventilenerne, der skal være af godkendt type, skal være  

 anbragt på let tilgængelige steder, der skal være permanent og tydeligt  

 afmærket.
Ventilerne skal være aflåst i fuld åben stilling, eller der skal  

 være truffet andre foranstaltninger, der forindrer uvedkommende personer i at  

 betjene dem.
 4.4. Enhver omstilling af nævnte ventiler fra fuld åben stilling skal  

 markeres ved optisk signal i centralskabet.
 4.5. Der skal såvel ved hver gruppes kontrolventil som i et kontrolrum,  

 jfr. 10.1., være trykmålere, der viser trykket i anlægget.
5. TRYKTANK 5.1. Anlægget skal være tilsluttet en særskilt tryktank, hvis rumfang er  

 mindst det dobblete af den i det følgende angivne vandmængde.
 Tanken skal til stadighed indeholde en mængde ferskvand, der svarer til  

 den mængde vand, som jfr. 6.2. vil blive afgivet i et minut af den til  

 anlægget hørende sprinklerpumpe, og der skal være truffet foranstaltning til  

 at vedligeholde et sådant lufttryk i tanken, at det sikres, at trykket, når  

 ferskvandsmængden er forbrugt, ikke bliver mindre end sprinklernes  

 arbejdstryk plus trykket af en vandsøjle målt fra bunden af tanken til  

 anlæggets højst anbragte sprinker.
 Der skal forefindes egnede midler til påfyldning af trykluft og ferskvand,  

 ligesom der til bestemmelse af den korrekte vandstand skal forefindes et  

 vandstandsglas.
9.2.2. Fødekablerne skal forbindes til en automatisk omskifter, anbragt i  

 sprinklerpumpens nærhed, og denne omskifter skal være således indrettet, at  

 pumpens motor, så længe kraftforsying kan ske fra hovedtavlen, fødes derfra.  

 Omskifteren skal endvidere være således konstrueret, at den i tilfælde af  

 strømsvigt automatisk kobler over til nødstrømtavlen.
Afbryderne på hoved- og  

 nødstrømtavle skal være tydeligt mærket og normalt være sluttet.
Der må ikke  

 være andre afbrydere i de pågældende fødekabler.
 9.2.3. Er en af krafftkilderne til pumpen en maskine af typen med  

 indvendig forbrænding, skal den udover at være placeret som foreskrevet under  

 8.1. være således anbragt, at en brand i et hvilket som helst rum, der skal  

 beskyttes, ikke vil indvirke på lufttilførslen til maskinen.
 9.3. Brandalarm- og brandvisningsanlægget skal være  

 hvilestrømskontrolleret og skal kunne strømforsynes fra to af hinanden  

 uafhængige energikilder, hvoraf den ene skal være et for anlægget separat  

 akkumulatorbatteri, medens den anden kan være skibets nødlysnet, og  

 strømtilførslen skal ske gennem adskilte fødekabler udelukkende bestemt til  

 formålet.
 9.3.1. Kapaciteten af anlæggets akkumulatorbatteri skal være tilstrækkelig  

 til drift af anlægget i mindst 36 timer uden genopladning eller for stort  

 spændingsfald.
 9.3.2. I batteriledningerne skal der i batteriets nærhed være indskudt  

 forsvarlige sikringer, dog ikke større end at batteri og ledninger effektivt  

 beskyttes mod kortslutning, og i centralskabet skal der yderligere findes  

 hensigtsmæssigt dimensionerede sikringer i tilledningerne fra energikilderne.
 9.4. Fødekabler skal føres uden om kabysser, maskinrum og andre rum, hvor  

 særlig brandrisiko er til stede, herfra dog undtaget nødvendige forbindelser  

 til de vedkommende strømtavler eller for brandvisning fra sådanne rum.
9.5. Brandalarm- og brandvisingsanlægget skal med undtagelse af den  

 forbindelse til skibsskroget, der er nødvendig for konstatering af  

 afledningsfejl, være isoleret fra dette, og alle kabler skal være  

 stærkstrømskabler eller kabler, der er konstrueret til formålet, og som  

 tilfredsstiller direktoratets eller et anerkendt klassifikationsselskabs  

 fordringer.
De skal, hvor nødvendigt være beskyttet mod mekanisk overlast.
10. CENTRALSKABE 10.1. Centralskabe skal være af godkendt type og skal være opstillet på  

 kommandobroen eller i hovedbrandkontrolrummet.
 10.1.1. Såfremt kommandobroen eller hovedbrandkontrolrummet er ubemandet  

 under skibets ophold i havn, skal centralskabet være forsynet med en  

 repeateranording, der er placeret på et sted, hvor et ansvarligt  

 besætningsmedlem gør tjeneste.
 10.2. Et centralskab skal indeholde:
 10.2.1. De nødvendige relæer for automatisk videreførsel af de fra  

 sprinklergrupperne indkomne brandmeldinger til lokale akustiske alarmgivere i  

 brandkontrolrummet, i maskinrummet samt på kommandobroen.
 10.2.2. Alarmgiver, der markerer,at brand er opstået.
 10.2.3. Indikatorer, der markerer inden for hvilken gruppe, branden er  

 opstået.
 10.2.4. Udstyr til måling, af driftsspænding og konstatering af afledning.
 13. OPSLAG, RESERVEDELE M.V.
 13.1. Der skal ved centralskabet findes:
 13.1.1. En tydelig orienteringsplan, udført af holdbart materiale, visende  

 gruppeinddelingen.
 13.1.2. Et komplet strømskema.
 13.1.3. En beskrivelse af anlægget med forskrifter for dets  

 vedligeholdelse.
 13.1.4. En vejledning for prøvning af de under 7 og 10 omhandlede  

 funktioner.
 13.1.5. Et passende antal reservedele, såsom relæer, sikringer  

 signallamper og i øvrigt som anbefalet af fabrikanten.
13.2. Der skal findes et passende antal reservesprinklere, dog mindst en  

 pr. ti sprinklere i hver gruppe.
De skal opbevares ved kontrolventilerne.
14. GODKDELSE AF INSTALLATIONEN 14.1. Bestemmelserne vedrørende typegodkendelser, jfr. 1.1., skal være  

 opfyldt.
 14.2. Forinden installationsarbejdet påbegyndes, skal direktoratets  

 godkendelse af generalplanen over installationen foreligge.
 14.3. Af generalplanen skal fremgå:
 14.3.1. Sprinklernes type og placering i de enkelte rum.
 14.3.2. Eventuelle repeateranordingers placering.
 14.3.3.Gruppeinddelingen.
 14.3.4. Placering af kontrolventilerne for de enkelte gruper.
 14.3.5. Cetralskabets type og placering.
 14.3.6. De lokale alarmklokkers placering.
 14.4. Der skal endvidere indsendes oplysninger om de anvendte materialer  

 samt konstruktionsdetailjer vedrørende tryktanken.
