 Den 20. november 1973 undertegnedes i Stockholm en overenskomst mellem  

 Danmark, Finland, Island, Norge og Sverige om ændring af den nordiske  

 konvention af 6. februar 1931 indeholdende internationalprivatretlige  

 bestemmelser om ægteskab, adoption og værgemål, jfr. justitsministeriets  

 bekendtgørelser nr. 6 af 15. februar 1954 og nr. 68 af 17. august 1970,  

 Lovtidende C.
 Overenskomsten har følgende ordlyd:
Overenskomst mellem Danmark, Finland, Island, Norge og Sverige om ændring  

 af den nordiske konvention af 6. februar 1931 indeholdende  

 internationalprivatretlige bestemmelser om ægteskab, adoption og værgemål Regeringerne i Danmark, Finland, Island, Norge og Sverige har aftalt, at  

 artiklerne 1, 9, 10 og 22 i den nordiske konvention af 6. februar 1931  

 indeholdende internationalprivatretlige bestemmelser om ægteskab, adoption og  

 værgemål skal affattes således:
Artikel 1 Søger en statsborger i en kontraherende stat prøvelse af  

 ægteskabsbetingelserne eller lysning hos en af de andre staters myndigheder,  

 prøves hans ret til at indgå ægteskab efter loven i denne stat, såfremt en af  

 parterne er bosat der, og ellers efter loven i den stat, hvor han har  

 statsborgerret.
Den sidstnævnte lov skal dog altid anvendes, når den  

 pågældende anmoder derom.
Skal retten til at indgå ægteskab prøves efter  

 statsborgerlandets lov, kan vedkommende myndighed kræve, at retten godtgøres  

 ved ægteskabsattest udstedt af statsborgerlandets myndigheder.
 Kræves der ved prøvelse af ægteskabsbetingelserne i en kontraherende stat  

 ikke samtykke fra forældrene eller værgen til ægteskabet efter denne stats  

 lov, skal prøvelsen for en part, der er bosat i en anden af de kontraherende  

 stater, ske under iagttagelse af, hvad loven i den pågældende stat bestemmer  

 om krav om et sådant samtykke.
 Om prøvelsen og lysningen gælder i øvrigt loven i den stat, som  

 vedkommende myndighed tilhører.
Artikel 9 Ved de i artiklerne 7 og 8 nævnte afgørelser anvendes i hver stat den der  

 gældende lov.
Afgørelse om deling af formuen og om skadeserstatning træffes  

 dog altid efter den lov, som ifølge artikel 3 er bestemmende for  

 ægtefællernes formueforhold.
 Separation, som er opnået i en af staterne, giver i de andre stater samme  

 ret til skilsmisse som en der meddelt separation.
 I en kontraherende stat, hvor der ikke findes regler om separation, men  

 hvor skilsmisse i visse tilfælde er betinget af en forudgående  

 betænkningstid, har ægtefæller, der har opnået separation i en anden  

 kontraherende stat, og som derefter har levet adskilt i et tidsrum, der  

 svarer til betænkningstiden, og ikke har genoptaget samlivet, ret til at opnå  

 skilsmisse uden forudgående betænkningstid.
Artikel Er der opnået separation mellem ægtefæller, på hvis formueforhold loven i  

 en kontraherende stat, hvor der ikke findes regler om separation, skal  

 anvendes, skal formue, som en ægtefælle erhverver efter separationen, være  

 hans særeje, og gældsansvaret beregnes efter forholdene ved separationen.  

 Iøvrigt finder bestemmelserne i den pågældende stat om bodeling efter  

 skilsmisse tilsvarende anvendelse.
 Dør en ægtefælle efter opnået separation, der fortsat består, skal  

 separationen sidestilles med en skilsmisse for så vidt angår den efterlevende  

 ægtefælles ret til arv efter afdøde efter loven eller testamente, når loven i  

 en kontraherende stat, hvor der ikke findes regler om separation, skal  

 anvendes.
Artikel 22 Administrative og retskraftige judicielle afgørelser, som i en af staterne  

 er udfærdiget i overensstemmelse med artiklerne 5, 7, 8, 11, 13, 14, 15, 19  

 eller 21, skal have gyldighed i de andre stater uden særlig stadfæstelse og  

 uden prøvelse af afgørelsens rigtighed eller dens forudsætninger med hensyn  

 til bopæl eller statsborgerret i den ene eller den anden af de kontraherende  

 stater.
Det samme gælder retskraftige judicielle afgørelser, der er  

 udfærdiget i en af staterne, og som vedrører ugyldighed eller omstødelse af  

 et ægteskab mellem statsborgere i en kontraherende stat.
--------------- De kontraherende stater kan tiltræde denne overenskomst ved Ratifikationsdokumenterne skal deponeres i det svenske  

 udenrigsministerium.
 Overenskomsten træder i kraft den 1. januar eller den 1. juli, efter at  

 samtlige stater har deponeret deres ratifikationsdokumenter.
 For konventionens anvendelse på Færøerne og Grønland kan det danske  

 justitsministerium efter forhandling med de øvrige kontraherende staters  

 justitsministerier fastsætte sådanne afvigelser, som de særlige færøske eller  

 grønlandske forhold måtte tilsige.
 Til bekræftelse heraf har undertegnede befuldmægtigede undertegnet denne  

 overenskomst.
 Udfærdiget i Stockholm den 20. november 1973 i et eksemplar på hvert af  

 følgende sprog: dansk, svensk, finsk, islandsk og norsk, for så vidt angår  

 svensk i to tekster, en fra Sverige og en fra Finland.
E.
Schram-Nielsen Efter at de fornødne ratifikationer havde fundet sted, trådte  

 overenskomsten i kraft den 1. januar 1974.
 Udenrigsministeriet, den 14. februar  

 1974.
 Ove Guldberg.
