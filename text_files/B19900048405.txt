I henhold til § 11 i lovbekendtgørelse nr. 426 af 19. august 1976 om udøvelse af lægegerning, jf. § 26 i lov nr. 114 af 21. marts 1979 om foranstaltninger mod smitsomme sygdomme fastsættes herved:
 § 1.  Ethvert laboratorium, der udfører de indledende  

 undersøgelser for HIV-antistof (primære ELISA-undersøgelser) skal foretage  

 månedlige indberetninger af omfang og resultat af undersøgelserne.
 Stk. 2.  Indberetningen skal ske i summarisk form til  

 Statens Seruminstitut, epidemiologisk afdeling ved anvendelse af  

 Sundhedsstyrelsens formular 4001-1.
 § 2.  Laboratorier, der udfører konfirmatoriske  

 HIV-undersøgelser, skal foretage månedlige indberetninger af omfang og  

 resultat af undersøgelserne.
 Stk. 2.  Indberetning skal i summarisk form ske til  

 Statens Seruminstitut, epidemiologisk afdeling ved anvendelse af  

 Sundhedsstyrelsens formular 4001-2.
 § 3.  Laboratorier, der udfører konfirmatoriske  

 HIV-undersøgelser (Western blot og lign.), skal ved fund af anti-HIV-positive  

 prøvesvar sende et indberetningsskema (Sundhedsstyrelsens formular nr.  

 4001-3) til den læge, der skal give den undersøgte person resultatet af  

 anti-HIV-undersøgelsen.
 § 4.  Bekendtgørelsen træder i kraft den 1. august  

 1990.
