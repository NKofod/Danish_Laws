Omgørelse  Skattefri virksomhedsomdannelse Ligningsrådet blev anmodet om at tillade omgørelse  

 efter skattestyrelseslovens § 37 C af et første regnskabsår på 18 måneder for  

 et selskab stiftet ved skattefri virksomhedsomdannelse.
Omgørelse ønskedes  

 gennemført ved udarbejdelse af to skatteregnskaber omfattende henholdsvis 12  

 og  

 6 måneder, således at kravet i virksomhedsomdannelseslovens § 3, stk. 2, 1.  

 pkt., overholdes.
H kommune har givet afslag på anmodning om omgørelse efter  

 skattestyrelseslovens § 37 C; afslaget er påklaget til Ligningsrådet.
Afgørelse Ligningsrådet imødekommer anmodningen om  

 omgørelse.
Ligningsrådet anmoder H Kommune som skatteansættende myndighed for  

 ansøgeren og hans selskab om at foretage de korrektioner af selskabets  

 indkomstopgørelser, som ovenstående giver anledning til.
Baggrund NN omdannede med virkning fra 1. januar 1999 sin  

 personligt drevne virksomhed til et aktieselskab efter reglerne i lov om  

 skattefri virksomhedsomdannelse.
 NNs virksomhed havde hidtil haft  

 kalenderårsregnskab, men NNs revisor ønskede af hensyn til  

 revisionsfirmaets  

 arbejdsgang at få så mange regnskaber som muligt til udarbejdelse pr. 30.  

 juni.  

 NNs virksomhed blev derfor omdannet til et aktieselskab med regnskabsår  

 fra 1.  

 juli til 30. juni, dog således, at det første regnskabsår skulle løbe 18  

 måneder fra 1. januar 1999 til 30. juni 2000. NN og hans revisor havde herved  

 overset, at det første regnskabsår ifølge virksomhedsomdannelseslovens § 3,  

 stk.  

 2, ikke må løbe over 12 måneder.
 Hvis virksomhedsomdannelsesloven ikke finder  

 anvendelse, vil der skulle ske beskatning af fortjeneste på goodwill,  

 tilbageført fortjeneste på driftsmidler og opsparet overskud af en samlet  

 størrelsesorden på 750.000 kr.
 H Kommune meddelte NN, at overdragelsen af den  

 personligt drevne virksomhed ikke opfyldte betingelserne i  

 virksomhedsomdannelseslovens § 3, stk. 2, og at man derfor anså overdragelsen  

 for skattepligtig.
 NNs efterfølgende anmodning om tilladelse til omgørelse  

 i henhold til skattestyrelseslovens § 37 C blev afvist af H Kommune med den  

 begrundelse, at betingelsen i skattestyrelseslovens § 37 C, stk. 1, nr. 2,  

 ikke  

 var opfyldt, idet NN og hans rådgivere burde have forudset, at  

 virksomhedsomdannelsen ikke ville blive anerkendt som skattefri pga.  

 overtrædelsen af virksomhedsomdannelseslovens § 3, stk. 2.
Told- og Skattestyrelsens indstilling Det indgår efter Told- og Skattestyrelsens  

 opfattelse i definitionen af omgørelsesbegrebet, at der skal være foretaget  

 en  

 privatretlig disposition, og at denne ændres.
Ligningsrådet har i to  

 afgørelser,  

  

 SKM2003.470.LR  

  

 og  

  

 SKM2003.547.LR  

  

 , udtalt sig  

 om, hvornår den civilretlige ændring skal være foretaget.
Det fremgår ikke  

 direkte af lovteksten, om ændringen nødvendigvis skal være tillagt  

 retsvirkninger  

 tilbage i tid til det tidspunkt, hvor den oprindelige disposition blev  

 foretaget, eller om man kan tillade skattemæssig omgørelse på grundlag af en  

 ændring, der først tillægges retsvirkninger fra det tidspunkt, hvor den  

 foretages.
Med de to offentliggjorte afgørelser har Ligningsrådet nu  

 fastslået,  

 at den omstændighed, at den civilretlige disposition ikke kan ændres tilbage  

 i  

 tiden, men først fra dispositionstidspunktet, ikke kan føre til, at omgørelse  

 nægtes.
I  

  

 SKM2003.547.LR  

  

 tillod Ligningsrådet således omgørelse af en skattefri virskomhedsomdannelse,  

 selv  

 om selskabets åbningsstatus og regnskabet for selskabets første regnskabsår  

 ikke kunne ændres efterfølgende.
Den nærværende sag adskiller sig imidlertid fra de  

 to ovennævnte afgørelser derved, at det er overordentlig tvivlsomt, om der er  

 tale om at ændre en civilretlig disposition.
Den oprindelige civilretlige  

 disposition, nemlig omdannelsen af NNs personligt drevne virksomhed til  

 aktieselskab, står således ved magt, og der ændres intet civilretligt heri.  

 Der  

 er ikke som i  

  

 SKM2003.547.LR  

  

 tale om, at man efterfølgende overdrager enkelte aktiver og passiver, som er  

 blevet glemt ved den oprindelige omdannelse.
Der er heller ikke tale om en  

 disposition af selskabsretlig karakter som f.eks. en beslutning i et selskab  

 om  

 at udlodde udbytte eller nedsætte kapitalen.
Der er alene tale om en  

 regnskabsteknisk  

 opdeling af det oprindelig valgte regnskabsår, og alene med skattemæssigt  

 formål.
Forholdet har efter Told- og Skattestyrelsens  

 opfattelse betydelig lighed med et "selvangivelsesvalg", jf. herved  

 skattestyrelseslovens § 37 D som indsat i skattestyrelsesloven ved lov nr.  

 410  

 af 2. juni 2003. Allerede på grund af ikrafttrædelsesreglen i denne lov har  

 NN  

 imidlertid ikke mulighed for at opnå tilladelse efter skattestyrelseslovens §  

 37 D.
Bedømmelsen af forholdet må således alene ske efter  

 skattestyrelseslovens  

 § 37 C.
Styrelsen finder, at det overordnede formål med  

 omgørelsesinstituttet er at give de skattepligtige mulighed for - under  

 nærmere  

 angivne betingelser - at undgå utilsigtede skattemæssige virkninger af en  

 civilretlig disposition.
Styrelsen lægger ligeledes til grund, at det fremgår  

 af forarbejderne til lov nr. 381 af 2. juni 1999, at det var hensigten at  

 lovfæste den hidtidige omgørelsespraksis.
Med hensyn til omgørelse af regnskabsår ved  

 skattefri virksomhedsomdannelse foreligger en afgørelse i TfS 1994.694.LR,  

 hvor  

 en virksomhedsomdannelse oprindelig var foretaget efter afståelsesprinicippet  

 og med en første regnskabsperiode på 18 måneder.
Der ønskedes omgørelse,  

 således at virksomhedsomdannelsen i stedet skete efter reglerne i lov om  

 skattefri virksomhedsomdannelse.
Ligningsrådet tillod omgørelse, selv om  

 denne  

 bl.a. indebar, at den valgte selskabsretlige regnskabsperiode skatteretligt  

 måtte opdeles, således at 1. regnskabsperiode blev på 12 måneder.
Endvidere  

 foreligger i TfS 1995.686.LR en anden afgørelse, hvor Ligningsrådet tillod  

 ændring af regnskabsår, dog ikke i en omgørelsessituation.
 På grundlag af de foreliggende oplysninger om  

 baggrunden for skattestyrelseslovens § 37 C og den forud for lovfæstelsen  

 eksisterende administrative praksis, navnlig afgørelsen i TfS 1994.694.LR, er  

 det Told- og Skattestyrelsens opfattelse, at forudsætningerne for at anvende  

 omgørelsesinstitutet er opfyldt i den foreliggende sag, uanset at der ikke i  

 lovteksten eller forarbejderne er éntydigt belæg for, at en disposition af  

 den  

 her omhandlede karakterer skal anses for en ændring af en civilretlig  

 disposition.
 Told- og Skattestyrelsen finder endvidere, at alle  

 5 betingelser i skattestyrelseslovens § 37 C, stk. 1, nr. 1-5, er opfyldt, og  

 indstiller derfor, at anmodningen imødekommes.
 En rekonstruktion, der stiller parterne, som om  

 virksomhedsomdannelsen fra starten var sket med et første regnskabsår for  

 selskabet på 12 måneder, indebærer i øvrigt reguleringer af selskabets  

 skatteansættelser.  

 Sådanne reguleringer bør efter Told- og Skattestyrelsens opfattelse foretages  

 af den skatteansættende myndighed, konkret H Kommune.
 Ligningsrådet  

  

 tilsluttede sig Told- og Skattestyrelsens indstilling og begrundelse.
