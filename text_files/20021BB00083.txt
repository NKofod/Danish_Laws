Fremsat den 4. februar 2003 af  

 Søren Søndergaard (EL),  

 Keld Albrechtsen (EL),  

 Line Barfoed (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om stop for forberedelse af en dansk deltagelse i USA's  

 krig mod Irak, før Folketinget har givet et udtrykkeligt samtykke i  

 Folketingssalen Folketinget pålægger regeringen at stoppe  

 forberedelserne af en dansk deltagelse i en USA-ledet krig mod Irak,  

 før Folketinget har givet et udtrykkeligt samtykke i  

 Folketingssalen.
Bemærkninger til forslaget Verden står på randen af krig.
I  

 første omgang er krigen rettet mod Irak, men den risikerer at brede  

 sig til hele Mellemøsten og resten af verden.  

 Opinionsundersøgelser peger på, at størstedelen af  

 verdens befolkninger er meget skeptiske over for denne krig.
Befolkningerne  

 har gennemskuet, at krigen ikke handler om at sikre det irakiske folk  

 demokrati, menneskerettigheder og sociale fremskridt, men om at sikre USA den  

 strategiske kontrol med området og med Iraks oliereserver.  

 Befolkningerne ønsker ikke, at deres sønner og døtre,  

 brødre og søstre, mødre og fædre skal gøres  

 til kanonføde for amerikanske olieinteresser.
Alligevel  

 fortsætter USA   ivrigt støttet af bl.a.
Silvio Berlusconi og  

 Anders Fogh Rasmussen   forberedelserne til krig.
I Danmark har Anders Fogh  

 Rasmussen hentet sin formelle godkendelse fra et lukket møde i Det  

 Udenrigspolitiske Nævn.
Men en så vigtig beslutning som konkret  

 forberedelse til krig må diskuteres og træffes i åbenhed,  

 så befolkningen kan høre argumenterne for og imod.
Derfor er det  

 forslagsstillernes opfattelse, at regeringen bør hente sit mandat til  

 sine krigsforberedelser i en udtrykkelig vedtagelse i folketinget på  

 grundlag af en åben og offentlig diskussion.
Indtil det er sket,  

 bør Folketinget pålægge regeringen at stoppe  

 forberedelserne af  dansk deltagelse i USA's krig mod Irak.
Skriftlig fremsættelse Søren Søndergaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stop for  

 forberedelse af en dansk deltagelse i USA's krig mod Irak, før  

 folketinget har givet et udtrykkeligt samtykke i Folketingssalen.
(Beslutningsforslag nr.
B 83).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
