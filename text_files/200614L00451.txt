Betænkning afgivet af Udvalget for Videnskab og Teknologi  

 den 2. maj 2007 Betænkning over Forslag  

 til lov om ændring af lov om konkurrence- og forbrugerforhold på telemarkedet (Præcisering af reglerne om forsyningspligt og  

 nummeroplysningsdata) [af videnskabsministeren (Helge Sander)] 1. Ændringsforslag Der er stillet 6 ændringsforslag til lovforslaget.
Enhedslistens  

 medlem af udvalget har stillet ændringsforslag nr. 1 og videnskabsministeren  

 har stillet ændringsforslag nr. 2-6.
2. Udvalgsarbejdet Lovforslaget blev fremsat den 31. januar 2007 og var til 1.  

 behandling den 9. februar 2007. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 29. november 2006 dette udkast til  

 udvalget, jf. alm. del  bilag 53. Den 5. februar 2007 sendte  

 videnskabsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra De Gule Sider A/S og Lind Cadovius A/S og De  

 Samvirkende Invalideorganisationer.
 Videnskabsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 7 spørgsmål til videnskabsministeren til  

 skriftlig besvarelse, som denne har besvaret.
Et af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL) indstiller  

 lovforslaget til  

  

 vedtagelse  

  

 med de af  

 videnskabsministeren stillede ændringsforslag.
Flertallet vil stemme imod det  

 af mindretallet stillede ændringsforslag.
Dansk Folkepartis  

 medlemmer af udvalget kan tilslutte sig lovforslaget, men ønsker, at der  

 indenfor  

 oplysningstjenesten 118 sker en liberalisering, således at dette ikke længere  

 er et monopol for TDC under forsyningspligten.
For Dansk Folkeparti er det  

 afgørende at sikre ægte konkurrence, som vil gavne forbrugerne mest muligt  

   

 både i forhold til kvalitet og priser.
Vi må se i øjnene, at der  

  uanset  

 hvor mange aktører, man tillader at lave oplysningstjenester  vil være  

 en uvurderlig  

 konkurrencefordel i at have retten til at anvende nummeret 118. Dansk  

 Folkeparti ønsker derfor, at denne nummeroplysning erstattes af fri adgang  

 for  

 udbydere til at tilbyde nummeroplysning på 4-cifrede numre, hvorefter et  

 opkald  

 til 118 skal viderestille forbrugeren til de forskellige aktører på en måde,  

 der er fair og lige for de forskellige aktører på markedet.
Med disse  

 bemærkninger kan Dansk Folkeparti støtte lovforslaget.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med det af mindretallet stillede ændringsforslag.
Hvis mindretallets  

 ændringsforslag ikke vedtages, vil mindretallet stemme imod lovforslaget.  

 Mindretallet vil stemme imod de af videnskabsministeren stillede  

 ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (EL):
 1)  

  

 I den under  

  

 nr. 1  

  

 foreslåede affattelse af  

  

 §  

 16, stk. 2,  

  

 indsættes som  

  

 nr. 7:
»7)  

 	  

 Mobiltelefoni.« [Mobiltelefoni som en forsyningspligt] Af  

 	  

  

 videnskabsministeren,  

  

 tiltrådt af et  

  

 flertal  

  

 (udvalget med undtagelse af EL):
 2)  

  

 Efter nr. 6 indsættes som nyt  

 nummer:
 »01.  

  

 I  

  

 § 20, stk.  

 1,  

  

 indsættes efter »til at udbyde«  

 :  

 », jf. dog stk. 3«.
[Præcisering af reglerne om underskudsfinansiering] 3)  

  

 I den under  

  

 nr. 7  

  

 foreslåede  

 affattelse af  

  

 § 20, stk. 3,  

  

 indsættes efter 1. pkt.:
»Ved beregningen af underskuddet skal IT- og Telestyrelsen  

 fratrække værdien af forsyningspligtudbyderens eventuelle immaterielle  

 fordele  

 ved at varetage forsyningspligten.
Underskud dækkes ikke, hvis IT- og  

 Telestyrelsen vurderer, at underskuddet skyldes, at forsyningspligtudbyderens  

 priser er unormalt lave i forhold til ydelsen.« [Præcisering af reglerne om underskudsfinansiering] 4)  

  

 Efter nr. 7 indsættes som nye numre:
 »02.  


  

 § 20, stk.  

 4, 1. pkt.,  

  

 affattes således:
»Hvis underskuddet er fremkommet ved udbud af forsyningspligtydelser  

 som nævnt i § 16, stk. 2, nr. 1, 4 og 5, udløser IT- og Telestyrelsens  

 afgørelse efter stk. 3 en forpligtelse for udbydere af offentlige  

 elektroniske  

 kommunikationsnet eller -tjenester svarende til de i § 16, stk. 2, nr. 1,  

 nævnte forsyningspligtydelser til at medfinansiere forsyningspligtudbyderens  

 underskud.« 03.  

  

 	  

 I  

  

 § 20  

  

 indsættes efter stk. 6 som nyt  

 stykke:
»Stk. 7.  

  

 Hvis  

 underskuddet er fremkommet ved udbud af forsyningspligtydelser som nævnt i §  

 16, stk. 2, nr. 6, udløser IT- og Telestyrelsens afgørelse efter stk. 3 en  

 forpligtelse for staten til at dække forsyningspligtudbyderens underskud.« Stk. 7 og 8 bliver herefter stk. 8 og 9.« [Konsekvensrettelser og præcisering af reglerne om  

 underskudsfinansiering] Til § 2 5)  


  

 Stk. 1  

  

 affattes således:
»Stk. 1.  

  

 Loven træder i  

 kraft dagen efter bekendtgørelsen i Lovtidende.« [Ny ikrafttrædelsesbestemmelse] 6)  

  

 I  

  

 s  

 tk. 3  

  

 indsættes  

 som  

  

 2. pkt.:
»Ministerens bemyndigelse til at fastsætte regler efter 1. pkt.  

 kan maksimalt medføre, at den nuværende udpegning af forsyningspligtudbyder  

 og  

 de nævnte vilkår finder anvendelse frem til den 31. december 2008.« [Ny overgangsbestemmelse] Bemærkninger Til nr. 1 Det skal være muligt at benytte mobiltelefon i alle dele af  

 landet, idet forbruget af mobiltelefon er blevet meget udbredt, og for mange  

 borgere erstatter mobiltelefonabonnement efterhånden fastnetabonnement.
Dette  

 har ændret gadebilledet, så der ikke længere står telefonbokse på hvert andet  

 gadehjørne  

 eller landsbytorv, og det kan have katastrofale følger, når man skal tilkalde  

 ambulance, brandkøretøjer og lign. til steder, hvor mobilmasterne står så  

 spredt, at mobiltelefoner ikke virker.
 Det er af almen samfundsinteresse, at borgerne i alle egne i  

 landet kan benytte mobiltelefon  både i akutte situationer og til  

 almindelig  

 daglig kommunikation.
Til nr. 2 Ændringsforslaget medfører, at der som noget nyt henvises til  

 stk. 3 i § 20, stk. 1.
 Det følger af § 20, stk. 1, at forsyningspligtudbyderen har ret  

 til at få dækket samlede dokumenterede underskud ved udbud af  

 forsyningspligtydelser.
Ændringsforslaget medfører, at forsyningspligtudbyderen på trods  

 af den i § 20, stk. 1, anførte ret til underskudsfinansiering ikke kan opnå  

 underskudsfinansiering eller kun kan opnå en delvis underskudsfinansiering,  

 hvis varetagelsen af forsyningspligten ikke udgør en »urimelige byrde« for  

 den  

 pågældende forsyningspligtudbyder.
Se nærmere herom i bemærkningerne til  

 ændringsforslag nr. 3.
Til nr. 3 Ændringsforslaget præciserer de gældende regler, som gennemfører artikel 12  

 og 13 i Europa-Parlamentets og Rådets direktiv 2002/22/EF af 7. marts 2002 om  

 forsyningspligt og brugerrettigheder i forbindelse med elektroniske  

 kommunikationsnet og -tjenester (forsyningspligtdirektivet).
 Direktivet forudsætter, at varetagelse af forsyningspligten udgør en  

 urimelig byrde for forsyningspligtudbyderen, før der kan ske  

 underskudsdækning.
Underskudsdækning forudsætter således, at der hos forsyningspligtudbyderen  

 er tale om et reelt underskud.
Opgørelse af et reelt underskud forudsætter  

 blandt andet, at opgørelsen af udgifter og indtægter er retvisende, og at  

 opgørelsen angiver både direkte og indirekte indtægter og udgifter.  

 Der  

 skal derfor foretages en beregning af forsyningspligtudbyderens dokumenterede  

 reelle nettoomkostninger ved at varetage forsyningspligten.  

 Nettoomkostningerne  

 ved at varetage forsyningspligten beregnes som forskellen mellem de  

 nettodriftsomkostninger,  

 som forsyningspligtudbyderen har ved at varetage forsyningspligten og de  

 nettodriftsomkostninger,  

 som forsyningspligtudbyderen ville have uden at varetage forsyningspligten.
Ændringsforslaget indebærer, at der v  

 ed beregningen af  

 nettoomkostningerne skal tages højde for værdien af de eventuelle  

 immaterielle  

 fordele, der kommer forsyningspligtudbyderen til gode ved at varetage  

 forsyningspligten.
Immaterielle fordele forstås som den goodwill eller  

 markedsføringsværdi, som forsyningspligtudbyderen kan opnå ved at varetage  

 forsyningspligten, herunder den centrale markedsposition, som  

 forsyningspligten  

 afstedkommer.
Ændringsforslaget indebærer endvidere, at IT- og Telestyrelsen i  

 forbindelse med en afgørelse om en eventuel underskudsfinansiering skal lægge  

 vægt på,  

 om forsyningspligtudbyderens priser er unormalt lave i forhold  

 til ydelsen og de bagvedliggende omkostninger.
I sådanne tilfælde vil  

 underskuddet ved  

 varetagelsen  

 af forsyningspligten ikke udgøre en urimelig byrde for  

 forsyningspligtudbyderen.  

 Et sådant underskud kan ikke dækkes i medfør af bestemmelsen.
 Ændringsforslaget imødegår således, at en forsyningspligtudbyder kan  

 skævvride konkurrencen på markedet ved hjælp af priser, der er unaturligt  

 lave,  

 som den pågældende efterfølgende vil kunne få dækket ind igennem  

 underskudsdækning.
Til nr. 4 Nr. 02 præciserer, hvilke forsyningspligtydelser der kan udløse  

 en forpligtelse for andre udbydere til at bidrage til dækning af  

 forsyningspligtudbyderes underskud. Ændringsforslaget præciserer, at det kun  

 er  

 samlede underskud ved udbud af ydelser, som er omfattet af  

 forsyningspligtdirektivet (2002/22/EF), som kan finansieres gennem bidrag fra  

 andre udbydere af basal telefoni (PSTN).
Nr. 03 præciserer, hvilke forsyningspligtydelser der kan udløse  

 en forpligtelse for staten til at finansiere forsyningspligtudbyderes samlede  

 underskud.
Baggrunden for præciseringen er, at det i forbindelse med  

 udpegning  

 af kommende forsyningspligtudbyder(e) kan ske, at den fremtidige udbyder af  

 radiobaserede maritime nød- og sikkerhedstjenester alene kommer til at  

 varetage  

 denne tjeneste og således ikke kan generere et overskud ved varetagelse af  

 andre forsyningspligttjenester.
EUs forsyningspligtdirektiv tillader  

 ikke, at  

 radiobaserede maritime nød- og sikkerhedstjenester finansieres gennem bidrag  

 fra andre udbydere af basal telefoni (PSTN).
 TDC er af IT- og Telestyrelsen udpeget til at varetage udbuddet af  

 forsyningspligtydelser på telekommunikationsområdet i Danmark i perioden 1.  

 januar 1998 til og med 31. december 2007.
 TDC varetager i dag forsyningspligten på teleområdet omfattende  

 basal telefoni (PSTN), ISDN, faste kredsløb, visse handicaptjenester,  

 nummeroplysning og radiobaserede maritime nød- og sikkerhedstjenester i  

 Danmark  

 og Grønland.
 Det fremgår af de seneste oplysninger fra TDC, at selskabets  

 udgifter forbundet med tilvejebringelsen af de maritime nød- og  

 sikkerhedstjenester i Danmark og Grønland årligt udgør henholdsvis ca. 40  

 mio.  

 kr. og ca. 31 mio. kr.
Da det følger af forsyningspligtdirektivet (2002/22/EF), at den  

 kommende udpegning ikke på forhånd må udelukke nogle teleselskaber fra at  

 blive  

 udpeget, vil forsyningspligten blive udbudt i en række »pakker«.
Det er  

 således  

 ikke givet, at den kommende forsyningspligtudbyder på de radiobaserede  

 maritime  

 nød- og sikkerhedstjenester også varetager andre overskudsgivende dele af  

 forsyningspligten.
Hvis forsyningspligten på de radiobaserede maritime nød- og  

 sikkerhedstjenester således varetages af en udbyder, der ikke samtidig  

 varetager andre overskudsgivende dele af forsyningspligten, vil statens  

 forpligtelse  

 til at dække et underskud træde i kraft.
Der vil i så fald være tale om en  

 samlet  

 årlig udgift på ca. 71 mio. kr.
I forbindelse med de politiske drøftelser mellem 1. og 2. behandling af  

 lovforslaget i Folketinget er det besluttet at nedsætte en arbejdsgruppe med  

 deltagelse af relevante ministerier, der inden udgangen af oktober 2007 skal  

 undersøge mulige modeller for den fremtidige organisering og finansiering af  

 de  

 radiobaserede maritime nød- og sikkerhedstjenester, herunder undersøge de  

 omkostninger,  

 der er forbundet med at drive tjenesterne.
Arbejdsgruppen kommer med forslag  

 til den nærmere udmøntning af statens dækning af et eventuelt underskud på de  

 radiobaserede maritime nød- og sikkerhedstjenester.
 Et samlet udbud af samtlige forsyningspligtydelser forventes  

 foretaget i efteråret 2007.
Til nr. 5 Tidspunktet for lovens ikrafttræden er ændret fra den 1. april  

 2007 til dagen efter bekendtgørelsen i Lovtidende.
Til nr. 6 Som det fremgår ovenfor, forrykkes tidspunktet for udbuddet af samtlige  

 forsyningspligtydelser.
Udbuddet forventes afholdt i efteråret 2007. Det har  

 den konsekvens, at endelig udpegning af den eller de nye  

 forsyningspligtudbydere ikke kan træde i kraft 1. januar 2008 som forudsat.  

 Derfor foreslås det, at der gives ministeren hjemmel til at forlænge  

 TDCs  

 udpegning til også at løbe i dele af eller hele 2008, hvis det findes  

 nødvendigt.
Hermed gives der også tid til at implementere arbejdsgruppens  

 anbefalinger.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Charlotte Dyremose (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Sophie Hæstorp Andersen (S)  

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 141 Bilagsnr.
Titel 1 Høringssvar og høringsnotat, fra videnskabsministeren 2 1. udkast til betænkning 3 Henvendelse af 14/2-07 fra De Gule Sider A/S og Lind  

 Cadovius 4 Materiale modtaget i forbindelse med De Gule Sider A/S  

 og Lind Cadovius foretræde for udvalget d. 21/2-07 5 Bilag tilbagetaget 6 Henvendelse af 21/3-07 fra De Samvirkende  

 Invalideorganisationer 7 2. udkast til betænkning 8 Tidsplan for udvalgets behandling af lovforslaget 9 Henvendelse af 19/4-07 fra De Samvirkende  

 Invalideorganisationer (DSI) 10 Ændringsforslag, fra videnskabsministeren 11 3. udkast til betænkning Oversigt over spørgsmål og svar vedrørende L 141 Spm.nr.
Titel 1 Spm. om kommentar til henvendelse af 14/2-07 fra De Gule  

 Sider A/S og Lind Cadovius, til videnskabsministeren, og ministerens svar  

 herpå 2 Spm. om teknisk bistand til formulering af et  

 ændringsforslag, der sikrer liberalisering af de elektroniske  

 teleoplysningstjenester, til videnskabsministeren, og ministerens svar herpå 3 Spm. om kommentar til materiale modtaget i forbindelse  

 med De Gule Sider A/S og Lind Cadovius foretræde for udvalget,  

 til videnskabsministeren,  

 og ministerens svar herpå 4 Spm., om ministeren kan bekræfte, at den opkaldsbaserede  

 landsdækkende nummeroplysningstjeneste 118 og den udtømmende  

 nummerfortegnelse  

 udbydes som en selvstændig pakke i forbindelse med den kommende udpegning af  

 en eller flere forsyningspligtudbydere med virkning fra den 1/2-08, til  

 videnskabsministeren, og ministerens svar herpå 5 Spm. om kommentar til henvendelse af 21/3-07 fra De  

 Samvirkende Invalideorganisationer, til videnskabsministeren, og ministerens  

 svar herpå 6 Spm. om kommentar til henvendelse af 20/4-07 fra De Samvirkende  

 Invalideorganisationer, til videnskabsministeren, og ministerens svar herpå 7 Spm., om ministeren kan bekræfte, at den i L 141  

 foreslåede § 1, nr. 1, jf. § 16, stk. 5, om udfasning af  

 forsyningspligtydelser ligeledes kan tænkes anvendt i relation til de  

 radiobaserede maritime nød- og sikkerhedstjenester i Danmark, til  

 videnskabsministeren, og ministerens svar herpå Bilag 2 Et af udvalgets spørgsmål til  

 videnskabsministeren og dennes svar herpå Spørgsmålet og svaret er optrykt efter ønske fra udvalget.
 Spørgsmål 7:
Kan ministeren bekræfte, at den i L 141 foreslåede § 1, nr. 1,  

 jf. § 16, stk. 5, om udfasning af forsyningspligtydelser ligeledes kan tænkes  

 anvendt i relation til de radiobaserede maritime nød- og sikkerhedstjenester  

 i Danmark? Svar:
 Jeg kan bekræfte, at den i L 141 foreslåede § 1, nr. 1, jf. §  

 16, stk. 5, om udfasning af forsyningspligtydelser ligeledes kan tænkes  

 anvendt  

 i relation til de radiobaserede maritime nød- og sikkerhedstjenester i  

 Danmark.
 Jeg skal herudover bemærke, at der nu nedsættes en arbejdsgruppe  

 under Videnskabsministeriet med deltagelse af relevante ministerier, der  

 inden  

 udgangen af oktober 2007 skal undersøge mulige modeller for den fremtidige  

 organisering og finansiering af de radiobaserede maritime nød- og  

 sikkerhedstjenester,  

 herunder undersøge omkostningerne forbundet med at drive tjenesterne.
