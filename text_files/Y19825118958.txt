Ud over beskrivelsen af det arbejde, der skal gives tilbud på, vil der  

 i et udbudsmateriale også være forskellige formkrav, herunder dokumentation  

 for sikkerhedsstillelse.
Manglende opfyldelse af sådanne formkrav kan ikke  

 begrunde, at budet afvises som ukonditionsmæssigt.
 Byggefagenes Kooperative Landssammenslutning (BKL) anmodede tilsynet om en  

 udtalelse om, hvorvidt manglende dokumentation for sikkerhedsstillelse - som  

 var et krav i udbudsmaterialet - indebar, at det pågældende tilbud måtte  

 anses som ukonditionsmæssigt, og der således skulle ses bort fra det ved  

 bedømmelsen af licitationsresultatet.
 Tilsynet svarede (skrivelse af 6. september 1982), at manglende  

 dokumentation for sikkerhedsstillelse ikke påvirker bygherrens mulighed for  

 umiddelbart at sammenligne de indkomne tilbud, når en vurdering af  

 licitationsresultatet skal foretages.
Et krav som det nævnte må som udgangspunkt betragtes som et formkrav.  

 Dokumentationen må dog kunne forlanges, inden entreprisen  

 overdrages/påbegyndes, jfr.
AB 72, § 25.
 For så vidt angår de generelle retningslinier vedrørende tilbuds  

 konditionsmæssighed henvises til meddelelser 1982, side 122.
