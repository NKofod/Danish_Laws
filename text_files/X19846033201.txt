 Et pengeinstitut beregnede rentedekort ved overflytning af  

 opsigelseskonti, uden at give kunden meddelelse herom.
 Tilsynet udtalte, at pengeinstituttet handlede i strid med god bank-  

 og sparekassepraksis.
 Tilsynets skrivelse af 25. juni 1984 vedrørende beregning af rentedekort.
 Et pengeinstitut havde beregnet sig et gebyr på 8.939 kr. for overflytning  

 af klagers og hans sønners 12-måneders konti til andet pengeinstitut.
Tilsynet udtalte, at det ikke kunne anses for at være i strid med god  

 bank- og sparekassepraksis at beregne sædvanlig dekort ved overførsel af  

 indlånskonti på opsigelse til andet pengeinstitut, såfremt der ikke forelå  

 aftaler om overførsel af indlånskonti mellem de pågældende pengeinistitutter  

 uden beregning af rentedekort.
Der forelå ikke en sådan aftale i det  

 omhandlede tilfælde.
Tilsynet fandt det derimod i strid med god bank- og  

 sparekassepraksis, at pengeinstituttet havde foretaget overførslen uden  

 forinden at have oplyst klageren om, at der ved overførslen uden forudgående  

 opsigelse ville blive beregnet rentedekort.
