Et firma udsendte en tryksag med overskriften »vigtig meddelelse  

 til husejere ang. isolering«, hvori man flere gange fremhævet henviste  

 til Teknologisk Institut.
Forbrugerombudsmanden udtalte, at tryksagens  

 overskrift sammenholdt med det første afsnit var egnet til at give  

 forbrugerne det urigtige indtryk, at de var forpligtet til at få foretaget  

 isolering, og at henvisningen til Teknologisk Institut forstærkede dette  

 indtryk.
Skrivelsen var derfor i strid med markedsføringslovens § 2, stk. 1.
 »Vigtig meddelelse til husejere angående isolering«.
 Et firma, som foretog hulmursisolering, husstandsomdelt en adresseløs  

 tryksag med følgende tekst:
»VIGTIG MEDDELELSE TIL HUSEJERE ANG.
ISOLERING.
 Det meddeles herved, at der skal foretages hulmursisolering her i området  

 med UF-PLASTSKUM.
Undertegnede firma garanterer for veludført arbejde.
Vi har forpligtet os  

 til at følge TEKNOLOGISK INSTITUT's henvisninger, dels ang. en bygnings  

 egnethed til isolering, og hvis der skulle være mangler ved udført arbejde.
 TEKNOLOGISK INSTITUT foretager stikprøvekontrol uden udgift for ejeren.
 Vurdering og tilbud er gratis og uden forbindende.
 Vi hjælper Dem gerne med ansøgning om tilskud samt evt. finansiering.
 Ring venligst for nærmere information på telefon xxx«.
 FO udtalte, at tryksagens overskrift sammensholdt med brevets første  

 afsnit var egnet til at give forbrugerne det urigtige indtryk, at isolering  

 var noget, man var forpligtet til at foretage.
Tryksagens henvisninger til Teknologisk Institut forstærkede dette  

 indtryk.
Tryksagen fandtes derfor i strid med markedsføringslovens § 2, stk.  

 1. Firmaet erklærede efter en henstilling, at man vil ophøre med at bruge  

 tryksagen.
 (* 1) Offentliggjort i Forbrugerombudsmandens årsberetning 1979-1980, side  

 116.
