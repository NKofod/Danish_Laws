 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Stk. 1.  Begaas nogen af de i Borgerlig Straffelov  

 omhandlede Forbrydelser under saadanne Omstændigheder, at Forbrydelsens  

 Udførelse er blevet lettet eller dens Farlighed forøget ved en af  

 Myndighederne iværksat eller en faktisk foreliggende Mørklægning eller ved en  

 under Luftangreb eller som Følge af Fare for Luftangreb bestaaende Tilstand,  

 anses dette som en særdeles skærpende Omstændighed, og saavel den mindste som  

 den højeste for den paagældende Forbrydelse foreskrevne Straf forhøjes til  

 det dobbelte.
Anvendelse af betinget Straffedom er i saadanne Tilfælde  

 udelukket.
 Stk. 2.  Den i Stk. 1 angivne Forhøjelse af Straffen  

 medfører ikke, at Nævninger skal medvirke ved Paadømmelsen.
§ 2 Stk. 1.  I de Tilfælde, hvor Politidirektøren i  

 København i Henhold til § 9 i Lov af 11. Februar 1863 angaaende Omordning af  

 Københavns Politi m.v. eller en Politimester i Medfør af § 7 i Lov nr. 21 af  

 4. Februar 1871, indeholdende Bestemmelser om Politiet uden for København,  

 kan træffe midlertidige Foranstaltninger for den enkelte Politikreds til  

 Sikring af den offentlige Orden, Fred og Sikkerhed m.v., kan  

 Justitsministeren træffe tilsvarende Bestemmelser gældende for hele Landet.  

 Overtrædelse saavel af de af Justitsministeren i Henhold til foranstaaende  

 udfærdigede Bekendtgørelser som af de af Politidirektøren i København eller  

 en Politimester i Henhold til de nævnte Lovregler trufne Bestemmelser  

 straffes med Bøde, Hæfte eller Fængsel indtil 2 Aar.
Stk. 2.  Overtrædelse af de i Henhold til de ovennævnte  

 Love af 11. Februar 1863 og 4. Februar 1871 udfærdigede Politivedtægter  

 straffes med Bøde eller Hæfte indtil 3 Maaneder eller under skærpende  

 Omstændigheder med Fængsel i samme Tid.
Paa samme Maade straffes Overtrædelse  

 af Lov af 11. Februar 1863 § 13 og Lov af 4. Februar 1871 § 11.
Stk. 3.  Sager om Overtrædelse af de i nærværende  

 Paragraf omhandlede Bestemmelser behandles som Politisager.
Med Hensyn til de  

 i Stk. 1 omhandlede Overtrædelser finder de i Lov om Rettens Pleje Kap. 68  

 (Beslaglæggelse), Kap. 69 (Ransagning), Kap. 71 (Anholdelse), Kap. 72  

 (Fængsling) omhandlede Retsmidler dog Anvendelse i samme Omfang som i Sager,  

 som det efter de almindelige Regler i Lov om Rettens Pleje tilkommer  

 Statsadvokaten at forfølge.
Nedlægges der med Hensyn til de i Stk. 1  

 omhandlede Overtrædelser af Anklagemyndigheden Paastand om Idømmelse af  

 Fængselsstraf, skal der paa Tiltaltes Forlangende beskikkes ham en Forsvarer.
§ 3 Denne Lov træder straks i Kraft.
Der kan ved kgl.
Anordning træffes  

 Bestemmelse om dens Bortfald.
 Hvorefter alle vedkommende sig have at rette.
 Givet paa Amalienborg, den 1. Maj 1940.
 Under Vor Kongelige Haand og Segl.
 Christian R.
(L.S.) /Unmack Larsen (* 1) Udfærdiget gennem Justitsministeriet.
Se Rigsdagstidenden for  

 1939-40; Folket.
Tid.
Sp. 4036, 4076; Till.
A.
Sp. 4695; Till.
B.
Sp. 707.
