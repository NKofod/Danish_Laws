Betænkning afgivet af Sundheds- og Ældreudvalget den 30. maj 2017 Betænkning over Forslag til folketingsbeslutning om afskaffelse af produktivitetskravet for sygehusene [af Stine Brix (EL) m.fl.]:
1. Ændringsforslag Radikale Venstres medlem af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 21. marts 2017 og var til 1. behandling den 17. maj 2017. Beslutningsforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Et flertal i udvalget (S, V, LA og KF) indstiller beslutningsforslaget til forkastelse.
Flertallet vil stemme imod det stillede ændringsforslag.
Socialdemokratiets, Venstres, Liberal Alliances og Det Konservative Folkepartis medlemmer af udvalget er enige i, at der i forlængelse af debatten om utilsigtede virkninger af produktivitetskravet igangsættes et eftersyn af styringen på sundhedsområdet, der skal belyse, hvad der virker og ikke virker i den nuværende styring, og på den baggrund komme med forslag til en bedre styring fremadrettet.
Regionerne har igangsat en række forsøg, der ikke er afsluttet, ligesom der i 2016 blev lanceret et kvalitetsprogram med fokus på otte fælles nationale mål for sundhedsvæsenet.
De nationale mål suppleret med godt 20 centrale indikatorer skal sikre et fokus på kvalitet og sammenhæng i sundhedsvæsenet.
Det er partiernes opfattelse, at der som led i eftersynet bør opsamles erfaringer med forsøgene og kvalitetsprogrammet, således at der bl.a. på den baggrund kan udarbejdes forslag til en bedre styring.
Eftersynet bør igangsættes medio 2017 med afrapportering i 2018, med henblik på at arbejdet kan anvendes i aftalen om regionernes økonomi for 2019.
 Et mindretal i udvalget (DF, EL, ALT, RV og SF) indstiller beslutningsforslaget til vedtagelse med det stillede ændringsforslag.
Dansk Folkepartis medlemmer af udvalget kan tilslutte sig forslaget om at opfordre regeringen til at fjerne produktivitetskravet.
Det er efter partiets opfattelse tid til andre tiltag på sundhedsområdet og ikke blot en styring, der alene måler på kvaliteten.
Der er derimod behov for en styring, der i stedet for måler på kvaliteten.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (RV), tiltrådt af et mindretal (DF, EL, ALT og SF):
 1) Efter »regeringen« indsættes »og regionerne«.
[Regionerne tilføjes] Bemærkninger Til nr. 1 Med forslaget understreges det, at spørgsmålet om produktivitetskravet skal løses af regeringen og regionerne i aftalen om regionernes økonomi for 2018.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Klaus Markussen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
