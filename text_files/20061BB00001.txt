Fremsat den 5. oktober 2006 af  

 Thomas Adelskov (S), Jytte Andersen (S),  

 Lise von Seelen (S), Elisabeth Geday (RV), Martin Lidegaard (RV) og Margrethe  

 Vestager (RV) Forslag til folketingsbeslutning om  

 at fjerne loftet over kontanthjælpen Folketinget pålægger regeringen snarest muligt at fremsætte de  

 nødvendige lovforslag, der fjerner loftet over kontanthjælpen.
Bemærkninger til forslaget Da forliget »Flere i arbejde« blev indgået for 4 år siden med  

 Socialdemokraternes og Det Radikale Venstres tilslutning, var fokus på  

 økonomiske beregninger, der viste, at kontanthjælpsmodtagere med mange børn  

 og  

 høje boligudgifter ville miste penge på at komme i arbejde, og at mange andre  

 kun ville kunne tjene ganske lidt på at få et arbejde.
Derfor accepterede de  

 to  

 partier, at regeringen lagde et loft over hjælpen for at få flere  

 kontanthjælpsmodtagere i arbejde.
 Siden forliget blev indgået, er der kommet en række forskellige  

 undersøgelser og vidnesbyrd, der peger på, at loftet ikke virker som  

 tiltænkt.  

 Tværtimod peger såvel undersøgelsen »Loft over ydelser« fra  

 Socialforskningsinstituttet  

 (SFI), årsberetningen fra Rådet for Socialt Udsatte, Socialministeriets  

 erfaringsopsamling fra 37 private velgørenhedsorganisationer og regeringens  

 egne beregninger på, at loftet ikke skaffer folk i arbejde, men derimod blot  

 gør dem fattigere.
Tandlægen, vintertøjet og de nye støvler bliver nedprioriteret,  

 og sågar huslejen og medicinen undlader flere kontanthjælpsmodtagere end før  

 at  

 betale.
Selv om SFI godt nok kan konstatere et lidt øget jobsøgningsomfang,  

 medfører det ikke en tilsvarende stigning i beskæftigelsesgraden.
Tallene  

 peger  

 på, at kun omkring 10 pct. af de personer, der bliver ramt af loftet, bliver  

 selvforsørgende inden for et år.
Det tal er ikke væsentlig højere end for  

 dem, der  

 ikke bliver berørt af kontanthjælpsloftet.
Hvis økonomiske incitamenter skal virke, skal de personer, der  

 udsættes for det økonomiske pres, kun mangle et arbejde og ikke have andre  

 væsentlige problemer at tumle med  f.eks. et misbrug, sprogproblemer,  

 sociale  

 problemer eller en psykisk sygdom.
Faktum er, at kontanthjælpsmodtagere i tre  

 ud af fire tilfælde har mange andre problemer end ledighed.
Således er ca. 70  

 pct.  

 af kontanthjælpsmodtagerne placeret i matchgruppe 4 og 5, som ikke skal stå  

 til  

 rådighed for arbejdsmarkedet på grund af sociale, kompetencemæssige eller  

 personlige problemer m.v.
Siden VK-regeringen trådte til, har mange tusinde danske børn  

 fået forringede vilkår.
Over 30.000 børn er ramt økonomisk af  

 kontanthjælpsloftet, flere tusinde af starthjælpen.
Også antallet af  

 familier,  

 der sættes på gaden, er stigende.
Socialdemokraterne og Det Radikale Venstre finder det ikke  

 rimeligt, at over 30.000 børn straffes som følge af regeringens udlændinge-  

 og  

 beskæftigelsespolitik.
Regeringen risikerer at skabe endnu flere sociale  

 problemer for den næste generation.
Derfor ønsker Socialdemokraterne og Det  

 Radikale Venstre at fjerne kontanthjælpsloftet, fjerne starthjælpen og  

 foretage  

 en markant forbedring af de kummerlige forhold, som vi i øjeblikket tilbyder  

 flere hundrede asylbørn.
Skriftlig fremsættelse Thomas  

 Adelskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at fjerne loftet over kontanthjælpen.
(Beslutningsforslag nr.
B 1).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
