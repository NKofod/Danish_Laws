Fremsat den 22. marts 2000 af  

 forskningsministeren (Birte Weiss) Forslag til Lov om ændring af lov om et  

 videnskabsetisk komitésystem og behandling af biomedicinske  

 forskningsprojekter (Bemyndigelse til at sætte loven i kraft for  

 Grønland) I lov om et videnskabsetisk komitésystem og behandling af  

 biomedicinske forskningsprojekter, jf. lovbekendtgørelse nr. 69 af 8.  

 januar 1999, foretages følgende ændringer:
§ 1 1. § 20 affattes således:
»Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.« § 2 Ændringen træder i kraft den 1. juli 2000.
Bemærkninger til lovforslaget Almindelige bemærkninger til lovforslaget.
 Den nuværende lov om et videnskabsetisk  

 komitésystem og behandling af biomedicinske forskningsprojekter  

 indeholder alene hjemmel til, at loven kan sættes i kraft for  

 Færøerne med de afvigelser, som de særlige  

 færøske forhold tilsiger.
 For Grønlands vedkommende har Kommissionen for  

 Videnskabelige Undersøgelser i Grønland hidtil varetaget det  

 videnskabsetiske arbejde som en frivillig anmeldelsesordning til  

 kommissionen.
I forbindelse med revisionen af kommissionens  

 arbejdsopgaver anbefalede Udvalget vedrørende Dansk-Grønlandsk  

 Forskningssamarbejde i sin rapport fra juni 1999, at de etiske retningslinier  

 for sundhedsvidenskabelig forskning i Grønland søges  

 organiseret i samarbejde med den centrale videnskabsetiske komité i  

 Danmark for at sikre ensartet sagsbehandling, der baseres på de  

 internationale regler og standarder, som de fremgår af  

 Helsinki-deklarationerne, jf.
The World Medical Association Declaration of  

 Helsinki, 1964 som senest ændret ved Somerset, Sydafrika i 1996.
 Samtidig er der fra grønlandsk side udtrykt  

 ønske om, at der fastsættes egentlige retlige rammer for det  

 videnskabsetiske arbejde i Grønland, sådan at der i lighed med  

 Danmark etableres en egentlig anmeldelsespligt for biomedicinske  

 forskningsprojekter.
Det foreslås derfor, at loven kan sættes i  

 kraft for Grønland med de afvigelser, som de særlige  

 grønlandske forhold tilsiger.
Konkret vil ændringen betyde, at  

 der etableres en regional videnskabsetisk komité for Grønland,  

 der refererer til den centrale videnskabsetiske komité. Dette svarer  

 til den ordning, der er etableret for Færøerne.
 Det Grønlandske Hjemmestyre har tiltrådt  

 lovforslaget ved brev af 7. marts 2000.
 Administrative og økonomiske konsekvenser for stat, amtskommuner  

 og kommuner.
Når det videnskabsetiske komitésystem skal  

 implementeres i Grønland, vil udgifterne til den grønlandske  

 regionale komité blive afholdt af Grønlands Hjemmestyre.
Til  

 delvis dækning af udgifterne betaler statsinstitutioner,  

 hjemmestyreinstitutioner og private firmaer et gebyr pr. projekt til  

 Grønlands Hjemmestyre svarende til, hvad der gælder anmeldelsen  

 af projekter i Danmark.
De grønlandske medlemmer af den Centrale  

 Videnskabsetiske komité ydes godtgørelse i henhold til de  

 grønlandske regler herfor, jf.
Landstingslov nr. 11 af 28. oktober  

 1993 om vederlag m.v.
Der vil således ikke være administrative og  

 økonomiske konsekvenser for amtskommuner og kommuner.
 Administrative og økonomiske konsekvenser for erhvervslivet.
I det omfang erhvervslivet anmelder projekter til  

 godkendelse i det videnskabsetiske komitésystem vil det betyde, at der  

 skal erlægges et gebyr.
Forslaget indeholder ingen administrative  

 konsekvenser for erhvervslivet.
 Miljømæssige konsekvenser og forholdet til EU-retten.
 Forslaget indeholder ikke miljømæssige  

 konsekvenser eller EU-retlige aspekter.
Vurdering af konsekvenser af  

 lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Mindre udgifter til gebyr for statsinstitutioner Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Mindre udgifter til gebyr Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Indeholder ikke EU-retlige aspekter Bemærkninger til de enkelte  

 paragraffer § Ændringsforslaget er formuleret således, at  

 loven kan sættes i kraft på Grønland ved kongelig  

 anordning under hensyntagen til de særlige forhold, der gælder  

 på Grønland.
Til § 2 Loven foreslås sat i kraft den 1. juli 2000,  

 sådan at det videnskabsetiske komitésystem kan blive etableret i  

 Grønland pr. 1. januar 2001.
