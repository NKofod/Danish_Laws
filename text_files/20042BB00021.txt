Fremsat den 15. marts 2005 af Frank Aaen (EL),  

 Per Clausen (EL) og Pernille Rosenkrantz-Theil (EL) Forslag til folketingsbeslutning om,  

 at Nationalbanken står for dankortet Regeringen pålægges at fremsætte et lovforslag om, at  

 Nationalbanken etablerer et nyt dankort.
Bemærkninger til forslaget Beslutningsforslaget er en delvis genfremsættelse af B 29  

 (2002-03), fremsat den 7. november 2002, 1. behandlet den 15. januar 2003 og  

 2.  

 behandlet den 22. maj 2003, jf.
Folketingets Forhandlinger, side 3505 og 9721  

 samt  

 tillæg A side 1919 og 1921 og tillæg B side 1252.
 Dankortet er kendt som verdens bedste betalingskort  effektivt  

 og billigt.
 Forbrugerne kan i langt de fleste tilfælde klare sig med et  

 enkelt kort, dankortet, i stedet for at skulle have en hel stribe  

 betalingskort.  

 I andre lande har bankerne hver sit kort, og mange butikskæder har deres egne  

 kort.
 Betalinger med dankortet har i mere end 20 år været gebyrfrie,  

 og indtil indførelsen af det nye kort med gebyr kunne dankortet også bruges  

 som  

 billedlegitimation.
 Kortets almene udbredelse og billige drift har gjort det muligt  

 også for mindre butikker at kunne modtage betalinger via det fælles dankort.  

 Kortet har desuden gjort det muligt for små pengeinstitutter at give deres  

 kunder en landsdækkende service.
De mange fordele har kunnet opnås, fordi alle parter har haft  

 fordel af et fælles dankort og lovgivningen har beskyttet kortet.
Men  

 bankernes  

 ønske om at omdanne dankortet til en gebyrmaskine og regeringens håbløse  

 politik har medført en alvorlig fare for dankortets eksistens  til  

 skade for  

 forbrugerne, for butikkerne, særlig de mindre, og for de små  

 pengeinstitutter.
Der er nu stor fare for kortets eksistens.
Alternativet kan  

 blive, at pengeinstitutterne udsteder deres egne kort med gebyrer, der er  

 fem-ti gange større end de 50 øre pr. transaktion  sådan som det er  

 kendt fra  

 udlandet  og at store butikskæder vil følge efter med deres egne  

 betalingskort.
Derfor er løsningen, at Nationalbanken udsteder et dankort på  

 samme måde, som banken i dag står for udstedelse af sedler og mønter.
På  

 samme  

 måde som sedler og mønter er gyldige betalingsmidler, skal butikker og  

 pengeinstitutter, der i øvrigt accepterer elektroniske betalingsmidler, også  

 acceptere  

 Nationalbankens dankort.
Det skal ske efter samme retningslinjer som i dag,  

 hvor kortet og betalinger accepteres, hvis der er dækning på den konto,  

 kortet  

 er knyttet til.
Nationalbanken udsteder kortet til personer, der har en  

 dankortkonto  

 i et pengeinstitut, efter anvisning fra det pågældende pengeinstitut.
Ved  

 misligholdelse  

 eller opsigelse af den pågældende konto gøres kortet ugyldigt, ligeledes  

 efter  

 anvisning fra det kontoførende pengeinstitut.
Pengeinstitutterne skal tilbyde deres kontohavere at få det nye dankort  

 på samme betingelser som det nuværende, dog må der ikke kræves gebyr for  

 anvendelse af kortet.
Til gengæld betaler pengeinstitutterne ikke gebyrer til  

 Nationalbanken (ligesom der ikke betales gebyrer for anvendelse af  

 pengesedler  

 og mønter). Dog betaler pengeinstituttet en afgift til Nationalbanken, jf.  

 nedenfor.
Efter aftale med Nationalbanken kan det nye dankort knyttes sammen  

 med andre gebyrbelagte korttyper (f.eks. visakort). Men dankortfunktionen  

 skal  

 være gebyrfri.
Driften af Nationalbankens dankort skal hvile i sig selv.  

 Hverken Nationalbanken eller andre skal have overskud på driften af det nye  

 dankort.  

 Butikkerne skal betale for terminaler, ligesom pengeinstitutterne skal  

 betale,  

 hvad det koster at behandle kundernes betalinger.
Driften af dankortet,  

 herunder  

 produktion af kort og den nødvendige systemudvikling, bekostes af  

 Nationalbanken.
Nationalbankens udgifter finansieres ved, at  

 pengeinstitutterne  

 betaler en afgift, der er sat i forhold til den samlede dankortomsætning for  

 det  

 pågældende pengeinstitut.
Afgiften tilpasses, så Nationalbankens udgifter  

 dækkes ind.
På den måde finansieres driften af dankortet proportionalt med  

 anvendelsen af dankortet.
Til illustration kan anføres, at en afgift på 0,05  

 procent af dankortomsætningen vil give en indtægt til at finansiere kortets  

 drift på 100 mio. kr. årligt.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om, at Nationalbanken står for dankortet.
(Beslutningsforslag nr.
B 21).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
