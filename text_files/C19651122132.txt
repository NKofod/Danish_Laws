 I forbindelse med oversigten i RM 20 .7 meddeles følgende senere  

 afgørelser:
Sædelighedsforbrydelser: 24-årig mand, der i 1961 havde vedtaget dagbøder  

 og i 1962 var idømt hæfte i 20 dage for blottelser på strandbred var af  

 politimesteren nægtet førerbevis til erhvervsmæssig personbefordring, men  

 justitsministeriet antog i skrivelse af 14.3.1964 (3.k. 1964-2-19), at de  

 strafbare forhold ikke var til hinder for erhvervsmæssig personbefordring.  

 51-årig automekaniker var i juni 1963 blevet prøveløsladt fra straf på  

 fængsel i 1 år for overtrædelse af straffelovens § 225 og § 232 overfor en  

 13-årig dreng.
Der havde ikke under sagen været rejst spørgsmål om  

 frakendelse af retten til erhvervsmæssig personbefordring.
Et år efter  

 prøveløsladelsen opstod spørgsmål om fornyelse af førerbeviset.
I skrivelse  

 af 10.4.1964 (3.k. 1964-2-29) udtalte justitsministeriet at man ikke fandt  

 grundlag for at nægte fornyelse af førerbeviset med ret til erhvervsmæssig  

 personbefordring og kørsel med omnibus.
 Berigelsesforbrydelser: 30-årig mand, der siden sit 19. år var straffet  

 talrige gange for tyveri, underslæb, bedrageri, brugstyveri m.m. og som i  

 1960 var idømt fængsel 1 år 3 måneder bl.a. for tyveri af checkhæfter og  

 omkring 50 tilfælde af checkfalsk overfor tankstationer og lignende, nægtedes  

 ved justitsministeriets skrivelse 2.10.1963 (3.k. 1963-2-288) ret til  

 erhvervsmæssig personbefordring.
26-årig mand, der var straffet gentagne gange, herunder med  

 ungdomsfængsel, og som den 3.9.1963 var idømt fængsel 1 år 6 måneder for  

 checkfalsk til ca. 10.000 kr. under benyttelse af checkblanketter, han havde  

 tilegnet sig, nægtedes i juni 1964 ret til erhvervsmæssig personbefordring af  

 politimesteren, der samtidig tilkendegav, at spørgsmålet tidligst kunne  

 genoptages om et år.
Denne afgørelse stadfæstedes ved justitsministeriets  

 skrivelse 11.9.1964 (3.k. 1964-2-220).
