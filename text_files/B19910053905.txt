I medfør af § 19, stk. 1, i anordning nr. 65 af 4. februar 1974 for Det Kongelige Danske Kunstakademis Arkitektskole, og i medfør af § 14, stk. 1, i anordning nr. 346 af 11. juli 1978 for Arkitektskolen i Aarhus fastsættes:
Uddannelsens struktur og indhold Formål § 1.  Uddannelsens formål er på kunstnerisk og  

 videnskabeligt grundlag at opøve færdighed i at behandle arkitektoniske  

 problemstillinger og udforme arkitektoniske projekter.
Uddannelsens  

 fagområder spænder fra by- og landskabsplanlægning over bygningskunst til  

 design.
Indøvelsen af en arkitektfaglig arbejdsproces er uddannelsens bærende  

 element.
 Stk. 2.  Uanset fagområde er det uddannelsens mål at  

 give den studerende kompetence til at omsætte en række givne forudsætninger  

 og krav - funktionelle, produktionstekniske og økonomiske - til en  

 udtryksfuld arkitektonisk form.
Varighed § 2.  Uddannelsen er normeret til 5 år.
Uddannelsen  

 består af en 2-årig 1. del og en 3-årig 2. del. 2. del indeholder og  

 afsluttes med en 3-måneders afgangsperiode.
 Stk. 2.  Alle studieår er på 10 måneder, løbende fra 1.  

 september til 30. juni, og består af 2 semestre a 5 måneder.
Uddannelsens 1. del § 3.  Uddannelsens 1. del er normeret til 2 år og har  

 til formål at give den studerende forståelse for fagets indhold og bredde, at  

 opøve den studerende i arkitektonisk formgivning og at introducere fagets  

 forudsætningsdiscipliner inden for de i stk. 2 nævnte hovedområder.
Stk. 2.  Undervisningen på 1. del består af  

 projektorienterede øvelser, der har til formål at udvikle evnen til at  

 arbejde med arkitektoniske problemstillinger.
Til støtte herfor gives  

 undervisning inden for følgende 3 hovedområder:
 Stk. 3.  For at opnå godkendelse af 1. dels-studiet skal  

 den studerende igennem løsning af projektøvelser dokumentere, at den  

 studerende har opnået færdighed i løsning af enklere arkitektoniske  

 problemstillinger, og at den studerende har opnået grundlæggende kendskab til  

 forudsætningsdiscipliner inden for de i stk. 2 nævnte hovedområder.
Uddannelsens 2. del § 4.  Uddannelsens 2. del er normeret til 3 år og har  

 til formål at give den studerende kompetence til at kunne udøve arkitektfaget  

 inden for et eller flere af fagets specialiseringsområder.
 Stk. 2.  2. del af uddannelsen kan påbegyndes efter  

 godkendt 1. del, jf. § 13.
 Stk. 3.  Med grundlag i arkitektur og arkitekturens  

 fagområder kan den studerende specialisere sig inden for følgende tre  

 hovedområder:
 Stk. 4.  Ved afslutningen af 2. del skal den studerende  

 gennem projektarbejde have opnået:
Praktik og tegnestueophold § 5.  Formålet med praktik/tegnestueophold er at give  

 den studerende mulighed for at afprøve faglige kvalifikationer i et  

 samarbejde mellem de teknikere og andre specialister, der er knyttet til  

 løsningen af en arkitektopgave, og at give den studerende en baggrund for at  

 tilrettelægge det videre studieforløb ud fra kendskab til praktisk  

 arkitektvirksomhed.
 Stk. 2.  Praktik og/eller tegnestueophold kan indgå i  

 uddannelsens 2. del.
 Stk. 3.  Kulturministeriet yder et tilskud pr.  

 praktikplads til den virksomhed eller institution, der ansætter praktikanter.
 Stk. 4.  De nærmere regler om praktik og tegnestueophold  

 fastsættes af Kulturministeriet efter indstilling fra arkitektskolerne.
Studiets tilrettelæggelse § 6.  Arkitektskolerne fastsætter hver især inden for  

 bekendtgørelsens rammer nærmere regler for uddannelsen i en studieordning.  

 Studieordningen sendes til Kulturministeriet.
 Stk. 2.  Studieordningen skal indeholde bestemmelser om:
 Stk. 3.  Studieordningen og væsentlige ændringer heri  

 træder i kraft ved et semesters begyndelse.
 Bedømmelse m.v.
Pædagogisk vejledning § 7.  Ved afslutningen af hvert semester giver  

 studieenhedens lærere en skriftlig pædagogisk vejledning til hver enkelt  

 studerende.
 Stk. 2.  Vejledningen skal være en vurdering af den  

 studerendes faglige indsats og udvikling i det forløbne semester og skal  

 påpege manglende færdigheder samt indeholde konkrete råd vedrørende arten og  

 omfanget af den studerendes indsats i det efterfølgende semester.
 Stk. 3.  Vejledningen ved afslutningen af 9. semester  

 skal derudover indeholde råd vedrørende valg af emne for afgangsopgave.
 Stk. 4.  Arkitektskolerne fastsætter i fællesskab de  

 nærmere regler vedrørende de pædagogiske vejledninger.
Studieaktivitetserklæringer § 8.  Ved afslutningen af hvert semester udformer  

 studieenhedens lærere en studieaktivitetserklæring for hver enkelt  

 studerende.
Aktivitetserklæringen skal konkludere, om den studerende har  

 været studieaktiv i det forløbne semester.
 Stk. 2.  Den studerende kan ikke erklæres studieaktiv,  

 såfremt den studerende uden gyldig grund i høj grad ikke har deltaget i  

 studieenhedens faglige aktiviteter, eller såfremt den studerende har undladt  

 at aflevere besvarelser af studieplanens opgaver.
 Stk. 3.  Det skal af skolens studieplan fremgå, hvilke  

 opgaver og aktiviteter den studerende forventes at udføre i løbet af de  

 forskellige semestre, jf. § 6.
 Stk. 4.  Skønner studieenhedens lærere, at der er risiko  

 for, at den studerende ikke får godkendt et semester efter § 8, stk. 2, gives  

 en skriftlig advarsel herom.
§ 9.  Den studerende kan ikke fortsætte på studiet,  

 såfremt den studerende ikke er blevet erklæret studieaktiv efter § 8, stk. 2,  

 i to på hinanden følgende semestre eller i tre semestre i alt.
Såfremt den  

 studerende ikke kan fortsætte på studiet, træffer arkitektskolen afgørelse  

 herom.
 Stk. 2.  Arkitektskolen kan dispensere fra bestemmelsen  

 i stk. 1, såfremt særlige forhold taler herfor.
 § 10.  En studieaktivitetserklæring har gyldighed for  

 begge arkitektskoler.
 § 11.  Arkitektskolerne fastsætter i fællesskab de  

 nærmere regler for aktivitetserklæringerne, herunder regler for studerendes  

 klageadgang.
Faglig bedømmelse af 1. del § 12.  Ved afslutningen af det andet studieår  

 foretages i forbindelse med den pædagogiske vejledning en samlet faglig  

 bedømmelse af den studerendes evner for studiet.
 Stk. 2.  Den faglige bedømmelse skal være en vurdering  

 af den studerendes faglige færdigheder, faglige viden, arbejdsmetoder og  

 arbejdsresultater i de to første studieår, jf. § 3, stk. 3.
 Stk. 3.  Den faglige bedømmelse skal ikke foretages,  

 såfremt den studerende i medfør af § 9, stk. 1, ikke kan fortsætte på studiet  

 efter andet studieår.
Stk. 4.  Studerende med særlige forudsætninger kan få en  

 samlet faglig bedømmelse af 1. del allerede efter, at den studerende har gået  

 på uddannelsen i to eller tre semestre.
Arkitektskolen træffer afgørelse  

 herom.
 § 13.  Den faglige bedømmelses konklusion skal være  

 »godkendt« eller »ikke godkendt«.
 Stk. 2.  Den studerende skal tage andet studieår om,  

 såfremt 1. del ikke kan godkendes efter § 12.
Stk. 3.  Den studerende kan ikke fortsætte på studiet,  

 såfremt 1. del tre gange er blevet bedømt »ikke godkendt«.
Såfremt  

 den studerende ikke kan fortsætte på studiet, træffer arkitektskolen  

 afgørelse herom.
 Stk. 4.  Arkitektskolen kan dispensere fra bestemmelsen  

 i stk. 3 og tillade den studerende at få en fjerde faglig bedømmelse af 1.  

 del, såfremt særlige forhold taler herfor.
§ 14.  Bedømmelsen foretages af en lærer fra den  

 studerendes studieenhed samt 2 censorer udpeget af skolen.
De 2 censorer må  

 ikke have undervist den studerende.
 Stk. 2.  1. del er godkendt, såfremt mindst 2 af de 3  

 personer, der er nævnt i stk. 1, er enige herom.
 Stk. 3.  En studenterobservatør kan overvære  

 bedømmelsen.
 § 15.  En faglig bedømmelse af 1. del har gyldighed  

 for begge arkitektskoler.
 § 16.  Arkitektskolerne fastsætter i fællesskab de  

 nærmere regler for bedømmelsen af 1. del, herunder regler for studerendes  

 klageadgang.
Afgang § 17.  Før uddannelsens afslutning skal den studerende  

 tilmelde sig en afgangsprøve, jf. § 2, stk. 1, 3. pkt.
 Stk. 2.  Afgangsprøven aflægges på den studieenhed, som  

 den studerende har været tilknyttet det sidste studieår.
 § 18.  Afgangsprøven består i en bedømmelse af en  

 opgavebesvarelse, som den studerende skal udarbejde inden for 3 måneder efter  

 den i stk. 4 nævnte programgodkendelse.
 Stk. 2.  Grundlaget for besvarelsen skal være:
 Stk. 3.  Vælger den studerende at søge afgang på  

 grundlag af en selvvalgt opgave, skal opgaveformuleringen enstemmigt  

 godkendes af bedømmelseskomiteen.
 Stk. 4.  Den studerende skal fremlægge et program for  

 udarbejdelsen af opgaven, som enstemmigt skal godkendes af  

 bedømmelseskomiteen.
 Stk. 5.  Såfremt to eller flere af bedømmelseskomiteens  

 medlemmer ved programgodkendelsen finder, at emnet for den studerendes  

 afgangsopgave repræsenterer en udstrakt grad af specialisering, skal  

 bedømmelseskomiteen desuden vurdere opgaver, som den studerende har  

 udarbejdet på uddannelsens 2. del, og lade disse vurderinger indgå i den  

 bedømmelse, som er nævnt i § 21, stk. 1.
 § 19.  Den i § 18 nævnte opgave skal besvares af hver  

 enkelt studerende for sig.
§ 20.  Besvarelsen skal bedømmes af en  

 bedømmelseskomite.
Bedømmelseskomiteen skal bestå af:
 Stk. 2.  En studerende udpeget af den afgangssøgende kan  

 overvære bedømmelsen som observatør.
§ 21.  Bedømmelseskomiteen udfærdiger en skriftlig  

 bedømmelse, hvis konklusion er »godkendt« eller »ikke  

 godkendt«.
Afgangsprøven er godkendt, såfremt mindst 3 af  

 bedømmelseskomiteens medlemmer, jf. § 20, stk. 1, er enige herom.
 Stk. 2.  Den studerende kan ikke fortsætte på studiet,  

 såfremt afgangsprøven tre gange er blevet bedømt »ikke godkendt«  

 efter stk. 1. Såfremt den studerende ikke kan fortsætte på studiet, træffer  

 arkitektskolen afgørelse herom.
 Stk. 3.  Arkitektskolen kan dispensere fra bestemmelsen  

 i stk. 2 og tillade den studerende at søge afgang en fjerde gang, såfremt  

 særlige forhold taler herfor.
 § 22.  Bedømmelsesresultatet »ikke godkendt«  

 af afgangsprøven har gyldighed for begge arkitektskoler.
 § 23.  Arkitektskolerne fastsætter i fællesskab de  

 nærmere regler for adgangen, herunder regler for studerendes klageadgang, for  

 sygeafgang og for omgængeres adgang.
Andre bestemmelser § 24.  Den, der har gennemført den akademiske  

 arkitektuddannelse, har ret til at betegne sig cand. arch.  

 (candidatus/candidata architecturae).
 Stk. 2.  Arkitektskolen udsteder afgangsbevis for den  

 gennemførte uddannelse.
 § 25.  Afgørelser i henhold til § 9, stk. 1, 2. pkt.,  

 § 13, stk. 3, 2. pkt., og § 21, stk. 2, 2. pkt., kan af den studerende  

 indbringes for Kulturministeriet.
§ 26.  Kulturministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Kulturministeriet kan dispensere fra  

 bekendtgørelsen, når særlige forhold taler herfor.
 Ikrafttræden m.v.
 § 27.  Bekendtgørelsen træder i kraft den 1. august  

 1991 og omfatter studerende, som begynder på arkitektuddannelsen i  

 efterårssemestret 1991 eller senere.
 § 28.  Arkitektskolerne fastsætter i fællesskab de  

 nærmere regler for en overgangsordning for studerende, der har påbegyndt  

 arkitektuddannelsen før efterårssemestret 1991.
Kulturministeriet, den 11. juli 1991 P.M.V.
 E.B.
