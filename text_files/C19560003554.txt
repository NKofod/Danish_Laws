 I anledning af hr. dommerens forespørgsel af 12. december f. å. om,  

 hvorledes nogle nærmere angivne andele i en fælleslod skal være betegnet i  

 adkomstdokumentet, for at dette kan modtages til tinglysning, skal man efter  

 derom stedfunden brevveksling med justitsministeriet herved meddele følgende:
 Når andelen i en fælleslod ved udstykning er tilladt fraskilt ejendommen,  

 hvortil den har hørt, må andelen, medmindre den er henlagt under en samtidig  

 frastykket parcel, behandles som en selvstændig ejendom og i dokumenter og  

 tingbog betegnes »den forhen til matr. nr. hørende andel i matr.  

 nr.«.
 Når samtlige andele i en fælleslod er overgået i samme mands eje, ophører  

 lodden med at være fælleslod og kan derefter i dokumenter og tingbog betegnes  

 alene ved sit matr. nr.
Det tilføjes, at ligesom der ikke er noget til hinder for overdragelse af  

 en ideel andel i en samlet fast ejendom, skulle der ikke være noget til  

 hinder for overdragelse af en som selvstændig ejendom fraskilt andel i en  

 fælleslod.
Hvis der som vederlag for andelen vides udlagt en i marken  

 afgrænset parcel, bør dog adkomst, der lyder på overdragelse af en andel,  

 afvises fra tinglysning, jfr. herved bekendtgørelse nr. 424 af 24. september  

 1949, § 37, 2. stk.
