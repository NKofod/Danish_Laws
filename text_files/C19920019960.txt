I.
Indledning. 5 II.
Erstatningsordninger ved tilskadekomst i forbindelse med undervisning  

 i skole. 7 II.1. Den skole- eller uddannelsessøgende er dækket af  

 arbejdsskadeforsikringsloven som arbejdstager 7 II.1.1. Den skole- eller uddannelsessøgende anses som medarbejder på  

 skolen 7 II.1.2. Den skole- eller uddannelsessøgende er i og med skolegangen af  

 økonomisk værdi for skolen.
Nyttekriteriet. 7 II.1.3. Medarbejderen er sendt på skole af sin arbejdsgiver i  

 arbejdsgiverens interesse. 8 II.2. En virksomheds lovpligtige arbejdsskadeforsikring dækker den skole-  

 eller uddannelsessøgende. 8 II.2.1. Erstatningsordningen efter lov om erhvervsuddannelser § 66, stk.  

 1. 9 II.2.2. Erstatningsordningen efter lov om landbrugsuddannelser § 19, stk.  

 1. 9 II.2.3. Den Sociale Ankestyrelses principielle afgørelse af 4. november  

 1980. 10 II.3. Specielle statsfinansierede erstatningsordninger, der er indført ved  

 anden lovgivning, og som i øvrigt anvender arbejdsskadeforsikringslovens  

 regler. 10 II.3.1. Erstatningsordningen efter lov om erhvervsuddannelser § 66, stk.  

 2. 10 II.3.2. Erstatningsordningen efter lov om landbrugsuddannelser § 19, stk.  

 2. 11 II.3.3. Erstatningsordningen efter lov om de erhvervsgymnasiale  

 uddannelser til højere handelseksamen og højere teknisk eksamen § 22. 11 II.3.4. Statens erstatningsordning for kursister på efteruddannelse i  

 henhold til lov om arbejdsmarkedsuddannelser og ledige, der modtager  

 uddannelsestilbud i henhold til lov om arbejdstilbud til ledige under  

 værkstedsundervisning på skole. 11 II.3.5. Statens erstatningsordning for kursister under undervisning på  

 AMU-centre. 12 II.3.6. Elever under togt med skole- eller øvelsesskib og under  

 brandkursus, jfr. lovbekendtgørelse nr. 518 af 4. december 1985 om  

 søfartsuddannelse § 21. 13 III.
Erstatningsordninger ved tilskadekomst i forbindelse med praktik i en  

 virksomhed. 15 III.1. Arbejdsskadeforsikringsloven er direkte anvendelig. 15 III.1.1. Arbejdsskadeforsikringslovens § 4, stk. 2, jfr.  

 Socialministeriets bekendtgørelse nr. 535 af 12. august 1987 om forsikring  

 efter arbejdsskadeforsikringsloven af uddannelsessøgende, der opholder sig på  

 en arbejdsplads som led i uddannelsen. 15 III.1.2. Uddannelsesaftaler. 15 III.1.3. Nyttekriteriet i arbejdsskadeforsikringsloven. 16 III.2. Statens erstatningsordning for deltagere i praktisk erhvervs  

 orientering, jfr.
AF-cirkulære nr. 8/90 af 21. marts 1990. 16 IV.
Forhold der er fælles for alle erstatningsordninger. 19 IV.1. Valg af én erstatningsordning blandt flere mulige. 19 IV.2. Hvilke erstatninger. 19 IV.3. Skoleundervisning og praktik i udlandet. 21 I.
INDLEDNING.
Særlige erstatningsordninger.
Der findes ikke nogen samlet offentlig  

 erstatningsordning, som sikrer, at skole- eller uddannelsessøgende kan få  

 erstatning for følger af personskade i forbindelse med skolegangen eller  

 uddannelsesforløbet.
Derimod er der i årenes løb skabt flere specielle  

 erstatningsordninger.
Disse ordninger indebærer - taget under et - en  

 betydelig sikring af de skole- eller uddannelsessøgende.
Erstatningsordningerne kan være forskellige hvad indholdet angår, da hver  

 ordning er skabt under særlige forudsætninger og med specielt sigte.
Alle  

 ordningerne har imidlertid to forhold til fælles:
 Erstatningsregler.-De yder erstatning efter arbejdsskadeforsikrings lovens  

 erstatningsregler.
 -De administreres fuldt ud eller i overvejende grad af  

 Arbejdsskadestyrelsen.
 Denne vejledning handler om alle erstatningsordninger, der er skabt for  

 skole- og uddannelsessøgende.
 Uddannelsestyper.Et skole- eller uddannelsesforløb gennemføres på en af  

 følgende tre måder:
 -Undervisning i skole.
 -Undervisning gennem praktik i en virksomhed; virksomheden kan være  

 offentlig eller privat.
 -Både skoleundervisning og praktik.
 Vejledningens indhold.
 Vejledningens afsnit II drejer sig om ordninger, der finder anvendelse ved  

 tilskadekomst i forbindelse med undervisning i skole.
 Vejledningens afsnit III drejer sig om de ordninger, der finder anvendelse  

 ved tilskadekomst under praktik i en virksomhed.
 Afsnit IV drejer sig om forhold, der er fælles for de ordninger, der  

 nævnes under afsnit II og III.
 Udenfor vejledningen.
 De muligheder for hjælp, som den skole- eller uddannelsessøgende herudover  

 måtte have efter lov om førtidspension, bistandsloven, lov om  

 erstatningsansvar eller som følge af, at der er tegnet privat forsikring,  

 omtales ikke i denne vejledning.
 Hovedregel:
II.
ERSTATNINGSORDNINGER VED TILSKADEKOMST I FORBINDELSE MED UNDERVISNING  

 I SKOLE.
 II.1. Den skole- eller uddannelsessøgende er dækket af  

 arbejdsskadeforsikringsloven som arbejdstager.
 II.1.1. Den skole- eller uddannelsessøgende anses som medarbejder på  

 skolen.
Skole- og uddannelsessøgende er som hovedregel ikke arbejdstagere ved den  

 skole, hvor de modtager undervisning.
Der består sædvanligvis ikke et  

 arbejdstager- arbejdsgiverforhold mellem eleven og skolen.
 Undtagelser:
Undtagelsesvis forekommer der situationer, hvor eleven anses som  

 medarbejder ved skolen og derfor omfattet af skolens lovpligtige  

 arbejdsskadeforsikring.
Det er f.eks. tilfældet, når eleven udfører ærinder  

 for skolen, går til hånde for lærerkollegiet med kaffe- teservering og opvask  

 eller deltager i skolepatrulje- eller ledsageordninger for de yngre elever.
II.1.2. Den skole- eller uddannelsessøgende er i og med skolegangen af  

 økonomisk værdi for skolen.
Nyttekriteriet.
 Nyttekriterium.
Under visse former for aktivitetsudøvelse, der indgår som led i  

 skoleundervisningen, kan eleven efter et nyttekriterium, jfr. nærmere om  

 nyttekriteriet under III.1.3., være omfattet af skolens lovpligtige  

 arbejdsskadeforsikring.
Det er tilfældet, hvor elevens aktivitet medfører en  

 økonomisk fordel for skolen, f.eks. hvis eleven i forbindelse med  

 undervisningen fremstiller produkter, der afsættes af eller anvendes af  

 skolen (levnedsmidler, beklædningsgenstande, redskaber) eller udfører  

 reparations- eller vedligeholdelsesarbejde på skolens bygninger og arealer og  

 derved sparer skolen for udgifter til fremmed arbejdskraft.
 Anmeldelse.
I de særlige situationer, der nævnes under II.1.1. og II.1.2., har skolen  

 forsikringspligt efter arbejdsskadeforsikringsloven og pligt til at anmelde  

 skaden.
Anmeldelsen sendes til skolens forsikringsselskab.
 II.1.3. Medarbejderen er sendt på skole af sin arbejdsgiver i  

 arbejdsgiverens interesse.
 Arbejdsgivers interesse.
En medarbejder kan undertiden være omfattet af sin arbejdsgivers  

 arbejdsskadeforsikring under en uddannelse på skole alene ud fra et  

 arbejdsgiverinteressekriterium.
Det er tilfældet, hvis arbejdsgiveren sender  

 medarbejderen på skole for at gennemføre en uddannelse, der forbedrer  

 medarbejderens kvalifikationer.
Der kræves en klar arbejdsgiverinteresse i  

 uddannelsen.
Er sigtet med uddannelsen hovedsagelig at forbedre  

 medarbejderens aflønning eller avancementsmuligheder, vil medarbejderen ikke  

 være omfattet af arbejdsgiverens arbejdsskadeforsikring under uddannelsen.
 Eksempler.
 Fra Arbejdsskadestyrelsens praksis kan nævnes, at en landbrugsmedhjælper,  

 der kom til skade under et traktorkursus, fik sin skade anerkendt under  

 husbonds arbejdsskadeforsikring, hvorimod en skade, der overgik en  

 Falck-piccoline under et kursus i sygetransport, som piccolinen gennemgik i  

 avancementshensigt, ikke blev anerkendt under Falcks arbejdsskadeforsikring.
 Anmeldelse.
 I disse tilfælde har arbejdsgiveren pligt til at anmelde skaden til sit  

 forsikringsselskab.
 II.2. En virksomheds lovpligtige arbejdsskadeforsikring dækker den skole-  

 eller uddannelsessøgende.
 Ovenfor under II.1. er beskrevet situationer, hvor den skole- eller  

 uddannelsessøgende er dækket af arbejdsskadeforsikringsloven, fordi  

 pågældende anses som arbejdstager eller ligestilles med en arbejdstager i den  

 konkrete situation.
 Særlig hjemmel.
 Herudover er den skole- eller uddannelsessøgende imidlertid i visse  

 tilfælde omfattet af en virksomheds lovpligtige arbejdsskadeforsikring under  

 uddannelsen på skole, fordi det er fastsat ved en anden lov eller følger af  

 Den Sociale Ankestyrelses praksis.
 Uddannelsesaftaler.
 Disse tilfælde omfatter skole- og uddannelsessøgende, som ifølge en  

 uddannelsesaftale med en virksomhed får løn under hele uddannelsesforløbet,  

 d.v.s. også under de skoleophold, der er knyttet til uddannelsen efter en  

 uddannelsesplan.
 II.2.1. Erstatningsordningen efter lov om erhvervsuddannelser § 66, stk.  

 1.
 Ordlyd.
 Bestemmelsen har følgende ordlyd:
 "Elever er under skoleophold, der er omfattet af en  

 uddannelsesaftale, omfattet af den ordning vedrørende arbejdsskadeforsikring,  

 som efter loven om arbejdsskadeforsikring gælder for praktiktiden".
 Indhold.
Der opstilles en lovbestemt formodning om, at elever med uddannelsesaftale  

 under deres deltagelse i arbejdet på uddannelsesvirksomheden er medarbejdere  

 i arbejdsskadeforsikringslovens forstand.
De modtager løn for deres arbejde  

 og er direkte omfattet af arbejdsskadeforsikringslovens § 1, og virksomheden  

 er forsikringspligtig arbejdsgiver efter arbejdsskadeforsikringslovens § 5.
 Denne forsikringsdækning er efter bestemmelsen udvidet til også at omfatte  

 de skoleophold, der er knyttet til uddannelsen, når der udbetales løn under  

 opholdet.
 Lov om erhvervsuddannelser er trådt i kraft den 1. januar 1991. Samtidig  

 er lærlingeloven ophævet.
 Lærlingeloven.
 Erstatningsordningen i lærlingelovens §§ 13, stk. 7, og 17, stk. 7, gælder  

 dog fortsat for lærlingekontrakter, der er oprettet før 1. januar 1991.  

 Lærlingeordningen svarer indholdsmæssigt til ordningen, der er fastsat i lov  

 om erhvervsuddannelser § 66, stk. 1.
Ordningen omfatter elevens færden mellem praktikvirksomhed og skole og  

 både værkstedsundervisning og teoretisk undervisning.
Dækningen under  

 skoleopholdet er således mere omfattende end den dækning, der ydes elever,  

 der er omfattet af den fastsatte statsfinansierede erstatningsordning i lov  

 om erhvervsuddannelser § 66, stk. 2, som alene omfatter  

 værkstedsundervisning, jfr. nedenfor under II,3,1.
 Landbrugsuddannelser.
 II.2.2. Erstatningsordningen efter lov om landbrugsuddannelser § 19, stk.  

 1.
Bestemmelsen har samme ordlyd som § 66, stk. 1, i lov om  

 erhvervsuddannelser.
Der henvises derfor til det, som er nævnt under II.2.1.
 Lov om landbrugsuddannelser er trådt i kraft den 1. januar 1992.
 II.2.3. Den Sociale Ankestyrelses principielle afgørelse af 4. november  

 1980.
 Ankestyrelsens praksis.
 Den Sociale Ankestyrelse har i en afgørelse af 4. november 1980 indtaget  

 det principielle standpunkt, at elever under den teoretiske undervisning på  

 skole er omfattet af virksomhedens arbejdsskadeforsikring, hvis eleverne  

 under skoleopholdet modtager løn fra virksomheden efter en uddannelsesaftale.
 Principafgørelsen svarer til de erstatningsordninger, der er indført ved  

 lov om erhvervsuddannelser § 66, stk. 1, og lov om landbrugsuddannelser § 19,  

 stk. 1, jfr. ovenfor under II.2.1. og II.2.2.
 Anmeldelse.
Skade omfattet af de erstatningsordninger, der er nævnt under II.2.1,  

 II.2.2. og II.2.3, skal anmeldes af virksomheden til dennes  

 forsikringsselskab II.3. Specielle statsfinansierede erstatningsordninger, der er indført ved  

 anden lovgivning, og som i øvrigt anvender arbejdsskadeforsikringslovens  

 regler.
 Staten betaler erstatningerne.
 Der er tale om erstatningsordninger hvorefter de skader, der sker under  

 skoleopholdet, behandles som om de var omfattet af  

 arbejdsskadeforsikringsloven, bortset fra at erstatningerne afholdes af  

 staten.
 Erhvervsuddannelser.
 II.3.1. Erstatningsordningen efter lov om erhvervsuddannelser § 66, stk.  

 2.
 Ordlyd.
 Bestemmelsen har følgende ordlyd:
"Med hensyn til elevers skader under andre skoleophold end dem, der  

 er nævnt i stk. 1, (jf. den ovenfor under II.2.1. omhandlede ordning for  

 elever med en uddannelsesaftale) finder loven om arbejdsskadeforsikring  

 tilsvarende anvendelse, for så vidt skaden skyldes undervisning under  

 arbejdspladslignende forhold.
Risikoen med hensyn til disse skader påhviler  

 staten".
 Indhold.
 Bestemmelsen sikrer de elever, der er omfattet af loven, og som ikke har  

 skaffet sig en "uddannelsesaftale", en erstatningsmulighed for  

 følger af skade, der sker under værkstedsundervisning i forbindelse med et  

 skoleophold, der er omfattet af loven.
Lov om erhvervsuddannelser, der trådte i kraft 1. januar 1991, ophæver lov  

 om erhvervsfaglige grunduddannelser.
Hermed er også ordningen fra 1987, der  

 dækkede efg-elevers tilskadekomst under værkstedsundervisning i basisåret,  

 bortfaldet og overtaget af lov om erhvervsuddannelser.
 Landbrugsuddannelser.
 II.3.2. Erstatningsordningen efter lov om landbrugsuddannelser § 19, stk.  

 2.
 Bestemmelsen har samme ordlyd som § 66, stk. 2 i lov om  

 erhvervsuddannelser.
 Der henvises derfor til det, som er nævnt ovenfor under II.3.1.  

 Erhvervsgymnasiale uddannelser.
 II.3.3. Erstatningsordningen efter lov om de erhvervsgymnasiale  

 uddannelser til højere handelseksamen og højere teknisk eksamen § 22.
 Bestemmelsen har følgende ordlyd:
 Ordlyd:
"Loven om arbejdsskadeforsikring finder tilsvarende anvendelse for så  

 vidt angår elevers eventuelle skader under uddannelserne, der skyldes  

 undervisning under arbejdspladslignende forhold.
Risikoen med hensyn til  

 disse skader påhviler staten".
 Loven er trådt i kraft den 1. januar 1991.
 Indhold og omfang.
 Ordlyden er næsten den samme som ordlyden af § 66, stk. 2, i lov om  

 erhvervsuddannelser og bestemmelsens indhold og omfang er helt den samme.
 Der henvises derfor til det, der er nævnt ovenfor under II.3.1.
 Efteruddannelses- og UTB-kursister.
 II.3.4. Statens erstatningsordning for kursister på efteruddannelse i  

 henhold til lov om arbejdsmarkedsuddannelser og ledige, der modtager  

 uddannelsestilbud i henhold til lov om arbejdstilbud til ledige under  

 værkstedsundervisning på skole.
 Hjemmel.
 Erstatningsordningen er hjemlet i Undervisningsministeriets aktstykke nr.  

 13 af 12. oktober 1990.
 Indhold.
Ordningen er begrænset til skader, der finder sted under undervisning i  

 værkstedsfag under anvendelse af maskiner, indretninger, værktøj og materiale  

 m.v., som indebærer risiko for at skade opstår.
Efter praksis er skader, der  

 sker i teorilokaler og i forbindelse med udøvelse af idræt, ikke omfattet af  

 ordningen.
Fælles om II.3.1 II.3.2 II.3.3 II.3.4 De ordninger, der nævnes under II.3.1, II.3.2, II.3.3, II.3.4,  

 administreres af Undervisnings- og Forskningsministeriet,  

 Erhvervsskoleafdelingen, for så vidt angår spørgsmålene om den omfattede  

 personkreds og undervisning, d.v.s. om der i det konkrete tilfælde er tale om  

 en elev, som er omfattet af ordningerne, og om der er tale om undervisning  

 under arbejdspladslignende forhold (værkstedsundervisning).
 Arbejdsskadestyrelsen.
 Disse erstatningsordninger administreres sammen med Arbejdsskadestyrelsen,  

 som bl.a. afgør spørgsmålene, om det anmeldte tilfælde kan anerkendes efter  

 Arbejdsskadeforsikringslovens regler og i så fald, i hvilket omfang skadens  

 følger berettiger til erstatning efter arbejdsskadeforsikringsloven.
 Anmeldelse.
 Skaden skal anmeldes af skolen til Undervisnings- og  

 Forskningsministeriet, Erhvervsskoleafdelingen, der videresender anmeldelsen  

 til Arbejdsskadestyrelsen.
 II.3.5. Statens erstatningsordning for kursister under undervisning på  

 AMU-centre.
 AMU-center.
 Kursister.
I 1953 blev der gennemført en ordning, hvorefter elever på de daværende  

 Statens Arbejdsmandsskoler, som ikke var omfattet af ulykkesforsikringsloven  

 (nu arbejdsskadeforsikringsloven), kunne få erstatning efter lovens  

 erstatningsregler, hvis skaden skete i forbindelse med undervisningen på  

 skolen.
Statens Arbejdsmandsskoler er senere blevet afløst af Statens  

 Specialarbejderskoler, og ordningen blev udvidet til at gælde for elever på  

 specialarbejderskolerne.
Det er uden betydning, om skolen er ejet af staten  

 eller oprettet som en selvejende institution.
Fra 1. januar 1984 får De  

 Selvejende Specialarbejderskoler fuld dækning fra staten af driftsudgifterne,  

 og i konsekvens heraf er De Selvejende Specialarbejderskoler, ligesom Statens  

 Specialarbejderskoler, nu omfattet af statens selvforsikringsordning.  

 Specialarbejderskolerne er senere ændret til AMU-centrene.
Arbejdsskadestyrelsen behandler det enkelte tilfælde, som om der er tale  

 om en arbejdsskade.
På grundlag af styrelsens afgørelse afholder skolen selv  

 udgifterne i tilfælde vedrørende tandskader og brilleskader m.v., jf.  

 arbejdsskadeforsikringslovens § 25. I sager om erstatning for tab af  

 erhvervsevne, varigt mén og tab af forsørger udbetales erstatningen i  

 første omgang af Arbejdsskadestyrelsen, som derefter får pengene refunderet  

 af Arbejdsmarkedsstyrelsen.
 Indhold.
 Eleverne på AMU-centrene er dækket under både teoretisk og praktisk  

 undervisning.
Ordningen dækker også i tilfælde, hvor undervisningen af praktiske grunde  

 foregår uden for selve centret, når blot eleven er indskrevet som kursist på  

 centret.
Det betyder f.eks., at en kursist, der gennemfører uddannelse til  

 erhvervsdykker på Forsvarets Dykkerskole på Holmen er omfattet af ordningen.
 AMU-kursister kommer normalt fra de arbejdslediges kreds, men det sker, at  

 en AMU-kursist er arbejdstager.
 Hvis det er tilfældet, kan den pågældendes arbejdsgiver være  

 forsikringspligtig for kursisten under kurset på AMU-centret, jfr.  

 erstatningsordningen der er nævnt under II.1.3, hvor en medarbejders  

 skolegang sker i arbejdsgiverens interesse.
 Anmeldelse.
AMU-centret har anmeldepligten.
Anmeldelsen skal sendes til  

 Arbejdsskadestyrelsen.
 II.3.6. Elever under togt med skole- eller øvelsesskib og under  

 brandkursus, jfr. lovbekendtgørelse nr. 518 af 4. december 1985 om  

 søfartsuddannelse § 21.
 Ordlyd.
 Denne bestemmelse har følgende ordlyd:
"Såfremt der under et togt med et skoleskib eller øvelsesskib, der  

 drives af industriministeren, overgår eleverne ulykkestilfælde, kan der  

 udredes erstatning af statskassen efter reglerne i ulykkesforsikringsloven  

 (nu arbejdsskadeforsikringsloven), uanset at de pågældende ikke omfattes af  

 loven.
Det samme gælder med hensyn til ulykker, der indtræffer under  

 brandkursus, der etableres af industriministeren".
 Denne bestemmelse omfatter også elever på skoleskibet "Danmark".
Med bestemmelsen er der endvidere tænkt på øvelsesskibet "Hans Chr.  

 Andersen". I forbindelse med uddannelsen til navigatør og sætteskipper  

 (skipperskolen) skal eleverne i praktik på skibet.
Bestemmelsen omfatter  

 endvidere skibe under Industriministeriet, som anvendes i forbindelse med  

 uddannelsen af fiskere.
 Hvad angår brandkurserne er der efter Direktoratet for Søfarendes  

 opfattelse, tænkt på et 1-dags kursus i brand- og eksplosionsbekæmpelse på  

 grundstadiet i søfartsuddannelsen og et senere udvidet 3-dages kursus ved  

 styrmands- og skippereksamen.
 Anmeldelse.
 Skibschefen har pligt at melde skaden til Industriministeriet, der sender  

 anmeldelsen videre til Arbejdsskadestyrelsen.
III.
ERSTATNINGSORDNINGER VED TILSKADEKOMST I FORBINDELSE MED PRAKTIK I EN  

 VIRKSOMHED.
 III.1. Arbejdsskadeforsikringsloven er direkte anvendelig.
 III.1.1. Arbejdsskadeforsikringslovens § 4, stk. 2, jfr.  

 Socialministeriets bekendtgørelse nr. 535 af 12. august 1987 om forsikring  

 efter arbejdsskadeforsikringsloven af uddannelsessøgende, der opholder sig på  

 en arbejdsplads som led i uddannelsen.
 Ordlyd.
 Arbejdsskadeforsikringslovens § 4, stk. 2, fra 1987 har følgende ordlyd:
 "Socialministeren fastsætter regler om, i hvilket omfang loven skal  

 gælde for uddannelsessøgende der opholder sig på en arbejdsplads som led i  

 uddannelsen".
 Reglerne er fastsat i den nævnte bekendtgørelse.
 Betingelser.
Enhver uddannelsessøgende er forsikret under praktik, som er led i en  

 uddannelse, der er godkendt som støtteberettiget efter lov om Statens  

 Uddannelsesstøtte.
Praktikken skal være et led i uddannelsesplanen og  

 formidlet eller godkendt af skolen eller uddannelsesinstitutionen inden for  

 rammerne af uddannelsen.
 Forsikringspligt.
 Forsikringspligten påhviler den offentlige eller private arbejdsgiver,  

 hvor praktikken finder sted.
 Denne lovhjemlede og vidtdækkende forsikringsordning for skole- og  

 uddannelsessøgende i virksomhedspraktik, må ses som en udvidelse i forhold  

 til nyttekriteriet jf. nedenfor under III.1.3. Ordningen blev gennemført, da  

 nyttekritteriet sjældent blev anvendt, hvortil kommer, at der for visse  

 virksomhedspraktikker er en betydelig risiko for, at der sker personskader.
 III.1.2. Uddannelsesaftaler.
 Uddannelsesaftale.
 Hvis der er indgået en uddannelsesaftale mellem den skole- eller  

 uddannelsessøgende og en virksomhed, vil eleven i  

 arbejdsskadeforsikringslovens forstand være antaget til arbejde og dermed  

 omfattet af lovens § 1 med virksomheden som forsikringspligtig arbejdsgiver.  

 Elevens faktiske værdi som arbejdskraft er uden betydning.
 Som eksempler på disse situationer kan nævnes elever efter lov om  

 erhvervsuddannelser og lov om landbrugsuddannelser med en uddannelsesaftale  

 og lærlinge med lærlingekontrakt efter lærlingeloven.
 III.1.3. Nyttekriteriet i arbejdsskadeforsikringsloven.
Hvis den skole- eller uddannelsessøgende er i virksomhedspraktik uden en  

 egentlig uddannelsesaftale, og hvis den pågældende ikke er omfattet af  

 arbejdsskadeforsikringslovens § 4, stk. 2 og bekendtgørelse nr. 535, kan  

 skaden alligevel dækkes over arbejdsskadeforsikringsloven.
Det kan lade sig  

 gøre, hvis pågældende i den konkrete situation opfylder det såkaldte  

 nyttekriterium.
 Nyttekriteriet.
Ved nyttekriteriet forstås en praksis, hvorefter praktikvirksomhedens  

 arbejdsskadeforsikring finder anvendelse, hvis praktikanten enten direkte  

 erstatter anden nødvendig arbejdskraft eller rent faktisk bidrager til  

 virksomhedens produktion i et ikke uvæsentligt omfang.
Nyttekriteriet vil  

 således typisk være opfyldt, hvor praktikanten gennem en længere periode har  

 udført sine arbejdsopgaver selvstændigt og uden nævneværdig overvågning og  

 hertil eventuelt har opnået en arbejdsrutine gennem tidligere  

 erhvervsbeskæftigelse.
Består praktikken på den anden side nærmest i  

 observation, praktisk undervisning fra virksomhedens side eller meget  

 beskeden og kortvarig arbejdsydelse fra praktikantens side, vil praktikanten  

 ikke være omfattet af virksomhedens arbejdsskadeforsikring.
 Anmeldelse.
 Virksomheden har pligt til at anmelde skader, der er omfattet af de  

 ordninger, der nævnes under III.1.1, III.1.2 og III.1.3. Anmeldelse skal  

 sendes til virksomhedens forsikringsselskab der videresender anmeldelsen til  

 Arbejdsskadestyrelsen.
III.2. Statens erstatningsordning for deltagere i praktisk erhvervs  

 orientering, jfr.
AF-cirkulære nr. 8/90 af 21. marts 1990.
 Der er her tale om en erstatningsordning, hvor de sikrede ikke er omfattet  

 af den personkreds, som dækkes efter arbejdsskadeforsikringsloven, men af  

 lovens regler i øvrigt.
Det står i modsætning til de erstatningsordninger, der er nævnt ovenfor  

 under III.1.1, III.1.2 og III.1.3, hvor arbejdsskadeforsikringsloven finder  

 direkte anvendelse.
Erstatningerne afholdes af staten.
Det nævnte cirkulære er det foreløbig sidste i en række tilbage fra  

 1960-erne.
Hjemlen for ordningen er tekstanmærkning nr. 51 til § 28 i  

 Finansloven.
 Ordningen administreres af Arbejdsmarkedsstyrelsen for så vidt angår  

 spørgsmålet, hvilken personkreds der er dækket, og af Arbejdsskadestyrelsen  

 for så vidt angår alle andre spørgsmål.
 Indhold.
 Meningen er, at vejledningssøgende, der deltager i praktisk  

 erhvervsorientering, skal have samme erstatningsmæssige stilling som de  

 egentlige arbejdstagere, som praktikanterne ofte samarbejder med og deler  

 arbejdsvilkår med.
 Samtidig får de virksomheder, der stiller praktikpladser til rådighed,  

 sikkerhed for, at eventuelle skader erstattes af staten, og ordningen er  

 dermed en vigtig forudsætning for arbejdspladsernes imødekommenhed.
 Personkreds.
Alle uddannelses- og erhvervsvejledningssøgende er omfattet af ordningen,  

 med de begrænsninger som følger af nedenstående.
Skoleelever, der deltager i  

 praktisk erhvervsorientering, hvorved forstås aktiviteter der foregår i  

 erhvervslivet, og som har uddannelses- og erhvervsorientering som et  

 væsentligt formål er også omfattet.
Det er uden betydning, om der er tale om  

 offentlig eller privat virksomhed.
 Aktivitet.
Aktiviteten skal finde sted i en situation, hvor den uddannelses- eller  

 vejledningssøgende endnu ikke har truffet et endeligt valg af uddannelse  

 eller erhverv.
Når valget er truffet, f.eks. hvis der er tale om en praktik,  

 som er led i en valgt uddannelse, kan ordningen ikke anvendes.
 Her i landet.
Aktiviteten skal finde sted i en virksomhed i Danmark.
Hvis virksomheden  

 sender en praktikant til udlandet, dækkes praktikanten også af  

 erstatningsordningen.
Praktikanters færden mellem hjem og praktiksted er ikke  

 omfattet af ordningen.
Derimod er færden mellem skole/institution og  

 praktiksted omfattet.
 Varighed.
Erhvervspraktikken må normalt ikke vare længere end i alt 6 uger om året.  

 Er der tale om uddannelser, hvor der efter uddannelsesplanerne lægges særlig  

 vægt på elevernes orientering om og kontakt med erhvervslivet, vil der kunne  

 ses bort fra tidsbegrænsningen.
Også i den individuelle vejledning vil  

 ordningen, når der kan godtgøres et særligt behov, kunne dække i et udvidet  

 tidsrum.
 Iværksættelse.
 Aktiviteten skal iværksættes gennem AF eller en  

 skole/uddannelsesinstitution/vejledningsordning, der er offentlig eller  

 offentligt godkendt.
 Anmeldelse.
 Skade skal anmeldes af arbejdsformidlingen, vejledningsordningen eller  

 skolen til Arbejdsmarkedsstyrelsen, der sender anmeldelsen videre til  

 Arbejdsskadestyrelsen.
IV.
FORHOLD DER ER FÆLLES FOR ALLE ERSTATNINGSORDNINGER.
 IV.1. Valg af én erstatningsordning blandt flere mulige.
Erstatningsordningerne er skabt over en længere årrække af flere  

 forskellige offentlige myndigheder.
En senere tilvejebragt erstatningsordning  

 kan derfor overlappe en allerede eksisterende.
En skole- eller  

 uddannelsessøgende, der er kommet til skade, kan derfor af og til vælge  

 mellem flere erstatningsordninger.
 Eksempel.
Som eksempel kan nævnes følgende tilfælde: En kokkeelev, der er omfattet  

 af lov om erhvervsuddannelser, men som ikke har sikret sig en  

 uddannelsesaftale, kommer til skade under værkstedsundervisning på en teknisk  

 skole.
Skaden er sket i forbindelse med produktion af madvarer, som afsættes  

 i skolens kantine.
Eleven har i de sidste 10 uger haft et godt lønnet job med  

 udbringning af morgenaviser.
 Bestemmelsen i § 66, stk. 2, i lov om erhvervsuddannelser - personskade  

 under værkstedsundervisning på skolen, som er nævnt under II.3.1, kan  

 umiddelbart anvendes.
Det vil formentlig være mere fordelagtigt at vælge erstatningsordningen,  

 der er nævnt under II,1.2, og som bygger på nyttekriteriet.
Efter denne  

 ordning ligestilles eleven forsikringsmæssigt efter  

 arbejdsskadeforsikringslovens praksis med skolens ansatte medarbejdere og  

 elevens skade er en arbejdsskade, der er dækket af skolens  

 arbejdsskadeforsikring.
Det medfører at den tilskadekomne elev foruden en  

 eventuel arbejdsskadeerstatning også er berettiget til sygedagpenge efter  

 dagpengelovens § 21, hvilket ikke ville være tilfældet, hvis skaden blev  

 anmeldt og behandlet efter § 66, stk. 2 i lov om erhvervsuddannelser.
 IV.2. Hvilke erstatninger.
 Alle erstatningsordninger sikrer den tilskadekomne skole eller  

 uddannelsessøgende erstatning efter reglerne i lov om arbejdsskadeforsikring.  

 Der kan herefter blive tale om følgende ydelser:
 Erhvervsevnetabserstatning.
 Erstatning for tab af erhvervsevne, når skaden har medført bortfald eller  

 nedsættelse af evnen til at skaffe sig indtægt ved arbejde.
Ved 100% erhvervsevnetab betales der en årlig ydelse på 4/5 af  

 årsindtægten på skadestidspunktet, dog højst 4/5 af et årslønsgrundlag, der  

 er fastsat i loven, og som reguleres efter løntallet hver 1. april.
Ved  

 mindre tab udbetales der forholdsmæssigt mindre ydelser.
Hvis  

 erhvervsevnetabet fastsættes til under 50%, udbetales erstatningen som  

 hovedregel som et engangsbeløb. Årsindtægten fastsættes efter et skøn, når  

 særlige forhold gør sig gældende, f.eks. når indtægten har varieret gennem  

 det forudgående år.
Hvis tilskadekomne er under 21 år eller under uddannelse, tages der ved  

 fastsættelsen hensyn til den erhvervsindtægt, pågældende kunne forventes at  

 få efter det fyldte 21. år, hvis skaden ikke var sket.
I loven er der fastsat  

 et mindstebeløb.
 Godtgørelse for varigt mén.
Godtgørelse for varigt mén for de ulemper skaden har medført i den  

 daglige tilværelse.
Godtgørelsen fastsættes i almindelighed i  

 overensstemmelse med Arbejdsskadestyrelsens tabel over méngrader, der  

 går ud fra skadens medicinske følger.
Erhvervs- og indtægtsmæssige forhold er  

 således uden betydning.
Godtgørelsen ydes som et engangsbeløb.
Beløbets  

 størrelse afhænger af skadelidtes statistiske restlevetid.
 Sygebehandling m.v.
Betaling af sygebehandling m.m.
Mens erstatningssagen er under behandling,  

 betales udgifter til sygebehandling og transport i forbindelse hermed.  

 Udgifterne godtgøres dog kun i det omfang de ikke kan betales efter  

 sygesikringsloven eller sygehusloven.
Endvidere kan skadelidte, medens sagen  

 er under behandling, få betalt udgifter til hjælpemidler, der er nødvendige  

 på grund af skaden, f.eks. proteser, briller kontaktlinser og høreapparater.  

 I denne forbindelse bemærkes, at skader på sådanne hjælpemidler anses for  

 personskade, og at udgifterne til reparation eller nyanskaffelse derfor  

 godtgøres skadelidte.
 Efterladteerstatninger.
Overgangsbeløb ved dødsfald og erstatning for tab af forsørger.
Hvis  

 skadelidte dør som følge af skaden, har en efterladt ægtefælle eller  

 samlever, som levede med afdøde i ægteskabslignende forhold, ret til et  

 overgangsbeløb én gang for alle.
I særlige tilfælde kan beløbet også  

 tilkendes andre efterladte.
Herudover ydes der erstatning for tab af forsørger til en efterladt  

 ægtefælle eller samlever, som afdøde forsørgede helt eller delvis.  

 Erstatningen gives som en løbende ydelse, der udgør 30% af afdødes årsløn,  

 dog højst 30% af det allerede nævnte maksimale årslønsgrundlag.
Ydelsen løber  

 i perioder fra 1 til 10 år, alt efter omfanget af den tabte forsørgelse.
Afdødes børn får hver 10% af afdødes årsløn i årlig ydelse, maksimalt dog  

 40% til alle børn tilsammen.
Det er en betingelse, at afdøde havde  

 forsørgelsespligt overfor børnene.
Ydelsen løber til barnets fyldte 18. år,  

 men kan forlænges til det fyldte 21. år, hvis barnet er under uddannelse.
 Andre personer, som afdøde forsørgede helt eller delvis, kan også få  

 erstatning for tab af forsørger.
 Tingsskade.
 Erstatningsordningerne giver ikke erstatning for skade på private  

 ejendele, f.eks. beklædning, ure, cykler og knallerter, selv om skaden sker i  

 forbindelse med uddannelsen.
 Godtgørelse for svie og smerte.
 Efter arbejdsskadeforsikringsloven kan der aldrig ydes godtgørelse for  

 svie og smerte.
 Dobbelterstatning.
 Hvis skadelidte eller dennes efterladte har erstatningskrav mod en  

 skadevolder, der er ansvarlig for personskaden, nedsættes kravet i det  

 omfang, skadelidte eller de efterladte er berettiget til erstatning efter  

 erstatningsordningen.
 IV.3. Skoleundervisning og praktik i udlandet.
 Alle de erstatningsordninger, der er omhandlet i denne vejledning  

 administreres af Arbejdsskadestyrelsen efter arbejdsskadeforsikringslovens  

 regler.
 To bestemmelser har betydning i forbindelse med praktik i udlandet.
 1. § 1, stk. 1,1. pkt. som har følgende ordlyd:
 "Enhver, der mod løn eller som ulønnet medhjælper antages til i en  

 arbejdsgiveres tjeneste varigt, midlertidigt eller forbigående at udføre  

 arbejde her i landet, er forsikret mod følgerne af arbejdsskade efter denne  

 lov".
 Heraf fremgår klart, at arbejdsskadeforsikringsloven bygger på et  

 territorialitetsprincip, d.v.s., at den som hovedregel alene dækker følger af  

 skader, der sker i Danmark.
 2. § 4, stk. 3, der har følgende ordlyd:
 "Chefen for Arbejdsskadestyrelsen kan fastsætte regler om anvendelse  

 af loven på personer, der i arbejdsgiverens tjeneste udsendes til  

 midlertidigt arbejde i udlandet".
 Sådanne regler er fastsat i Sikringsstyrelsens (nu Arbejdsskadestyrelsen)  

 bekendtgørelse nr. 559 af 3. november 1978 om arbejdsskadeforsikring for  

 personer der udsendes til midlertidigt arbejde i udlandet.
 Efter bekendtgørelsens § 1 vil praktikanter i en her i landet  

 hjemmehørende virksomhed, der udsendes til arbejde i udlandet for  

 virksomheden, være omfattet af virksomhedens arbejdsskadeforsikring i de  

 første 12 måneder af opholdet i det andet land.
 Efter bekendtgørelsens § 2 gælder, at hvis udsendelsen sker til lande  

 tilsluttet EF eller iøvrigt til lande, med hvilke Danmark har truffet  

 gensidig overenskomst om, i hvilket omfang bestemmelserne i  

 arbejdsskadeforsikringsloven eller den fremmede stats tilsvarende  

 bestemmelser, skal anvendes, gælder de i EF- forordningen henholdsvis  

 overenskomsten fastsatte regler.
Efter disse regler vil den udsendte praktikant være omfattet af den danske  

 praktikvirksomheds arbejdsskadeforsikring i 12 måneder, der kan udstrækkes  

 til 24 måneder inden for EF-området.
Efter disse fristers udløb finder  

 opholdslandets regler anvendelse.
