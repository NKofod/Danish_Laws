(Tekniske skoler) Omstående regler for teknonomkursus har virkning fra den 1. august 1988.
 Samtidig ophæves regler for teknonomkursus, V-782 af 1. juli 1987.
 Det understreges, at kurset Edb-understøttet produktionsstyring  

ikke frit kan udbydes af tekniske skoler, der i øvrigt gennemfører  

 teknonomundervisning efter direktoratets godkendelse.
 Opmærksomheden henledes særligt på følgende ændringer:
 Bekendtgørelsens bestemmelser om klageadgang er indføjet i afsnit III,  

 pkt. 12, afsnit VI og afsnit VIII, pkt. 10.
 Der er indføjet et afsnit om eksaminanders adgang til at få udleveret  

 fotokopi af besvarelser i afsnit VIII, pkt. 9.
 De gennemførte justeringer af reglerne om meritoverførsel (fritagelse) i  

 afsnit III tilsigter ikke en begrænsning i adgangen til meritoverførsel, men  

 er udtryk for, at uddannelserne bevæger sig hastigt i forhold til hinanden,  

 og at konkret stillingtagen i stadig højere grad er nødvendig.
 P.d.v.
 e.b.
Erik Nexelmann underv.insp.
Bilag: Undervisningsministeriets bekendtgørelse nr. 45 af 28. januar 1987  

 om teknonomkursus I Formål og struktur Formålet med teknonomkursus er at give deltagerne bedre grundlag for at  

 varetage funktioner i deres erhverv.
Kurserne skal give mulighed for  

 erhvervelse af viden og færdighed på enkelte områder såvel som for en  

 afrundet faglig helhed.
 Kurserne henvender sig til personer, der samtidig med erhvervsarbejde, og  

 med 4 års relevant erhvervsbeskæftigelse, har behov for at erhverve sig viden  

 og kunnen, så de:
gennem en videregående uddannelse inden for teknisk/administrative områder  

 kan varetage ledelses-, planlægnings- og styringstekniske funktioner ved  

 produktion, gennem en videregående uddannelse inden for tilgrænsende  

 teknisk/administrative områder bibringes en større erhvervsmæssig bredde, gennem en teknisk suppleringsuddannelse inden for et fagområde bibringes  

 en forståelse af tekniske discipliner og terminologier i et sådant omfang, at  

 de selvstændigt kan arbejde med teknisk/administrative problemer.
Kurserne er opbygget efter et »byggeklodssystem«, hvor man  

 kombinerer fælleskurserne: Virksomhedsøkonomi og virksomhedsorganisation med  

 de forskellige specialkurser.
Disse specialkurser kan tages enkeltvis (dog  

 under hensyntagen til adgangsbetingelserne) eller samlet efter deltagernes  

 eget valg.
 Kurserne er på 60 timer, dog er indledning til virksomhedsøkonomi på 30  

 timer.
 I driftsteknisk linje indgår enten kvalitetsstyring I (X)  

eller  produktionsstyring I (X) efter deltagernes valg.
 En teknonomuddannelse omfatter 6 kursus, der sammensættes i  

 overensstemmelse med foranstående oversigt.
enten inden for en linje (teknonomuddannelse med linjebetegnelse) eller af de 2 fælleskurser, 2 kurser af klyngen specialkurser I og  

 2 kurser af klyngen specialkurser II (teknonomuddannelse uden  

 linjebetegnelse).
 II Undervisningen.
 Undervisningen tilrettelægges som deltidsundervisning som dag- og/eller  

 aftenkursus.
 Undervisningen er normalt tilrettelagt med 2-4 timers undervisning pr. uge  

 pr kursus over 15-30 uger, hvortil kommer hjemmearbejde, opgaveløsning m.m.
Arbejdsindsatsen pr. kursus incl. hjemmearbejde forventes at ville andrage  

 4-6 timer i gennemsnit pr. uge.
Det anbefales derfor kun at følge 2 kursus  

 samtidig, således at specialets gennemførelse under normale omstændigheder  

 udstrækkes over 3 år.
 Kursusdeltagerne har adgang til at følge enkeltkurser efter ønske og  

 behov, når de for de enkelte kurser fastsatte adgangsbetingelser er opfyldt.  

 Man er således ikke forpligtet til at følge et helt speciale, men kan vælge  

 netop det kursus, man er interesseret i.
 Kursusdeltagerne kan sammensætte en individuel uddannelse gennem tilvalg  

 af en række enkeltkurser efter behov og interesse.
Der er gennem strukturen og de to økonomisk/administrative fælleskurser  

 VIRKSOMHEDSORGANISATION og VIRKSOMHEDSØKONOMI tilstræbt en forbindelse mellem  

 teknonom- og merkonomuddannelsen, der sikrer, at de uddannelsestagere, der  

 måtte ønske at konvertere, kan gøre dette med en vis meritoverførsel.
Ved  

 udarbejdelse af læreplaner for de enkelte fag tilsigter man at omforme de  

 teknisk/økonomiske forskningsresultater til en form, der er praktisk og  

 anvendelig i ledelsesteknisk henseende.
Kurserne er opbygget således, at man  

 kan kombinere de fælles grundfag: VIRKSOMHEDSORGANISATION og  

 VIRKSOMHEDSØKONOMI med forskellige specialfag.
 III Meritoverførsel/fritagelser.
 I henhold til bekendtgørelsens §7, stk. 3, fastsættes nedenstående regler  

 om meritoverføring.
I det nedenfor anførte tilfælde - hvor intet andet er angivet - er det en  

 betingelse for meritoverføring, at karakteren mindst 6 efter 13-skalaen  

 (eller beståelseskarakter efter anden karakterskala), er opnået i det fag,  

 der er baggrund for meritoverførsel.
Hvis faget er  en del af en  

 samlet uddannelse, er det ikke en betingelse, at den samlede uddannelse er  

 bestået med mindre andet er anført.
Hvis der i samme fag er både mundtlig og  

 skriftlig eksamen, gives fritagelse, såfremt et vejet gennemsnit (efter de  

 regler for udregning, der gælder for den pågældende uddannelse) udgør en  

 beståelseskarakter.
 1. Højere handelseksamen efter bekendtgørelse nr. 377  

 af 8. november 1966 og bekendtgørelse nr. 90 af 9. februar 1973 :
De dertil svarende undervisningsfag giver fritagelse for Virksomhedsøkonomi.
 Højere handelseksamen efter bekendtgørelse nr. 411 af 15. august 1975  

 og bekendtgørelse nr. 314 af 15. juni 1981 :
Organisation giver fritagelse for Virsomhedsorganisation.
Drifts- og produktionsteknik (1975) giver fritagelse for Virksomhedsøkonomi.
Regnskabslære/driftsøkonomi i forening med enten faget Driftsøkonomi eller  

 faget Regnskabslære giver fritagelse for Virksomhedsøkonomi.
 Højere Handelseksamen efter bekendtgørelse nr. 764 af 5. november  

 1986 :
Regnskabslære/driftsøkonomi giver fritagelse for Virksomhedsøkonomi.
 Enkeltfagsprøver:
 De til højere handelseksamen svarende statskontrollerede enkeltfagsprøver  

 giver tilsvarende fritagelser som de pågældende fag ved højere  

 handelseksamen.
 2. Edb-assistenteksamen efter bekendtgørelse nr. 390 af 5. august  

 1983 :
Organisation giver fritagelse for Virksomhedsorganisation.
Regnskabslære/driftsøkonomi i forening med Regnskabslære giver fritagelse  

 for Virksomhedsøkonomi.
 Edb-assistenteksamen efter bekendtgørelse nr. 2 af 5. januar 1987:
Organisation giver fritagelse for Virksomhedsorganisation.
 3. Handelshøjskoleuddannelser:
 HA-studiet.
Bestået HA-uddannelse giver fritagelse for Virksomhedsøkonomi Virksomhedsorganisation såfremt det dokumenteres, at studiet har indeholdt de pågældende  

 discipliner, og at disse indgår i fag, hvori mindst karakteren 6 efter  

 13-skalaen er opnået.
 Fag på HD (1. og 2. del) samt den Erhvervssproglige grunduddannelse giver  

 fritagelse, hvis det overfor skolen kan dokumenteres, at studiet har  

 indeholdt de pågældende discipliner i fag, hvor mindst karakteren 6 efter  

 13-skalaen er opnået.
 4. Merkonomkursus.
Ledelse og samarbejde giver fritagelse for Arbejdspsykologi 1.
Arbejdsret I giver fritagelse for Arbejdsret I, idet karakteren overføres.
Databehandling 1 giver fritagelse for Industriel edb.
Virksomhedsøkonomi giver fritagelse for Virksomhedsøkonomi, idet karakteren overføres.
Virksomhedsorganisation giver fritagelse for Virksomhedsorganisation, idet karakteren overføres.
Markedsføring af serviceydelser giver fritagelse for Markedsføring af serviceydelser, idet karakteren overføres.
 5. Universitet eller videregående uddannelser i øvrigt.
Uddannelser fra Den Kgl.
Veterinær- og Landbohøjskole giver  

 fritagelse for Virksomhedsøkonomi, hvis det overfor skolen kan dokumenteres, at studiet har indeholdt de  

 pågældende discipliner i fag, hvor mindst karakteren 6 efter 13- skalaen er  

 opnået.
Civil, akademi- og teknikumingeniør, giver fritagelse for Virksomhedsøkonomi, hvis det overfor skolen kan dokumenteres, at studiet har indeholdt de  

 pågældende discipliner i fag, hvor der mindst er opnået karakteren 6 efter  

 13-skalaen.
Cand. oecon. giver fritagelse for Virksomhedsøkonomi.
 6. Bankskole.
Bestået eksamen fra den 2-årige bankskole giver fritagelse for Virksomhedsøkonomi.
 7. Sparekasseskolen.
1. og 2. del samt Sparekassehøjskolen bestået:  

 Virksomhedsorganisation giver fritagelse for Virksomhedsorganisation.
 8. Landbrugsteknikeruddannelsen.
 Såfremt det i det enkelte tilfælde dokumenteres, at studiet har indeholdt  

 en af de nævnte discipliner, og der heri er aflagt prøve med et resultat, der  

 mindst svarer til beståelseskriteriet, gives der fritagelse for:
Virksomhedsøkonomi Virksomhedsorganisation.
 9. Udvidet maskinmestereksamen.
Fra 1973 eller senere giver fritagelse for Virksomhedsøkonomi.
 10. Andre tilfælde.
 I særlige tilfælde kan meritoverføring (fritagelse) tillades af  

skolen udover de tilfælde, der er omhandlet foran, hvis skolen på  

 grundlag af dokumentation for forudgående uddannelse eller praktisk erfaring  

 på området skønner, at ansøgeren allerede har tilsvarende viden og baggrund  

 inden for det pågældende fagområde.
 Det påhviler ansøgeren at fremskaffe den fornødne dokumentation.
 Ved undervisningens begyndelse indsender skolen en rapport over de  

 givne fritagelser til direktoratet for erhvervsuddannelserne.
Klager over skolens afgørelser indsendes til direktoratet for  

 erhvervsuddannelserne gennem skolen.
Fristen for klager er  4 uger fra  

 den dag, skolens afgørelse er meddelt den pågældende, jf. § 17 i  

 bekendtgørelsen om teknonomkursus.
 Endvidere henledes opmærksomheden på muligheden for at aflægge eksamen som  

 privatist, jf. afsnit VIII, 7.
 V Hvilken kompetence giver kurserne.
 Den stadigt stigende kompleksitet i erhvervsliv og samfund stiller krav om  

 specialisering - og samtidig krav om et bredt kendskab til en række  

 funktioner uden for specialistens område.
 Teknonomuddannelsen imødekommer disse krav ved at være et  

 deltidsuddannelsessystem, der imødekommer såvel behovet for en videregående  

 uddannelse for teknikere inden for det produktionsstyringsmæssige område som  

 behovet for en supplerende teknisk/administrativ uddannelse for merkantilt  

 uddannede.
 Det er ikke et specifikt mål med uddannelsen at forberede til videregående  

 studier, idet kurserne i forbindelse med faglig viden og erhvervskendskab  

 fører frem til en række arbejdsområder i erhvervslivet.
 VI Optagelsesbetingelser.
 Generelle optagelsesbetingelser:
Enhver kan optages, som har haft 4 års relevant praktisk  

 erhvervsbeskæftigelse.
Faglig uddannelse medregnes heri.
Optagelse på visse  

 kurser kan forudsætte forudgående gennemførelse eller sideløbende deltagelse  

 i andre kurser, jf. nedenfor.
 Yderligere optagelsesbetingelser til de enkelte kurser:
 Ud over de generelle skal nedennævnte yderligere betingelser være opfyldt:
(* 1) I industriel edb afholdes sygeeksamen i august, hvortil privatister  

 har adgang.  Dispensation Skolen kan dispensere fra yderlige optagelsesbetingelser, hvis skolen  

 skønner, at den pågældende har tilstrækkelig viden inden for det pågældende  

 fagområde.
 Denne dispensation er ikke ensbetydende med fritagelse  

 (meritoverførsel) som kun kan gives i de i regelsamlingen angivne tilfælde.
 Ved undervisningens begyndelse indsender skolen en rapport om givne  

 dispensationer til direktoratet for erhvervsuddannelserne.
Klager over skolens afgørelser indsendes til direktoratet for  

 erhvervsuddannelserne gennem skolen.
Fristen for klager er 4 uger fra  

 den dag, skolens afgørelse er meddelt den pågældende, jf. § 17 i  

 bekendtgørelsen om teknonomkursus.
 Introduktionskursus.
 Der vil kunne oprettes kursus i Indledning til virksomhedsøkonomi  

  med det formål at give ikke regnskabskyndige en orientering om bogføring og  

 opstilling af regnskaber (normalt 30 timer).
 Skolen kan afholde vejledende prøve, for hvilken der ikke udstedes bevis.
 VII Lærerkvalifikationer.
 For at sikre uddannelsen på et rimeligt højt kvalitetsniveau er det  

 væsentligt, at lærerkræfterne opfylder visse teoretiske og praktiske  

 kvalifikationer og kan tage udgangspunkt i de situationer, som kursisterne  

 kender fra deres dagligdag.
 Til produktionstekniske kurser:
 En teoretisk uddannelse, der niveaumæssigt svarer til en  

 teknikumingeniøruddannelse samt en flerårig aktuel praktisk erfaring  

 inden for det fagdisciplinområde, vedkommende skal undervises i.
 Til merkantile kurser:
 En erhvervsøkonomisk uddannelse, svarende til HD-niveau, samt en  

 flerårig aktuel praktisk erfaring inden for det relevante discipliområde.
 Til øvrige kurser:
Erhvervsret: En juridisk uddannelse samt en flerårig aktuel  

 praktisk erfaring inden for fagområdet.
Arbejdsret: En uddannelse på HD-eller  

 teknikumniveau samt en flerårig aktuel praktisk erfaring inden for  

 området.
 Aflønning:
 Se departementets skrivelse, j.nr. 1977-505-14, af 9. februar 1978 samt  

 direktoratet for erhvervsuddannelsernes skrivelser af 30. juni 1970 og 5.  

 oktober 1970, j.nr. 41-20-00-14/69.
 VIII Eksamen.
1. Fællesfag og specialefag afsluttes med en skriftlig  

 statskontrolleret prøve.
Prøverne afholdes hvert år helt overvejende i  

 april/maj.
Som et forsøg indtil videre afvikles desuden prøver i december i  

 fag, der ikke er fælles med merkonomkursus.
Kursister, der skal til eksamen i  

 2 fag samme dag, kan efter anmodning få tilladelse af skolen til at indstille  

 sig til sygeeksamen i det ene fag.
 2. Karakterer.
Ved bedømmelsen benyttes 13-skalaen.
Minimum for at bestå et kursus er  

 karakteren 6.
 3. Eksamensbevis.
a.
Der udstedes bevis for bestået eksamen i et eller flere enkeltkurser.
b.
Når en elev har bestået alle kurser i en linje, udstedes der bevis for  

 en samlet teknonomuddannelse med linjebetegnelse, jf. afsnit I.
c.
Når en elev har bestået de 2 fælleskurser, 2 kurser af klyngen  

 specialkurser I og 2 kurser af klyngen specialkurser II, udstedes der bevis  

 for en samlet teknonomuddannelse uden linjebetegnelse, jf. afsnit I.
 Eksamensbeviset affattes i en af direktoratet for erhvervsuddannelserne  

 fastsat form og udstedes af den skole, hvor eksamen er aflagt.
Bevis for en samlet teknonomuddannelse udstedes af den skole, hvor den/de  

 sidste eksaminer er aflagt.
Skolen skal have dokumentation for tidligere  

 beståede prøver i form af originalbeviser.
 For fag, hvori studiekredsarbejde indgår, skal dette fremgå af  

 eksamensbeviset.
 Hvis der er givet fritagelse (meritoverførsel) for et fag anføres  

 »fritaget« på det samlede eksamensbevis.
 Det bemærkes, at evt. dispensation for særlige adgangsbetingelser ikke i  

 sig selv er ensbetydende med meritoverførsel.
 4. Hjælpemidler.
 Oplysning om tilladte hjælpemidler meddeles af direktoratet for de enkelte  

 fag.
 Alle tekniske hjælpemidler og særligt tilpassede undervisningsmidler, som  

 af skolen - efter direktoratets anvisning - er stillet til rådighed for  

 kursisten som specialpædagogisk støtte ved undervisningens gennemførelse, må  

 anvendes ved prøverne. Ønskes der for enkelte kursister med særlige  

 forudsætninger derudover hjælpemidler eller tilpassede undervisningsmidler  

 bragt i anvendelse, skal dette i hvert enkelt tilfælde ske efter  

 direktoratets forudgående godkendelse og anvisning.
 5. Sygeeksamen.
Afholdes i næstfølgende eksamenstermin, dog i september for fag, der er  

 fælles med merkonomkursus.
I Industriel edb afholdes sygeeksamen i august,  

 hvortil privatister har adgang.
Indstilling hertil skal ske senest 1. juli.  

 Betingelse for at aflægge prøve til sygeeksamen er dokumenteret sygdom,  

 beordret arbejde, bortrejse eller anden tvingende årsag.
 6. Studiekredsarbejde.
 For fag, hvori studiekredsarbejde indgår, er det en betingelse for  

 deltagelse i den afsluttende prøve, at studiekredsbesvarelsen er godkendt.
I de tilfælde, hvor dokumenteret sygdom hindrer en elev i at aflevere  

 besvarelsen inden prøven, kan eleven deltage i prøven, men først få  

 eksamensbeviset efter godkendelse af besvarelsen.
Iøvrigt henvises til afsnit  

 IX, regler for studiekredsarbejde.
 7. Privatistordning.
Der gives privatister adgang til at aflægge prøve i kurser, hvori der ikke  

 indgår studiekredsarbejde som en obligatorisk del af undervisningen.
Dog kan  

 personer som tidligere har fået godkendt studiekredsarbejde i det pågældende  

 kursus, melde sig som privatister.
 Såvel de generelle adgangsbetingelser som eventuelle yderligere  

 adgangbetingelser for de enkelte kursus skal respekteres (jf. side 6).
 Privatister kan melde sig til prøve i kurser på enhver teknisk skole,  

 såfremt skolen i forvejen som afslutning på et undervisningsforløb har  

 eksamen i de pågældende kurser.
 Sidste frist for privatisttilmelding til eksamen er 3 måneder før første  

 eksamensdag i den pågældende eksamenstermin.
 Privatister betaler et eksamensgebyr, der fastsættes af den enkelte skole.
 Privatister har samme adgang til at blive indstillet til sygeeksamen som  

 øvrige eksaminander.
 Privatister vil blive afkrævet legitimation for at få adgang til  

 eksamenslokalet.
 8. Censorer og censur.
 Censorer.
 Censuren foretages af 2 censorer, hvoraf faglæreren normalt er den ene.  

 Den anden censor udpeges af direktoratet for erhvervsuddannelserne.
 Censur.
Censuren afvikles efter en af direktoratet for erhvervsuddannelserne  

 fastsat plan.
I øvrigt gælder direktoratets skrivelse af 5. september 1975  

 (II-459) også for teknonomkursus.
 Omcensur.
For omcensur gælder direktoratets skrivelse af 30. oktober 1975 (II- 445)  

 også for teknonomkursus.
Ud over disse tilfælde kan omcensur  ikke  

 finde sted.
 9. Fotokopi af besvarelse.
 En eksaminand kan på forlangende og mod betaling af et af skolen fastsat  

 gebyr få fotokopi af sin besvarelse samt et eksemplar af den trykte opgave  

 (derimod ikke af andet materiale som f.eks. vægtfordelingsliste el.lign.).
 10. Regler for behandling af klagesager i forbindelse med  

 eksamenskakterer.
 Klagefristen er 3 måneder fra dagen for eksamens afholdelse i det  

 pågældende fag.
 Når skolen modtager en klage fra en kursusdeltager over en  

 eksamenskarakter, forespørger skolen skriftligt faglæreren og censor,  

 hvorvidt der er begået en formel fejl ved bedømmelsen (sammentællingsfejl af  

 points eller lignende). Det er således ikke meningen, at lærer og censor skal  

 foretage en ny censur.
Herefter sikrer skolen sig, at lærer og censor har underskrevet  

 karakterlisten (-lister) udvisende samme karakter for klageren.
På dette  

 grundlag træffer skolen afgørelse i sagen.
Klager over skolens afgørelser indsendes til direktoratet for  

 erhvervsuddannelserne gennem skolen.
Fristen for klager er 4 uger fra den  

 dag, skolens afgørelse er meddelt den pågældende, jf. § 17 i bekendtgørelsen  

 om teknonomkursus.
 IX Regler for Studiekredsarbejde.
 I følgende fag indgår studiekredsarbejde:
Arbejdspsykologi II Edb-understøttet konstruktion (CAD) Edb-understøttet produktion (CAM) Edb-understøttet produktionsstyring Kvalitetsstyring II Metodestyring II Produktionsstyring II Kvalitetsstyring I Markedsføring af serviceydelser.
 1. Formål.
Studiekredsarbejdet har til formål at sikre dybere indlæring af væsentlige  

 dele af kursets stofområde samt at træne deltagerne i - Systematisk problemformulering og -behandling.
 - Indsamling og analyse af kildemateriale.
 - Systematisk skriftlig og mundtlig fremstilling.
 - Samarbejde om løsning af fælles opgave.
 2. Godkendelse af studiekredsarbejde.
I studiekredsarbejdet kræves udført et selvstændigt arbejde af den enkelte  

 deltager med anvendelse af teorien på et praktisk område.
Alle sager  

 vedrørende forkastelse skal forelægges faglederen til udtalelse og skolens  

 leder til afgørelse.
 Hvis en elev ikke deltager i studiekredsarbejdet, eller hvis besvarelsen  

 forkastes - jf. ovenstående - må eleven tage faget/fagene om fra begyndelsen  

 af et følgende skoleår.
 Vedrørende studiekredsarbejde som betingelse for adgang til afsluttende  

 prøve, se afsnit VIII. 6.
 3. Form.
Den enkelte skole afgør sammen med kursisterne, om der i det enkelte fag  

 skal anvendes enkeltmandsopgaver eller gruppeopgaver.
Ved gruppeopgaver  

 inddeles holdet i 5-6 grupper med 4-5 deltagere, og der tages ved  

 sammensætningen af gruppen i videst muligt omfang hensyn til deltagendes  

 ønsker.
Ud over rene gruppe- eller enkeltmandsopgaver kan følgende former  

 benyttes:
a. 2-4 elever får stillet samme enkeltmandsopgave og arbejder sammen i  

 gruppen, hvad angår indsamling af de til opgaven nødvendige materialer og  

 oplysninger.
Når oplysningerne er indsamlet af eleverne i fællesskab,  

 arbejder eleverne hver for sig, således at analysen, vurderingen,  

 ræsonnementerne og den selvstændige tænkning bliver elevernes individuelle  

 præstation.
b.
Ved gruppeopgaver kan emnet eventuelt opdeles således, at hver deltager  

 får ansvaret for en nærmere afgrænset del af emnet.
 4. Studiekredsemner.
Studiekredsemnerne på det enkelte hold formuleres af læreren i størst  

 mulig udstrækning i samråd med og efter forslag fra deltagerne.
Det  

 understreges, at emnerne skal være af en sådan karakter, at besvarelsen  

 kræver en betydelig selvstændig indsats af deltagerne.
Emner, som kan  

 besvares ved simpel gengivelse af stof fra lærebøger, er ikke acceptable.
 Emnerne bør formuleres således, at besvarelsen ikke forudsætter en  

 henvendelse til erhvervsvirksomheder.
 En oversigt over de valgte studiekredsemner skal inden 1. december af  

 skolen sendes til faglederen om - hvis han har væsentlige indsigelser -  

 retter henvendelse herom til den pågældende skole.
 5. Kildemateriale.
Deltagerne må selv fremskaffe det nødvendige kildemateriale, først og  

 fremmest i litteraturen, og dernæst - om fornødent - ved at indhente  

 oplysninger hos de pågældende erhvervsorganisationer m.v.
Det må være en  

 absolut forudsætning for sådanne henvendelser, at man i forvejen har sat sig  

 nøje ind i det foreliggende materiale og udtrykkeligt i hvert tilfælde får  

 præciseret, i hvilket omfang oplysningerne må publiceres.
Antallet af  

 henvendelser skal begrænses til det absolut nødvendige.
Henvendelser til  

 erhvervsvirksomheder bør kun ske efter samråd med skolen.
 6. Rapportens udformning.
 Rapportens udformning vil være afhængig af det behandlede emnes karakter,  

 men man skønner, at der i almindelighed bør være tale om 12-30 maskinskrevne  

 A4-sider.
 Omkostningerne ved rapportens mangfoldiggørelse afholdes af deltagerne.
 Ud over at besvarelsen skal være maskinskrevet, stilles ingen særlige krav  

 vedrørende den tekniske udførelse.
Rapporten bør indeholde en klar problemafgrænsning og have klar  

 systematik.
Fremstillingsformen bør være præcis, letlæselig og ensartet  

 gennem hele rapporten.
Emnebehandlingen skal have en selvstændig karakter og  

 være forsynet med eksempler.
 Forsiden skal indeholde oplysning om emne, dato for forelæggelse, navnene  

 på studiekredsdeltagerne og indholdsfortegnelse.
Rapporten skal afsluttes med en omhyggelig fortegnelse over anvendte  

 kilder.
Fortegnelsen kan f.eks. disponeres på følgende måde:
 1. Anvendte biblioteker.
 2. Anvendte håndbøger (årgang).
 3. Andre benyttede håndbøger og tidsskrifter (årgang).
 4. Evt. yderligere kildehenvisninger.
 Såvel ved citater og referater i teksten som ved tabeller og grafiske  

 fremstillinger skal der altid anføres nøjagtig kildeangivelse.
 De eksemplarer af rapporten, som afleveres til skolen, skal være  

 underskrevet af deltagerne ved rapportens udarbejdelse.
 7. Aflevering.
 Alle rapporter i det pågældende fag afleveres samtidig efter skolens  

 bestemmelse.
Den enkelte skole er frit stillet med hensyn til, hvornår i skoleårets løb  

 studiekredsarbejde skal placeres.
Det anbefales, at løsningstiden kommer til  

 at ligge på et tidspunkt, hvor en stor del af fagets stof er gennemgået.
 En løsningstid på 4-8 uger vil være det normale.
 8. Forelæggelse.
 Læreren fastlægger i samarbejde med deltagerne datoerne for de forskellige  

 rapporters forelæggelse samtidig med afleveringen.
 Det forventes, at alle deltagerne har sat sig ind i hvert enkelt emne,  

 således at opgaveløser(ne) på forelæggelsesaftenen kun behøver at fremkomme  

 med en kort redegørelse for rapportens indhold.
Ved både enkeltmands- og gruppeopgaver udpeges i forvejen opponnent(er),  

 som ved forelæggelsen er hovedansvarlig for kritik af besvarelsen.
Ved  

 gruppeopgaver fungerer en anden studiekredsgruppe som opponenter.
 Ved gruppeopgaver virker opgaveløserne som panel og skal i videst muligt  

 omfang selv besvare spørgsmål og imødegå indvendinger.
 Læreren er dirigent og skal på et passende tidspunkt trække diskussionens  

 hovedemner op og så vidt muligt fremkomme med en konklusion.
 9. Bedømmelse.
Læreren giver som afslutning på den lektion, i hvilken forelæggelsen  

 finder sted, en udførlig mundtlig bedømmelse af besvarelsen.
Til dette formål  

 kan læreren forsynes med et antal bedømmelsesskemaer.
 Læreren afleverer et af opgaveløserne underskrevet eksemplar af  

 besvarelsen til skolen, eventuelt sammen med det udfyldte bedømmelsesskema.
 Læreren afleverer endvidere til skolen en underskrevet fortegnelse over  

 deltagere, der har gennemgået studiekredsarbejde.
 X Indmeldelse.
Indmeldelse finder sted ved henvendelse til den skole, hvor man ønsker at  

 følge undervisningen.
Indmeldelsen er bindende for et år ad gangen.  

 Kursusdeltagerne betragtes som udmeldt ved skoleårets afslutning.
Fortsat  

 undervisning i det følgende år kræver fornyet indmeldelse.
 Undervisningsgebyr.
 Staten yder delvis tilskud til undervisningen, jf. lovbekendtgørelse nr.  

 178 af 2. april 1987 (tilskudsloven). Der betales et gebyr for  

 undervisningen, der fastsættes af skolen.
 Eksamensgebyret indkluderes i kursusafgiften.
 Privatister betaler et eksamensgebyr, som fastsættes af skolen.
Undervisningsministeriets bekendtgørelse nr. 45 af 28. januar 1987 Bekendtgørelse om teknonomkursus I medfør af § 2, jf. § 3 a, i lov nr. 191 af 4. juni 1964 om godkendelse  

 af handelsskoler, tekniske skoler samt maskinmester- og maskinistskoler og  

 tilskud m.v. til disse skoler, som ændret senest ved § 23 i lov nr. 217 af  

 23. april 1986 fastsættes:
Almindelige bestemmelser § 1.  Statsunderstøttede tekniske skoler kan efter  

 godkendelse af Undervisningsministeriet, Direktoratet for  

 Erhvervsuddannelserne, afholde teknonomkursus, der afsluttes med en  

 statskontrolleret prøve.
 Stk. 2.  Direktoratet fastsætter til enhver tid antallet  

 af kursuspladser.
 § 2.  Der kan afholdes teknonomkursus inden for  

 tekniske/administrative fagområder.
 Stk. 2.  Formålet med undervisningen er at give  

 kursisterne kvalificeret grundlag for at varetage funktioner i deres erhverv.  

 Undervisningen skal give kursisterne mulighed for at erhverve sig viden og  

 færdighed på enkelte områder og give mulighed for at opnå en afrundet faglig  

 helhed.
 § 3.  Teknonomkursus godkendes af direktoratet efter  

 indstilling fra uddannelsesnævnet, jf. § 16, og efter indhentet udtalelse fra  

 Erhvervsuddannelsesrådet.
Optagelsesbetingelser § 4.  Enhver kan optages, som har haft 4 års relevant  

 praktisk erhvervsbeskæftigelse.
Faglig uddannelse medregnes heri.
 Stk. 2.  Optagelse til visse kursus kan forudsætte  

 forudgående gennemførelse eller sideløbende deltagelse i andre kursus.
 Stk. 3.  Direktoratet kan efter indstilling fra  

 uddannelsesnævnet fastsætte nærmere regler om optagelsesbetingelserne.
 Undervisningen m.m.
 § 5.  Undervisningsplanerne for de enkelte kursus  

 fastsættes af direktoratet efter indstilling fra uddannelsesnævnet.
§ 6.  Undervisningen tilrettelægges som  

 deltidsundervisning som dag- og/eller aftenkursus.
Der kan etableres  

 fjernundervisning, eventuelt kombineret med dag- eller aftenkursus.
 Stk. 2.  Direktoratet kan efter indstilling fra  

 uddannelsesnævnet og Erhvervsuddannelsesrådet godkende afvigelser fra stk. 1.
 § 7.  Et kursus har normalt en varighed af 60 timer.  

 Hvert kursus afsluttes med en prøve.
Stk. 2.  En teknonomuddannelse omfatter normalt 6  

 kursus, der skal udgøre en faglig helhed.
Direktoratet godkender efter  

 indstilling fra uddannelsesnævnet, hvilke kursus der kan sammensættes.
 Stk. 3.  Direktoratet kan efter indstilling fra  

 uddannelsesnævnet fastsætte regler om fritagelse for at deltage i et kursus  

 og for at aflægge prøve, hvis kursisten kan dokumentere forudgående  

 uddannelse eller praktisk erfaring på området, som kan sidestilles med det  

 kursus, der søges fritagelse for.
 Stk. 4.  Direktoratet kan efter indstilling fra  

 uddannelsesnævnet godkende afvigelser fra bestemmelserne i stk. 1 og 2.
 § 8.  Direktoratet fastsætter efter indstilling fra  

 uddannelsesnævnet bestemmelser om de faglige og pædagogiske  

 kvalifikationskrav til lærerne i det enkelte kursus.
 Stk. 2.  For så vidt angår de faglige krav, skal der  

 lægges vægt på relevant og aktuel erhvervserfaring og en passende faglig og  

 teoretisk baggrund.
Eksamen § 9.  Tilmelding til prøverne er betinget af, at det  

 fastsatte kursusarbejde, jf. § 5, er gennemført.
 Stk. 2.  Direktoratet fastsætter nærmere regler for  

 tilmelding til prøverne.
 § 10.  Prøverne er skriftlige og afholdes normalt een  

 gang årligt.
 Stk. 2.  Direktoratet fastsætter tidspunkterne for  

 afholdelse af prøverne.
 Stk. 3.  Med hensyn til eksamensordningen gælder de til  

 enhver tid fastsatte bestemmelser om eksamensordningen ved de godkendte  

 tekniske skoler.
 Stk. 4.  Ved karaktergivningen anvendes følgende  

 karakterskala:
 13 gives for den usædvanlig selvstændige og udmærkede præstation.
 11 gives for den udmærkede og selvstændige præstation.
 10 gives for den udmærkede, men noget rutineprægede præstation. 9 gives  

 for den gode præstation, der ligger lidt over middel. 8 gives for den  

 middelgode præstation. 7 gives for den ret jævne præstation, der ligger lidt  

 under middel. 6 gives for den noget usikre, men nogenlunde tilfredsstillende  

 præstation. 5 gives for den usikre og ikke tilfredsstillende præstation.
 03 gives for den meget usikre, meget mangelfulde og utilfredsstillende  

 præstation.
 00 gives for den helt uantagelige præstation.
 Stk. 5.  For at bestå en prøve kræves opnåelse af mindst  

 karakteren 6.
 Stk. 6.  Direktoratet fastsætter nærmere regler for  

 bedømmelse af prøverne.
 § 11.  Direktoratet nedsætter en opgavekommission, der  

 skal udarbejde og godkende opgaverne og de vejledende retningslinier for  

 opgavernes besvarelse og bedømmelse.
Stk. 2.  Formanden for eksamenskommissionen for de  

 tekniske skoler, jf. § 9 i lov om tekniske skoler, er formand for  

 opgavekommissionen.
Direktoratet beskikker opgavekommissionens øvrige  

 medlemmer.
Ingen kan fungere som medlem efter det fyldte 70. år.
Beskikkelse  

 af medlemmer, der ikke er undervisere ved teknonomkurserne, jf. stk. 3, sker  

 efter indstilling fra uddannelsesnævnet.
Stk. 3.  For hvert af de fag eller fagområder, hvortil  

 kommissionen udarbejder opgaver, beskikkes mindst 4 medlemmer.
Heraf skal et  

 antal medlemmer være lærere på teknonomkursus.
Disse lærere udarbejder  

 opgaveforslag til godkendelse i den samlede opgavekommission.
Stk. 4.  Opgavekommissionens formand tilrettelægger  

 kommissionens arbejde.
Direktoratet godkender forretningsorden efter  

 indhentet udtalelse i uddannelsesnævnet.
 Stk. 5.  Opgavekommissionen afgiver efter hver  

 eksamenstermin beretning om eksamensforløbet til uddannelsesnævnet.
 Stk. 6.  Hvis der mellem uddannelsesnævnet for  

 teknonomuddannelsen og uddannelsesnævnet for merkonomuddannelsen er enighed  

 herom, kan opgavekommissionen anvende opgaver, der er udarbejdet af  

 opgavekommissionen for merkonomuddannelsen.
§ 12.  Direktoratet beskikker censorer efter  

 indstilling fra uddannelsesnævnet.
Ingen kan fungere som censor efter det  

 fyldte 70. år.
§ 13.  Skolens leder udsteder og underskriver  

 eksamensbeviser.
Direktoratet fastsætter bevisets form og indhold.
 § 14.  Kursister, der har været tilmeldt en prøve, men  

 som på grund af sygdom eller anden gyldig grund har været forhindret i at  

 deltage i eller fuldføre prøven, kan af skolen få tilladelse til at aflægge  

 prøve på et senere tidspunkt.
Privatister § 15.  Direktoratet kan efter indstilling fra  

 uddannelsesnævnet fastsætte regler om tilmelding til prøver uden forudgående  

 kursusdeltagelse.
Uddannelsesnævn § 16.  Direktoratet nedsætter et uddannelsesnævn, der  

 beskikkes for 3 år ad gangen.
Stk. 2.  Uddannelsesnævnet afgiver indstilling til  

 direktoratet om kursernes faglige mål og indhold, lærernes kvalifikationer og  

 rådgiver direktoratet om kursernes udbygning.
Uddannelsesnævnet kan endvidere  

 selv optage alle spørgsmål til behandling og indstille til direktoratet  

 herom.
Stk. 3.  Uddannelsesnævnet består af 10 personer, som  

 udpeges blandt nedenstående organisationers medlemmer, heraf udpeges 1 af Dansk Arbejdsgiverforening, 1 af Jernets Arbejdsgiverforening, 1 af Håndværksrådet, 1 af Industrirådet, 1 af F.
R. - Fællesrepræsentationen (Hovedorganisation for Arbejdsleder-  

 og teknisk Funktionærforening i Danmark), 1 af Foreningen af Arbejdsledere i Danmark, 1 af Teknisk Landsforbund, 1 af Landsorganisationen i Danmark, 1 af Dansk Teknisk Lærerforening, 1 af Forstandersammenslutningen for de tekniske skoler.
 Stk. 4.  Nævnet vælger af sin midte formand og  

 næstformand og fastsætter selv sin forretningsorden.
 Stk. 5.  Direktoratet stiller den nødvendige  

 sekretariatsbistand til rådighed for såvel uddannelsesnævn som  

 opgavekommission.
Klager § 17.  Klager over skolens afgørelser efter denne  

 bekendtgørelse indsendes til Undervisningsministeriet, Direktoratet for  

 Erhvervsuddannelserne, gennem skolen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Ikrafttræden § 18.  Bekendtgørelsen træder i kraft den 1. marts  

 1987.
 Stk. 2.  Bekendtgørelse nr. 390 af 2. september 1980 om  

 teknonomkursus ophæves.
 Stk. 3.  Direktoratet fastsætter de nødvendige  

 overgangsregler.
