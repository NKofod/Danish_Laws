 Cirkulære til Biskopperne.
 Paa dertil given Anledning undlader Ministeriet ikke herved tjenstligt at  

 meddele Deres Højærværdighed til behagelig Efterretning og Bekendtgørelse for  

 Præsterne i det Dem betroede Stift, at man ved cirkulære til Amtsmændene af  

 20de December s.A. og Cirkulære af 12te Januar d.A. har meddelt Sogneraadene  

 følgende instruktoriske Bestemmelser angaaende Klokkeringningens Udførelse  

 ved deres Foranstaltning i Henhold til Lov af 24de Marts 1899 § 21 i  

 Slutningen:
 I Henhold til Lov om forskellige Forhold vedrørende Folkeskolen af 24de  

 Marts s.A. § 21 i Slutningen, jfr. § 36, bortfalder fra 1ste Januar 1901 den  

 Kirkebylærerne i henhold til Anordningen af 29de Juli 1814 for Landet Bilag  

 A. § 34 paahvilende Forpligtelse til at besørge Klokkernes Ringning, idet  

 disse Forretninger for Fremtiden ville være at besørge ved Sogneraadets  

 foranstaltning for Kommunens Regning.
Idet Ministeriet herved tjenstligt skal anmode D'Hrr.
Amtmænd om at ville  

 bringe denne Bestemmelse i Sogneraadenes erindring, skal man tillige, da man  

 maa lægge megen Vægt paa, at Reglerne om Ringning og Kimning med  

 Kirkeklokkerne nøje overholdes, meddele følgende instruktoriske Bestemmelser  

 angaaende Ringningens Udførelse:
 1. Den Kirkebylærerne hidtil paahvilende Forpligtelse  

 til at besørge Klokkernes Ringning, der fremtidig skal gaa over paa  

 Kommunerne, omfatter Klokkernes Ringning Morgen og Aften samt til sædvanlig  

 Gudstjeneste.
 2. Den daglige Ringning Morgen og Aften i henhold til  

 D.L.2-15-5 bør finde Sted ikke blot paa Søgnedage, men ogsaa paa Søn- og  

 helligdage, dog at den paa Søn- og Helligdage om Vinteren bør undlades, for  

 saa vidt Sognepræsten antager, at den kan virke forstyrrende paa  

 Kirketjenesten eller Ringningen til samme.
 Den bør ske med mindst 100 Slag af Klokken, efterfulgt af tre Gange tre  

 Bedeslag, der skulle komme langsomt og tydelig adskilte fra Ringningen og fra  

 hverandre samt slaas paa den store Klokke, hvor en saadan haves.
 3. Ringning til de sædvanlige Gudstjenester skal i  

 Henhold til Kirkeritualet af 25de Juli 1685 kapitel I. § 1 altid ske trende  

 gange, førend Prædiken Begyndes, de tvende første ikkun med een Klokke, men  

 den sidste Gang med tvende eller flere, ligesom Kirken formaar og hidtil  

 brugeligt har været.
 4. I Henhold til Forordningen af 27de Marts 1686 skal  

 der paa Aftenen før Almindelig Bededag Kl. 6 ringes med den største Klokke  

 til hver Kirke, sædvanligvis i en Time.
 5. Endelig skal i Henhold til Kirkeritualets Kapitel  

 I. § 1 Kimning finde Sted Aftenen før de store Helligdage:Juledag, Paaskedag  

 og Pinsedag samt. hvor det endnu er i Brug, før Christi Himmelfartsdag,  

 saavel som de nævnte Dage paa selve helligdagsmorgenen i Forbindelse med  

 Ringningen.
 Kimningen om Aftenen begynder en Time før Solnedgang og varer til denne.  

 Om Morgenen foretages Kimningen i den Time, i hvilken den almindelige  

 Ringning før Gudstjenesten ellers foregaar.
 6. I Følge den citerede Bestemmelse i Kirkeretualet  

 skulde ogsaa Kimningen foregaa paa alle Søndage i mellem Paaske- og Pinsedag  

 i Forbindelse med Ringningen til Gudstjenesten.
 Ligesom Ministeriet maa mene, at denne Skik bør vedligeholdes, hvor den  

 hidtil har været i Brug, saaledes maa man ogsaa finde det ønskeligt, at den  

 indføres paa ny, hvor den maatte være gaaet af Brug.
 7. Kimningen paa de store Helligdage bør ske paa en  

 saadan Maade, at den kan høres tydelig, men dog foretages saaledes, at den  

 ikke skader Klokken, i hvilken Henseende det anbefales at benytte en Hammer  

 af Pokkenholdt.
 For at Ringningen eller Kimningen skal kunne høres saa vidt som muligt,  

 bør det derhos altid iagttages, at Lydhullerne, naar Klokkerne bruges, ikke  

 ere lukkede med Skodder eller Tremmer.
 8. Ligesom Loven ved at bestemme, at Klokkeringningen  

 fremtidig skal besørges for Kommunens Regning, forudsætter, at Ringningen  

 ikke fordres udført som Pligtarbejde af Kommunens Beboer paa Omgang, saaledes  

 maa Ministeriet overhovedet anse det for heldigst baade til at sikre en  

 regelmæssig og sømmelig Udførelse af Klokkeringningen og til Klokkernes  

 forsvarlige Behandling, at Ringningen overdrages til en enkelt paalidelig  

 Mand som Ringer, hvem Ansvaret kommer til at paahvile ogsaa for den medhjælp,  

 som han benytter.
 9. Tilsynet med, at Ringningen foregaar paa sømmelig  

 maade i Overensstemmelse med Loven og Anordningerne, paahviler Sognepræsten,  

 som den, der bærer Ansvaret for, at Gudstjenesten, og hvad der henhører til  

 samme, foregaard i sømmelig Orden.
 Uoverensstemmelser mellem Sognepræsten og Sogneraadet angaaende  

 Spørgsmaal, der vedrøre Klokkeringningen, kunne gennem de gejstlige  

 Myndigheder indankes for Ministeriet for Kirke- og Undervisningsvæsenet.
Ad samme Vej kunne ogsaa Spørgsmaal om, hvor vidt tidligere meddelte  

 Dispensationer fra reglerne om Klokkeringning endnu kunne anses for  

 bestaaende, saavel som Andragender om nye Dispensationer indgives til  

 ministeriet.
Dispensationer, der ere meddelte af Hensyn til den Lærer, hvem  

 Ringningen hidtil har paahvilet, maa under alle Omstændigheder anses for at  

 være bortfaldne, naar forpligtelsen til Ringningens Besørgelse gaar over til  

 Sogneraadene.
Af nærværende Cirkulære vil der blive tilstillet Deres Højærværdighed det fornødne Antal Eksemplarer til Omsendelse til Præsterne.
 Ministeriet for Kirke- og  

 Undervisningsvæsenet, den 13de Juni 1901.
 /Oskar Damkier.
