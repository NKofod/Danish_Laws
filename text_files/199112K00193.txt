Nr LSF 193 Forslag til Lov om ændring af lov om Erhvervsregistret Fremsat af økonomiministeren (Fogh Rasmussen) den 23. januar 1992 Vedtaget ved tredjebehandling den 30. april 1992 Lov nr. 354 af 14/05/1992 § 1 I lov nr. 151 af 24. april 1975 om Erhvervsregistret foretages følgende  

 ændringer:
 1. Lovens titel affattes således:
 »Lov om Det Centrale Erhvervsregister«.
 2. I § 1, stk. 1, ændres »oprettes et centralt  

 erhvervsregister« til: »føres Det Centrale Erhvervsregister«.
 3. § 2 affattes således:
 » § 2. I Det Centrale Erhvervsregister optages juridiske  

 enheder, der udøver selvstændigt erhverv eller beskæftiger lønmodtagere.
 Stk. 2. Ved juridiske enheder forstås i denne lov dels fysiske  

 personer i disses egenskab af arbejdsgivere eller selvstændigt  

 erhvervsdrivende, dels juridiske personer.
 Stk. 3. Økonomiministeren kan efter forhandling med  

 Erhvervsregisterrådet, jf. § 3, fastsætte regler for, hvorledes  

 registreringen skal foretages i de tilfælde, hvor flere juridiske enheder  

 sammen udgør en enkelt organisatorisk enhed eller indgår i en koncern.
 Stk. 4. Økonomiministeren kan efter forhandling med  

 Erhvervsregisterrådet, jf. § 3, fastsætte regler om registrering af juridiske  

 personer, der uden at være omfattet af stk. 1 varetager administration af  

 formuer, er skattepligtige eller udbetaler skattepligtige ydelser eller i  

 øvrigt er registreringspligtige over for offentlige myndigheder.
 Stk. 5. For registrerede enheder, hvis virksomhed er opdelt på  

 flere geografisk, branchemæssigt eller organisatorisk adskilte afdelinger,  

 optages tillige sådanne afdelinger i registret.
Stk. 6. Registret gennemfører i samarbejde med andre offentlige  

 myndigheders registre en entydig nummerering af enhederne.« 4. § 5 affattes således:
 » § 5. Erhvervsregistret registrerer enhedens navn, adresse,  

 telefonnummer, beliggenhed, ejerform, navne og identifikationsnumre på  

 eventuelle direkte ansvarlige indehavere, art, herunder branche, samt under  

 hvilke numre og former enhederne er registreret i andre registre under det  

 offentlige.
Stk. 2. Efter regler fastsat af økonomiministeren kan  

 Erhvervsregistret ud over de i stk. 1 nævnte oplysninger registrere andre  

 oplysninger, der 1) i henhold til særlige lovbestemmelser er gjort offentligt tilgængelige, 2) er nødvendige ved enhedernes placering i størrelsesgrupper enten efter  

 antal beskæftigede eller til afgrænsning af enheder, hvis aktiviteter er af  

 begrænset omfang f.eks. bierhvervsvirksomheder, 3) angiver, om enheden har eksport- eller importaktivitet, eller 4) angiver, at enheden frabeder sig reklamehenvendelser.« 5. § 9, stk. 1 , affattes således:
»Såfremt Erhvervsregistret optager enheder, der ikke er optaget i  

 andre offentlige registre, skal de berørte enheder have meddelelse  

 herom.« 6. I § 10, stk. 3 , ændres »lov« til:  

 »lovbestemmelserne«.
 7. § 11 affattes således:
 » § 11. Enhver kan fra Erhvervsregistret få oplysning om  

 registrerede enheders registreringsnummer, navn, adresse, beliggenhed,  

 ejerform, telefonnummer, eventuelle direkte ansvarlige indehaveres navne,  

 art, herunder branche, samt andre i registret optagne oplysninger, der i  

 henhold til særlige lovbestemmelser er gjort offentligt tilgængelige.
 Stk. 2. Videregivelse efter stk. 1 omfatter ikke oplysninger om  

 indehaveres personnumre.
 Stk. 3. Økonomiministeren fastsætter efter forhandling med  

 Erhvervsregisterrådet regler for, i hvilket omfang registrerede oplysninger  

 om henholdsvis størrelsesgruppe og eksport- eller importaktivitet kan  

 videregives.
 Stk. 4. Økonomiministeren fastsætter de nærmere regler om  

 udlevering af de i stk. 1 og 3 nævnte oplysninger.
 Stk. 5. Ved videregivelse af oplysninger fra Det Centrale  

 Erhvervsregister skal registret tilbageholde oplysninger om enheder, for hvem  

 det er registreret, at de frabeder sig reklamehenvendelser.
Stk. 6. Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.  

Stk. 7. Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.« 8. I § 13 indsættes efter stk. 1 som nyt stykke:
» Stk. 2. Den, der forsætligt eller ved grov uagtsomhed  

 overtræder bestemmelsen i § 11, stk. 6 og 7, straffes med bøde.« Stk. 2 og 3 bliver herefter stk. 3 og 4.
 9. § 14, stk. 2, ophæves.
 10. § 15 affattes således:
» § 15. Loven gælder ikke for Færøerne og Grønland.« § 2 Stk. 1. Loven træder i kraft den 1. juli 1992.
 Stk. 2. Reglen i § 1, nr. 7, om videregivelse af telefonnummer  

 træder dog først i kraft efter økonomiministerens bestemmelse.
Oprindeligt fremsat forslag § 1 I lov nr. 151 af 24. april 1975 om Erhvervsregistret foretages følgende  

 ændringer:
 1. Lovens titel affattes således:
 »Lov om Det Centrale erhvervsregister«.
 2. I § 1, stk. 1, ændres »oprettes et centralt  

 erhvervsregister« til: »føres Det Centrale Erhvervsregister«.
 3. § 2 affattes således:
 » § 2. I Det Centrale Erhvervsregister optages juridiske  

 enheder, der udøver selvstændigt erhverv eller beskæftiger lønmodtagere.
 Stk. 2. Ved juridiske enheder forstås i denne lov dels fysiske  

 personer i disses egenskab af arbejdsgivere eller selvstændigt  

 erhvervsdrivende, dels juridiske personer.
 Stk. 3. Økonomiministeren kan efter forhandling med  

 Erhvervsregisterrådet, jf. § 3, fastsætte regler for, hvorledes  

 registreringen skal foretages i de tilfælde, hvor flere juridiske enheder  

 sammen udgør en enkelt organisatorisk enhed eller indgår i en koncern.
 Stk. 4. Økonomiministeren kan efter forhandling med  

 Erhvervsregisterrådet, jf. § 3, fastsætte regler om registrering af juridiske  

 personer, der uden at være omfattet af stk.1 varetager administration af  

 formuer, er skattepligtige eller udbetaler skattepligtige ydelser eller i  

 øvrigt er registreringspligtige over for offentlige myndigheder.
 Stk. 5. For registrerede enheder, hvis virksomhed er opdelt på  

 flere geografisk, branchemæssigt eller organisatorisk adskilte afdelinger,  

 optages tillige sådanne afdelinger i registret.
 Stk. 6. Registret gennemfører i samarbejde med andre offentlige  

 myndigheders registre en entydig nummerering af enhederne.«.
 4. § 5 affattes således:
 » § 5. Erhvervsregistret registrerer enhedens navn, adresse,  

 telefonnummer, beliggenhed, ejerform, navne og identifikationsnumre på  

 eventuelle direkte ansvarlige indehavere, art, herunder branche, samt under  

 hvilke numre og former enhederne er registreret i andre registre under det  

 offentlige.
 Stk. 2. Efter regler fastsat af økonomiministeren kan  

 erhvervsregistret udover de i stk. 1 nævnte oplysninger registrere andre  

 oplysninger, der:
1) i henhold til særlige lovbestemmelser er gjort offentligt tilgængelige, 2) er nødvendige ved enhedernes placering i størrelsesgrupper enten efter  

 antal beskæftigede eller til afgrænsning af enheder, hvis aktiviteter er af  

 begrænset omfang f.eks. bierhvervsvirksomheder, 3) angiver om enheden har eksport- eller importaktivitet, eller 4) angiver, at enheden frabeder sig reklamehenvendelser.«.
 5. § 9, stk. 1 , affattes således:
 »Såfremt erhvervsregistret optager enheder, der ikke er optaget i  

 andre offentlige registre, skal de berørte enheder have meddelelse  

 herom.«.
 6. I § 10, stk. 3 , ændres »lov« til:  

 »lovbestemmelserne«.
 7. § 11 affattes således:
 » § 11. Enhver kan fra erhvervsregistret få oplysning om  

 registrerede enheders registreringsnummer, navn, adresse, beliggenhed,  

 ejerform, telefonnummer, eventuelle direkte ansvarlige indehaveres navne,  

 art, herunder branche, samt andre i registret optagne oplysninger, der i  

 henhold til særlige lovbestemmelser er gjort offentligt tilgængelige.
 Stk. 2. Videregivelse efter stk. 1 omfatter ikke oplysninger om  

 indehaveres personnumre.
 Stk. 3. Økonomiministeren fastsætter efter forhandling med  

 Erhvervsregisterrådet regler for, i hvilket omfang registrerede oplysninger  

 om henholdsvis størrelsesgruppe og eksport- eller importaktivitet kan  

 videregives.
 Stk. 4. Økonomiministeren fastsætter de nærmere regler om  

 udlevering af de i stk. 1 og 3 nævnte oplysninger.
 Stk. 5. Ved videregivelse af oplysninger fra Det Centrale  

 Erhvervsregister skal registret tilbageholde oplysninger om enheder, for hvem  

 det er registreret, at de frabeder sig reklamehenvendelser.
Stk. 6. Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.  

Stk. 7. Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.
 8. I § 13 indsættes efter stk. 1 som nyt stykke:
 » Stk. 2. Den, der forsætligt eller ved grov uagtsomhed  

 overtræder bestemmelsen i § 11, stk. 6 og 7, straffes med bøde.«.
 Stk. 2 og 3 bliver herefter stk. 3 og 4.
 9. § 14, stk. 2, ophæves.
 10. § 15 affattes således:
 » § 15. Loven gælder ikke for Færøerne og Grønland.«.
§ 2 Stk. 1. Loven træder i kraft den xx. måned 1992.
 Stk. 2. Reglen i § 1, nr. 7, om videregivelse af telefonnummer  

 træder dog først i kraft efter økonomiministerens bestemmelse.
Bemærkninger til lovforslaget Almindelige bemærkninger 1. Ved erhvervsregisterloven (lov nr. 151 af 24. april 1975) er under  

 økonomiministeren oprettet Det Centrale Erhvervsregister.
Registret bliver i  

 henhold til erhvervsregisterbekendtgørelsen (nr. 318 af 7. juni 1983)  

 administreret af Danmarks Statistik.
 Registrets formål er bl.a. at stille visse grundlæggende oplysninger om  

 erhvervsvirksomheder til rådighed for såvel offentlige myndigheder som  

 private.
 I erhvervsregisterloven er der fastsat regler for, hvilke oplysninger der  

 må optages i registret, og for, hvilke oplysninger der må videregives  

 henholdsvis til offentlige myndigheder og institutioner og til andre (private  

 virksomheder og personer).
Reglerne for videregivelse til private er gjort mere restriktive end til  

 offentlige myndigheder og institutioner, dels fordi man ved oprettelsen af  

 registret ikke havde større kendskab til de private brugeres behov for  

 oplysninger, dels fordi det måtte påregnes, at oplysningernes kvalitet i  

 etableringsfasen ikke ville være så god, at det kunne forsvares at  

 markedsføre oplysningerne til en bredere kreds.
Endelig havde det også  

 betydning, at der på daværende tidspunkt ikke var nogen generel  

 registerlovgivning, hvorfor grænsen for, hvad der måtte anses for at være  

 sensitive oplysninger, ikke var fastlagt.
 I de 16 år, Det Centrale Erhvervsregister har været i drift, er der i  

 forbindelse med registrets anvendelse indhøstet erfaringer om dels, hvilke  

 oplysninger de private brugere efterspørger, dels hvorledes de registrerede  

 virksomheder opfatter situationen.
Fra mange af registrets private brugere er der fremkommet ønsker om adgang  

 til oplysninger, der hidtil har været forbeholdt offentlige myndigheder, men  

 som det næppe vil være betænkeligt at lade også private virksomheder og  

 personer få gavn af.
Det drejer sig om videregivelse af størrelsesgruppe,  

 offentligt tilgængelige telefonnumre og navne på ansvarlige indehavere.
Der  

 er desuden fremkommet ønsker om, at de registrerede virksomheders status som  

 eksportør eller importør skal kunne registreres og videregives.
 Endvidere er der fra registrerede virksomheder fremsat ønske om fritagelse  

 for reklamehenvendelser.
 Endelig finder Danmarks Statistik, at det vil være hensigtsmæssigt, at  

 bl.a. reglerne om registrering af offentligt tilgængelige oplysninger om  

 koncerntilhørsforhold m.v. tydeliggøres i loven.
2. På denne baggrund er det fundet nødvendigt at tage de pågældende regler  

 for registrering og videregivelse op til overvejelse.
De fremkomne ønsker har  

 været forelagt Erhvervsregisterrådet.
Erhvervsregisterrådet er nedsat i medfør af § 3 i erhvervsregisterloven.  

 Rådet har som opgave at bistå økonomiministeren i  

 erhvervsregistreringsspørgsmål.
Både Rådet og ministeren kan tage initiativ  

 til ændringer i bestemmelserne angående Det Centrale Erhvervsregister.
Det er  

 ved erhvervsregisterlovens vedtagelse forudsat, at ministeren ikke kan udvide  

 registrets anvendelsesområde eller fastsætte mere liberale regler for  

 videregivelse af oplysninger fra registret end tiltrådt af  

 Erhvervsregisterrådet.
 Rådet kan gå ind for de stillede forslag om videregivelse af ikke  

 sensitive oplysninger, idet det blev fremhævet, at liberaliseringen af  

 videregivelsesreglerne kun gælder oplysninger, der normalt er tilgængelige i  

 forvejen.
Erhvervsregisterrådet har herefter indstillet til økonomiministeren, at  

 erhvervsregisterloven ændres således - at Det Centrale Erhvervsregister får adgang til at videregive  

 oplysninger om beskæftigelsesstørrelsesgrupper også til private brugere, - at Det Centrale Erhvervsregister får mulighed for på beregningsmæssig  

 basis at registrere en størrelsesgrænse for enheder uden ansatte  

 lønmodtagere, der kan anvendes til udsondring af de mindste enheder ved  

 videregivelse af oplysninger til såvel offentlige som private brugere, - at der gives Det Centrale Erhvervsregister adgang til at videregive  

 oplysninger om virksomhedernes telefonnumre også til private, såfremt disse  

 er optaget i de officielle telefonbøger eller er offentligt tilgængelige i  

 telefonselskabernes nummerdatabaser, - at der gives erhvervsenhederne adgang til at få registreret i Det  

 Centrale Erhvervsregister, at oplysninger fra dette register ikke må benyttes  

 til skriftlige eller telefoniske reklamehenvendelser, således at sådan  

 anvendelse bliver ulovlig.
 - at bestemmelsen i lovens § 2 forenkles og præciseres således, at der  

 bliver adgang til at registrere oplysninger om eventuel sammenhæng mellem  

 juridiske enheder, f. eks. koncernforhold, idet der dog ikke uden  

 virksomhedens tilladelse må videregives oplysninger, der ikke er offentligt  

 tilgængelige andre steder.
- at der også for private brugere gives adgang til at få oplysning om  

 navne på personligt ansvarlige indehavere af enkeltmandsfirmaer,  

 partrederier, interessentskaber og kommanditselskaber, - at der åbnes mulighed for at registrere og videregive oplysninger om,  

 hvorvidt erhvervsenhederne er eksportører eller importører.
 De detaljerede regler forudsættes som hidtil fastsat af økonomiministeren  

 i en bekendtgørelse efter høring af Erhvervsregisterrådet.
 3. Lovforslaget har ikke til hensigt at ændre grænserne over for  

 Industriministeriets selskabsretlige registre.
Erhvervs- og Selskabsstyrelsens registre angår enkelte selskabers forhold.  

 De adskiller sig fra erhvervsregistret ved, at de er forbundet med en  

 juridisk prøvelse og retsvirkninger.
Endvidere sælger styrelsen årsregnskaber  

 m.v. for enkelte selskaber.
Ligesom erhvervsregistret er registreringerne i Erhvervs- og  

 Selskabsstyrelsen under udvikling.
Industriministeren forbereder en større  

 modernisering af selskabsretten i folketingsåret 1992/93. I denne forbindelse  

 vil der mellem Danmarks Statistik og Industriministeriet finde en drøftelse  

 sted med henblik på en klarere afgrænsning.
4. Lovforslaget betyder, at Det Centrale Erhvervsregister kan yde en bedre  

 service, og at offentlige og private brugere i højere grad ligestilles.
En  

 forventet mindre indtægtsstigning for Danmarks Statistiks indtægtsdækkede  

 virksomhed vil kunne finansiere en begrænset omkostningsforøgelse ved  

 administrationen af Det Centrale Erhvervsregister.
Lovforslaget medfører  

 iøvrigt ikke økonomiske eller administrative konsekvenser for det offentlige.
Bemærkninger til lovforslagets enkelte bestemmelser Til § 1 Til nr. 1 Tidligere benyttedes betegnelsen »Erhvervsregistret« om det i  

 henhold til § 1 i erhvervsregisterloven oprettede centrale erhvervsregister.  

 Efter gennemførelsen af Lov om Offentlige Myndigheders Registre (jf. senest  

 lovbekendtgørelse nr. 654 af 20. september 1991), hvorefter der skelnes klart  

 mellem administrative registre og statistikregistre, har det vist sig  

 hensigtsmæssigt at benytte betegnelsen »Det Centrale  

 Erhvervsregister« om det administrative register, der føres i henhold  

 til erhvervsregisterloven.
Herved undgås det bedre, at der anvendes upræcise  

 udtryk som »Danmarks Statistiks Erhvervsregister«, der let giver  

 anledning til forveksling med de af Danmarks Statistik benyttede  

 statistikregistre, hvorfra der hverken til offentlige myndigheder eller  

 private må udleveres oplysninger om de enkelte registreringer.
Med betegnelsen Det Centrale Erhvervsregister fremgår det tydeligere, at  

 der er tale om et centralt administrativt register, der står til rådighed for  

 såvel private som alle offentlige myndigheder.
Dette til forskel fra de  

 interne virksomhedsregistre i Told-og Skattestyrelsen, det interne  

 erhvervsstatistiske register i Danmarks Statistik og de lokale  

 erhvervsregistre oprettet i mange kommuner.
Til nr. 2 Ændringen i § 1. stk. 1, er en konsekvens af ændring nr. 1 samt en  

 ajourføring af den gældende tekst.
Til nr. 3 Til § 2 Til stk. 1. I den hidtidige bestemmelse er det fastslået at registret skal  

 indeholde enheder, som i henhold til lov er berettiget eller forpligtet til  

 registrering hos offentlige myndigheder.
Med de udvidelser af registreringspligten, der er sket siden  

 erhvervsregisterlovens gennemførelse i 1975, senest ved indførelse af  

 arbejdsmarkedsbidragene, er nu i praksis alle selvstændigt erhvervsdrivende  

 og arbejdsgivere registreringspligtige.
Denne bestemmelse har derfor mistet  

 sin betydning.
Som følge heraf foreslås en mere direkte formulering af  

 bestemmelserne om, hvilke enheder der optages i Det Centrale  

 Erhvervsregister.
 Til stk. 2. Ved juridiske enheder forstås såvel fysiske personer  

 (indehavere af enkeltmandsejede virksomheder) som juridiske personer (aktie-  

 og anpartsselskaber, andelsselskaber, foreninger, fonde og interessentskaber  

 m.v.).
 Til stk. 3. Bestemmelsen giver økonomiministeren bemyndigelse til  

 efter forhandling med Erhvervsregisterrådet at fastsætte regler for  

 registrering i de tilfælde, hvor flere juridiske enheder sammen udgør en  

 enkelt organisatorisk (forretningsmæssig) enhed eller indgår i en koncern.  

 Denne gruppe er formentlig talmæssigt lille, og det er med den hidtidige  

 formulering lidt uklart, om koncernforhold og andre former for økonomisk  

 samarbejde mellem juridiske enheder vil kunne registreres.
Til stk. 4. Denne bestemmelse er en præcisering af den hidtidige §  

 2, stk.2, hvor det er fastslået, at økonomiministeren efter forhandling med  

 Erhvervsregisterrådet kan bestemme, at også andre end de i stk. 1 nævnte  

 enheder kan registreres i registret.
I modsætning til tidligere giver denne  

 bestemmelse nu kun adgang til registrering af juridiske personer (selskaber,  

 fonde, foreninger, interessentskaber m.v.), men ikke fysiske personer, der  

 kun vil kunne registreres, hvis de er omfattet af stk. 1.
Til stk. 5. Denne bestemmelse er en præcisering af den hidtidige §  

 1, stk. 1, nr. 3. Det bestemmes, at hvis en registreret virksomhed er opdelt  

 på flere geografisk, branchemæssigt eller organisatorisk adskilte afdelinger,  

 så optages også disse afdelinger i registret.
Som eksempel kan nævnes de  

 enkelte butikker, der indgår i en butikskæde, og de enkelte filialer i en  

 bank.
Til stk. 6. I den hidtidige § 2 stk. 3 er det fastsat, at  

 registret gennemfører en entydig nummering af enhederne.
Det var ved lovens  

 vedtagelse forudsætningen, at et sådant nummer skulle bruges af alle  

 offentlige myndigheder.
Det har imidlertid hidtil ikke vist sig muligt at  

 gennemføre en sådan fælles nummerering, fordi det først måtte sikres, at  

 registrene i Told- og Skattevæsenet er i stand til at bruge de tildelte numre  

 i den daglige administration.
 Det Centrale Erhvervsregister har siden erhvervsregisterlovens  

 ikrafttræden i samarbejde med Told- og Skattevæsenet arbejdet på at få  

 gennemført fælles regler for registrering og nummertildeling, hvilket  

 imidlertid forudsatte omlægninger af told- og skatteadministrationen, der nu  

 er gennemført.
 På baggrund heraf foreslås formuleringen af det nye stk. 6, der svarer til  

 det hidtidige stk. 3, udformet således, at det ikke længere ensidigt påhviler  

 Det Centrale Erhvervsregister at gennemføre en sådan entydig nummerering, men  

 at registret skal gennemføre denne i samarbejde med andre offentlige  

 myndigheder.
Til nr. 4 Til § 5 Til stk. 1. I forhold til den gældende bestemmelse i § 5, stk. 1, foreslås  

 »navne og identifikationsnumre på eventuelle direkte ansvarlige  

 indehavere« indsat i stedet for »ejer«.
Ved den foreslåede  

 formulering præciseres, at kun navne på direkte ansvarlige indehavere, men  

 ikke f.eks. aktionærer, andelshavere eller kommanditister, registreres.
Når  

 der anvendes udtrykket »direkte ansvarlige« og ikke  

 »personligt ansvarlige«, skyldes det, at ansvarlige deltagere i  

 f.eks. interessentskaber og kommanditselskaber ikke behøver at være personer,  

 men godt kan være f.eks. anpartsselskaber eller fonde m.v.
Der er ikke tale om en udvidet hjemmel til at optage identifikationsnumre  

 i registret, idet hjemlen i forvejen findes i § 5, stk. 1 (». . . under  

 hvilke eventuelle numre . . . enhederne er registreret i andre registre under  

 det offentlige.«). Med formuleringen ønskes det alene præciseret, at det  

 kun er for de direkte ansvarlige indehavere, der optages  

 indehaveridentifikationsnummer i erhvervsregistret.
For personer vil det være  

 personnummeret, og for selskaber, der optræder som direkte ansvarlige  

 indehavere, vil det være de numre, som selskaberne i øvrigt er optaget under  

 i registret.
 Endvidere foreslås det at lade »eventuelle« udgå af »under  

 hvilke eventuelle numre og former«, da ordet er overflødigt.
Til stk. 2. Stykket giver økonomiministeren bemyndigelse til at  

 give regler om optagelse i erhvervsregistret af et begrænset antal yderligere  

 oplysninger, der er opregnet i stykket.
Det er ikke fundet hensigtsmæssigt at  

 fastsætte de detaljerede regler i loven, men det forudsættes, at reglerne  

 fastlægges i samarbejde med erhvervslivet og efter forelæggelse i  

 Erhvervsregisterrådet, jf. § 3, stk. 1. Indtil reglerne er fastsat, kan  

 oplysningerne ikke optages i erhvervsregistret.
 De nugældende regler er fastsat i Bekendtgørelse om erhvervsregistret  

 (Økonomiministeriets bekendtgørelse nr. 318 af 7. juni 1983) og giver adgang  

 til registrering af registerenhedernes samlede beskæftigelse og aktie- og  

 anpartsselskabers aktie- og indskudskapital.
I forhold til den gældende bestemmelse er nr. 1 uændret.
Som eksempel på  

 oplysninger, der i henhold til særlige lovbestemmelser er offentligt  

 tilgængelige, kan nævnes aktieselskabers registreringsnummer, aktiekapital og  

 årsregnskaber jf. § 158 stk.1. i aktieselskabsloven (lovbekendtgørelse nr.  

 659 af 25. september 1991).
 Det foreslås at nr. 2 udgår, da den ikke længere har nogen betydning.
 Bestemmelsen blev oprindeligt indsat i loven, fordi det på daværende  

 tidspunkt ikke var helt klart, hvilke oplysninger det ville være nødvendigt  

 at registrere, når næringsbrevsordningen blev afløst af en registrering i  

 erhvervsregistret.
Endvidere foreslås det, at den hidtidige nr. 3, der nu bliver nr. 2,  

 udvides således, at det for virksomheder uden ansatte lønmodtagere bliver  

 muligt at foretage en opdeling i to størrelsesgrupper.
En antalsmæssigt stor  

 del af virksomheder uden ansatte lønmodtagere er ganske små, ofte  

 bierhvervsvirksomheder, som i relation til en del anvendelser af registret  

 ikke er relevante.
En sådan opdeling i to størrelsesgrupper vil derfor give  

 mulighed for at friholde de allermindste virksomheder ved udtræk fra  

 registret, når det ønskes.
Beregningsmetoden bygger på omsætningsforhold i de  

 enkelte brancher og enheder, men uden at der i Det Centrale Erhvervsregister  

 om den enkelte enhed registreres andet end, om den beregnede størrelse ligger  

 over eller under den angivne grænse.
En sådan størrelsesgrænse kan beregnes  

 af Danmarks Statistik og overføres til Det Centrale Erhvervsregister.
Det  

 antages, at en rimelig grænse vil svare til en halv fuldtidsbeskæftiget.
 Det foreslås som nyt nr. 3, at økonomiministeren bemyndiges til at  

 fastsætte regler for registrering af oplysninger, der angiver, om en enhed  

 har eksport- eller importaktivitet.
Der har i de senere år været en stigende interesse for at kunne få udsnit  

 fra registret, som kun omfatter de ca. 10 pct. af registerenhederne, der har  

 eksport- eller importaktivitet, så det anses for hensigtsmæssigt, at  

 oplysninger til brug herfor optages i registret.
Oplysningerne findes i de  

 administrative registre, der benyttes til opdatering af Det Centrale  

 Erhvervsregister, og der forekommer ikke at være afgørende tekniske  

 vanskeligheder forbundet med optagelsen af oplysningerne, i hvert fald ikke  

 på lidt længere sigt.
 Endelig foreslås som nyt nr. 4, at økonomiministeren bemyndiges til at  

 fastsætte regler for registrering af oplysninger, der angiver om en enhed  

 frabeder sig reklamehenvendelser.
Baggrunden herfor er, at en del registrerede virksomheder har anmodet om  

 at blive slettet af registret eller eventuelt at få registreret en kode, der  

 angiver, at adressen ikke må benyttes til reklamehenvendelser.
I Lov om  

 private registre (lovbekendtgørelse nr. 662 af 2. oktober 1987) findes i  

 kapitel 4 regler for private adresserings- og kuverteringsbureauer.
Hvis en  

 person eller virksomhed fremsætter skriftlig begæring til et sådant bureau om  

 at blive slettet af dettes register, er bureauet forpligtet til at gøre dette  

 efter lovens § 18. Da Det Centrale Erhvervsregister imidlertid er et  

 offentligt register, der skal sikre en vis offentlighed om virksomhedernes  

 eksistens og identitet af hensyn til offentlige myndigheder, kunder,  

 leverandører og kreditorer m.v., kan en sletning i dette register af en  

 eksisterende virksomhed ikke komme på tale.
Det vil derimod være  

 hensigtsmæssigt at indføre en kode, der angiver, at virksomheden ikke ønsker  

 tilsendt reklame.
Reglerne i erhvervsregisterloven vil hermed komme i bedre  

 overensstemmelse med reglerne for private adresseringsbureauer i Lov om  

 private registre.
 Om anvendelsen af koden henvises til ændring nr. 7, § 11, stk. 5 og 7.
Til nr. 5 Til § 9 Til stk. 1. Den foreslåede bestemmelse er en ajourføring af den hidtidige  

 bestemmelse, der fastslog, at erhvervsregistret skal give enhver, der  

 registreres, skriftlig meddelelse herom.
Bestemmelsen skulle dog først træde  

 i kraft efter økonomiministerens bestemmelse, jf. § 14, stk. 2. Dette er  

 imidlertid ikke bestemt, da erhvervsregistret er baseret på oplysninger i  

 eksisterende registre, der selv udsender meddelelse til enheder, der  

 registreres.
Samtidig meddeles det, at enheden bliver registreret i Det  

 Centrale Erhvervsregister.
Det foreslås derfor at ændre bestemmelsen, således  

 at der alene gives skriftligt besked fra Det Centrale Erhvervsregister  

 såfremt registret optager enheder der ikke er optaget i andre offentlige  

 registre.
Bestemmelsen tænkes anvendt i forbindelse med den foreslåede § 2,  

 stk. 2 for registrering i de tilfælde, hvor flere juridiske enheder sammen  

 udgør en enkelt organisatorisk (forretningsmæssig) enhed eller indgår i en  

 koncern.
Til nr. 6 Ændringen i § 10, stk. 3 er en konsekvens af gennemførelsen af  

 Forvaltningsloven (lov nr. 571 af 19. december 1985), idet reglerne om  

 partsoffentlighed nu er indsat i denne lov, mens de generelle regler fortsat  

 findes i Lov om Offentlighed i Forvaltningen (nu lov nr. 572 af 19. december  

 1985). Den foreslåede formulering dækker såvel begge disse love som  

 eventuelle fremtidige lovregler.
Til nr. 7 Til § 11 Til stk. 1. I forhold til den gældende bestemmelse i § 11, stk. 1,  

 foreslås »telefonnummer, eventuelle direkte ansvarlige indehaveres  

 navne,» tilføjet.
Ifølge § 10 i erhvervsregisterloven kan registret  

 videregive oplysninger om telefonnummer til offentlige, men ikke til private  

 brugere.
Mange private brugere har imidlertid fremsat ønske om at kunne få  

 telefonnumre fra Det Centrale Erhvervsregister, dels fordi det sparer tid for  

 brugerne, dels fordi telefonnummeret er et godt middel til identifikation af  

 virksomhederne i brugernes egne kunderegistre.
Da oplysninger om  

 telefonnummer er af så almindelig interesse, må det anses som et naturligt  

 led i den service, Det Centrale Erhvervsregister skal yde sine private  

 kunder.
Det skal præciseres, at der alene er tale om at videregive  

 telefonnumre, der er optaget i de officielle telefonbøger eller er offentligt  

 tilgængelige i telefonselskabernes nummerdatabaser.
Dette vil formentligt  

 kunne sikres gennem et samarbejde med telefonselskaberne.
Da forholdene endnu  

 ikke er helt klarlagt, foreslås det dog, at bestemmelsen om videregivelse af  

 telefonnumre først træder i kraft efter økonomiministerens bestemmelse, jf.  

 forslagets § 2, stk. 2.
I de fleste tilfælde vil navnet på den ansvarlige indehaver indgå i det  

 virksomhedsnavn, der er optaget i Det Centrale Erhvervsregister, idet  

 hovedparten af virksomhederne er underlagt de regler, der findes i Firmaloven  

 (lovbekendtgørelse nr. 435 af 24. juni 1986 om handelsregistre, firma og  

 prokura), om det navn, hvorunder forretningen drives.
For en del  

 enkeltmandsfirmaer, ansvarlige interessentskaber og kommanditselskaber gælder  

 det imidlertid, at disse ikke er forpligtet til at lade disse oplysninger om  

 ansvarlige indehavere indgå i virksomhedsnavnet, enten fordi de tilhører den  

 stadig voksende gruppe af servicevirksomheder, for hvilke firmaloven ikke  

 gælder, eller fordi de er omfattet af undtagelsesbestemmelser i Firmaloven.  

 Den foreslåede tilføjelse vil ligestille virksomhederne, og i forbindelse med  

 retssager vil tilføjelsen give advokater og de fordringshavere, de  

 repræsenterer, mulighed for at finde frem til en modpart i alle tilfælde.
Til stk. 2. Det præciseres, at retten til at få oplysninger fra  

 erhvervsregistret efter stk.1. ikke omfatter indehaveres personnumre.
Der  

 sker hermed ikke ændring af de tidligere gældende regler.
 Til stk. 3. Bestemmelsen giver økonomiministeren bemyndigelse til  

 efter forhandling med Erhvervsregisterrådet at fastsætte regler for, i  

 hvilket omfang oplysninger om henholdsvis størrelsesgruppe og eksport- eller  

 importaktivitet kan videregives også til private, jf. bemærkningerne til § 5,  

 stk. 2, nr. 2 og 3, beskrevet i ændring nr.4.
 Til stk. 4. Den foreslåede ændring er en konsekvens af det  

 tilføjede stk. 2 i § 11.
 Til stk. 5. Denne bestemmelse er en følge af den foreslåede  

 tilføjelse om registrering af oplysninger, der angiver, at enheden frabeder  

 sig reklamehenvendelser, § 5, stk. 2, nr. 4, jf. bemærkningerne til ændring  

 nr. 4.
Tilføjelsen medfører, at oplysninger videregivet fra erhvervsregistret  

 ikke vil indeholde oplysninger om enheder, der har frabedt sig  

 reklamehenvendelser.
Dog undtages oplysninger videregivet efter reglerne i  

 stk. 6 og 7.
Til stk. 6. Det materiale, der videregives fra erhvervsregistret  

 kan anvendes til mange forskellige formål f.eks. både af advokater til brug i  

 retssager og af brugere til identifikation af virksomhederne i brugernes egne  

 kunderegistre.
I sådanne tilfælde må oplysninger om enheder, der har frabedt  

 sig reklamehenvendelse, videregives, hvis modtageren af oplysningerne  

 erklærer, at oplysningerne ikke vil blive brugt til reklamehenvendelser.
For  

 yderligere at sikre ønsket om beskyttelse mod reklamehenvendelser er det  

 desuden fastsat, at oplysninger modtaget under denne betingelse ikke må  

 videregives til andre samlet eller gruppevis.
Der vil derimod ikke være noget  

 i vejen for, at enkeltstående oplysninger gives videre, f.eks. til en klient  

 fra en advokat, der har fået oplysninger fra registret om en forsvunden  

 debitors nye adresse.
Til stk. 7. I de specielle tilfælde f.eks. ved videregivelse af  

 oplysninger til kreditoplysningsbureauer og erhvervsorganisationer, hvor  

 oplysninger leveret fra Det Centrale Erhvervsregister ønskes anvendt dels til  

 reklamehenvendelser, dels til andre formål, kan oplysninger om virksomheder,  

 der har frabedt sig reklamehenvendelser, ligeledes videregives.
Ved sådanne  

 leverancer skal det være angivet, hvilke enheder der har frabedt sig  

 reklamehenvendelser.
Det påhviler da modtageren af oplysningerne at erklære  

 samt sikre, dels at ønsket om fritagelse for reklamehenvendelser respekteres,  

 dels at oplysninger om enheder, der har frabedt sig reklamehenvendelser, ikke  

 videregives til andre samlet eller gruppevis.
 Dette foreslås præciseret i straffebestemmelserne i erhvervsregisterloven,  

 jf. ændring nr. 8.
Til nr. 8 Til § 13 Til stk. 2. Bestemmelsen er en konsekvens af de tilføjede stk. 6 og 7 i §  

 11, jf. bemærkningerne til § 11, stk. 6 og 7 i ændring nr. 7.
Til nr. 9 § 14, stk. 2 bortfalder som konsekvens af den foreslåede ændring af § 9,  

 stk. 1, jf. bemærkningerne til ændring nr. 5.
Til nr. 10 Muligheden for ved kongelig anordning at sætte loven i kraft for Færøerne  

 og Grønland har hidtil ikke været benyttet og foreslås nu fjernet.
De vigtigste kilder til opdatering af Det Centrale Erhvervsregister -  

 registrene under Told- og Skattestyrelsen - dækker ikke Færøerne og Grønland,  

 og det vil hverken for de registrerede virksomheder eller registret være  

 hensigtsmæssigt at søge oplysningerne tilvejebragt på anden måde.
For  

 eventuelle brugere i Færøerne og Grønland af registeroplysninger om lokale  

 virksomheder ville det desuden være bekosteligt og besværligt at skulle  

 indhente oplysninger fra Det Centrale Erhvervsregister.
Til § 2 Som stk. 2 foreslås det, at bestemmelserne om videregivelse af  

 oplysninger om telefonnumre, jf. bemærkningerne til forslagets § 1 nr. 7,  

 først træder i kraft efter økonomiministerens bestemmelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Lovens titel affattes således:
 »Lov om Det Centrale Erhvervsregister«.
 Lov om Erhvervsregistret.
 2. I § 1, stk. 1, ændres »oprettes et centralt  

 erhvervsregister« til: »føres Det Centrale Erhvervsregister«.
 § 1. Under Økonomiministeren oprettes et centralt  

 erhvervsregister, der:
1) bistår offentlige myndigheder i erhvervsregisteringsspørgsmål, 2) efter anmodning kan give oplysninger om de registrerede enheder til  

 offentlige myndigheder, jf. § 10, samt til andre, jf. § 11, og 3) medvirker ved samordning og forenkling af den offentlige  

 erhvervsregistrering.
 3. § 2 affattes således:
 » § 2. I Det Centrale Erhvervsregister optages juridiske  

 enheder, der udøver selvstændigt erhverv eller beskæftiger lønmodtagere.
 Stk. 2. Ved juridiske enheder forstås i denne lov dels fysiske  

 personer i disses egenskab af arbejdsgivere eller selvstændigt  

 erhvervsdrivende, dels juridiske personer.
 Stk. 3. Økonomiministeren kan efter forhandling med  

 Erhvervsregisterrådet, jf. § 3, fastsætte regler for, hvorledes  

 registreringen skal foretages i de tilfælde, hvor flere juridiske enheder  

 sammen udgør en enkelt organisatorisk enhed eller indgår i en koncern.
 Stk. 4. Økonomiministeren kan efter forhandling med  

 Erhvervsregisterrådet, jf. § 3, fastsætte regler om registrering af juridiske  

 personer, der uden at være omfattet af stk. 1 varetager administration af  

 formuer, er skattepligtige eller udbetaler skattepligtige ydelser eller i  

 øvrigt er registreringspligtige over for offentlige myndigheder.
 Stk. 5. For registrerede enheder, hvis virksomhed er opdelt på  

 flere geografisk, branchemæssigt eller organisatorisk adskilte afdelinger,  

 optages tillige sådanne afdelinger i registret.
Stk. 6. Registret gennemfører i samarbejde med andre offentlige  

 myndigheders registre en entydig nummering af enhederne.« § 2. Erhvervsregistret opbygger og fører en fortegnelse over  

 enheder, som i henhold til lov er berettiget eller forpligtet til  

 registrering hos offentlige myndigheder eller institutioner, og som:
1) beskæftiger lønnet medhjælp eller 2) udøver selvstændigt erhverv eller 3) er filialer eller afdelinger under de i nr. 1 og 2 nævnte enheder.
 Stk. 2. Økonomiministeren kan efter forhandling med  

 Erhvervsregisterrådet, jf. § 3, fastsætte regler om, at andre end de i stk. 1  

 nævnte enheder registreres, såfremt de i henhold til lov er berettiget eller  

 forpligtet til registrering hos offentlige myndigheder eller institutioner.
 Stk. 3. Registret gennemfører en entydig nummerering af enhederne.
 4. § 5 affattes således:
 » § 5. Erhvervsregistret registrerer enhedens navn, adresse,  

 telefonnummer, beliggenhed, ejerform, navne og identifikationsnumre på  

 eventuelle direkte ansvarlige indehavere, art, herunder branche, samt under  

 hvilke numre og former enhederne er registreret i andre registre under det  

 offentlige.
 Stk. 2. Efter regler fastsat af økonomiministeren kan  

 erhvervsregistret udover de i stk. 1 nævnte oplysninger registrere andre  

 oplysninger, der:
1) i henhold til særlige lovbestemmelser er gjort offentligt tilgængelige, 2) er nødvendige ved enhedernes placering i størrelsesgrupper enten efter  

 antal beskæftigede eller til afgrænsning af enheder, hvis aktiviteter er af  

 begrænset omfang f.eks. bierhvervsvirksomhed, 3) angiver om enheden har eksport- eller importaktivitet, eller 4) angiver, at enheden frabeder sig reklamehenvendelser.« § 5. Erhvervsregistret registrerer enhedens navn, adresse,  

 telefonnummer, beliggenhed, ejer og ejerform, art, herunder branche, samt  

 under hvilke eventuelle numre og former enhederne er registreret i andre  

 registre under det offentlige.
 Stk. 2. Efter regler fastsat af økonomiministeren kan  

 erhvervsregistret ud over de i stk. 1 nævnte oplysninger registrere andre  

 oplysninger, der:
1) i henhold til særlige lovbestemmelser er gjort offentligt tilgængelige, 2) er nødvendige for registret ved overtagelse af opgaver i forbindelse  

 med næringsbrevenes afløsning af en anmeldelsespligt eller 3) er nødvendige ved enhedernes placering i størrelsesgrupper efter samlet  

 beskæftigelse.
 5. § 9, stk. 1, affattes således:
» § 9. Såfremt erhvervsregistret optager enheder, der ikke er  

 optaget i andre offentlige registre, skal de berørte enheder have meddelelse  

 herom.« § 9. Erhvervsregistret skal give enhver, der registreres,  

 skriftlig meddelelse om optagelse i registret.
 6. I § 10, stk. 3, ændres »lov« til:  

 »lovbestemmelserne«.
 § 10. Erhvervsregistret kan meddele offentlige myndigheder og  

 institutioner oplysninger om enhedens registreringsnummer og de i § 5, stk.  

 1, nævnte oplysninger samt andre i registret optagne oplysninger, som i  

 henhold til særlige lovbestemmelser er gjort offentligt tilgængelige.
 Stk. 2. Økonomiministeren fastsætter nærmere regler om, i hvilket  

 omfang ikke offentligt tilgængelige oplysninger, der er optaget i registret,  

 kan videregives til offentlige myndigheder og institutioner, samt i hvilket  

 omfang og på hvilke betingelser den modtagende myndighed kan videregive  

 sådanne oplysninger, jf. dog stk. 3.
 Stk. 3. En offentlig myndighed eller institution må til private  

 kun videregive oplysninger, der er modtaget fra erhvervsregistret, i videre  

 omfang end fastsat i § 11, for så vidt videregivelse af oplysningerne er  

 påkrævet efter lov om offentlighed i forvaltningen.
 7. § 11 affattes således:
 » § 11. Enhver kan fra erhvervsregistret få oplysning om  

 registrerede enheders registreringsnummer, navn, adresse, beliggenhed,  

 ejerform, telefonnummer, eventuelle direkte ansvarlige indehaveres navne,  

 art, herunder branche, samt andre i registret optagne oplysninger, der i  

 henhold til særlige lovbestemmelser er gjort offentligt tilgængelige.
 Stk. 2. Videregivelse efter stk. 1. omfatter ikke oplysninger om  

 indehaveres personnumre.
 Stk. 3. Økonomiministeren fastsætter efter forhandling med  

 Erhvervsregisterrådet regler for, i hvilket omfang registrerede oplysninger  

 om henholdsvis størrelsesgruppe og eksport- eller importaktivitet kan  

 videregives.
 Stk. 4. Økonomiministeren fastsætter de nærmere regler om  

 udlevering af de i stk. 1 og 3 nævnte oplysninger.
 Stk. 5. Ved videregivelse af oplysninger fra Det Centrale  

 Erhvervsregister skal registret tilbageholde oplysninger om enheder, for hvem  

 det er registreret, at de frabeder sig reklamehenvendelser.
Stk. 6. Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.
Stk. 7. Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.« § 11. Enhver kan fra erhvervsregistret få oplysninger om  

 registerede enheders, registreringsnummer, navn, adresse, beliggenhed,  

 ejerform og art, herunder branche, samt andre i registret optagne  

 oplysninger, der i henhold til særlige lovbestemmelser er gjort offentligt  

 tilgængelige.
 Stk. 2. Økonomiministeren fastsætter de nærmere regler om  

 udlevering af de i stk. 1 nævnte oplysninger.
 8. I § 13 indsættes efter stk. 1 som nyt stykke:
» Stk. 2. Den, der forsætligt eller ved grov uagtsomhed  

 overtræder bestemmelsen i § 11, stk. 6 og 7, straffes med bøde.« Stk. 2 og 3 bliver herefter stk. 3 og 4.
 § 13. Den, der undlader rettidigt at meddele oplysninger efter § 8  

 eller forsætligt eller ved grov uagtsomhed afgiver urigtige oplysninger,  

 straffes med bøde.
 Stk. 2. I de forskrifter, der udstedes i henhold til loven, kan  

 der fastsættes straf af bøde for overtrædelse af bestemmelser i  

 forskrifterne.
 Stk. 3. Er overtrædelsen begået af et aktieselskab, anpartsselskab,  

 andelsselskab el. lign., kan der pålægges selskabet som sådant bødeansvar.
 9. § 14, stk. 2, ophæves.
 § 14. Loven træder i kraft ved bekendtgørelse i Lovtidende.
 Stk. 2. Reglerne i § 9 træder dog først i kraft efter  

 økonomiministerens bestemmelser.
 10. § 15 affattes således:
 » § 15. Loven gælder ikke for Færøerne og Grønland.«.
 § 15. Loven gælder ikke for Færøerne og Grønland, men kan ved kgl.  

 anordning sættes i kraft med de afvigelser, som de særlige færøske og  

 grønlandske forhold tilsiger.
Efter 2. behandling den 28. april 1992 § 1 I lov nr. 151 af 24. april 1975 om Erhvervsregistret foretages følgende  

 ændringer:
 1. Lovens titel affattes således:
 »Lov om Det Centrale Erhvervsregister«.
 2. I § 1, stk. 1, ændres »oprettes et centralt  

 erhvervsregister« til: »føres Det Centrale Erhvervsregister«.
 3. § 2 affattes således:
 » § 2. I Det Centrale Erhvervsregister optages juridiske  

 enheder, der udøver selvstændigt erhverv eller beskæftiger lønmodtagere.
 Stk. 2. Ved juridiske enheder forstås i denne lov dels fysiske  

 personer i disses egenskab af arbejdsgivere eller selvstændigt  

 erhvervsdrivende, dels juridiske personer.
 Stk. 3. Økonomiministeren kan efter forhandling med  

 Erhvervsregisterrådet, jf. § 3, fastsætte regler for, hvorledes  

 registreringen skal foretages i de tilfælde, hvor flere juridiske enheder  

 sammen udgør en enkelt organisatorisk enhed eller indgår i en koncern.
 Stk. 4. Økonomiministeren kan efter forhandling med  

 Erhvervsregisterrådet, jf. § 3, fastsætte regler om registrering af juridiske  

 personer, der uden at være omfattet af stk. 1 varetager administration af  

 formuer, er skattepligtige eller udbetaler skattepligtige ydelser eller i  

 øvrigt er registreringspligtige over for offentlige myndigheder.
 Stk. 5. For registrerede enheder, hvis virksomhed er opdelt på  

 flere geografisk, branchemæssigt eller organisatorisk adskilte afdelinger,  

 optages tillige sådanne afdelinger i registret.
Stk. 6. Registret gennemfører i samarbejde med andre offentlige  

 myndigheders registre en entydig nummerering af enhederne.« 4. § 5 affattes således:
 » § 5. Erhvervsregistret registrerer enhedens navn, adresse,  

 telefonnummer, beliggenhed, ejerform, navne og identifikationsnumre på  

 eventuelle direkte ansvarlige indehavere, art, herunder branche, samt under  

 hvilke numre og former enhederne er registreret i andre registre under det  

 offentlige.
Stk. 2. Efter regler fastsat af økonomiministeren kan  

 Erhvervsregistret ud over de i stk. 1 nævnte oplysninger registrere andre  

 oplysninger, der 1) i henhold til særlige lovbestemmelser er gjort offentligt tilgængelige, 2) er nødvendige ved enhedernes placering i størrelsesgrupper enten efter  

 antal beskæftigede eller til afgrænsning af enheder, hvis aktiviteter er af  

 begrænset omfang f.eks. bierhvervsvirksomheder, 3) angiver, om enheden har eksport- eller importaktivitet, eller 4) angiver, at enheden frabeder sig reklamehenvendelser.« 5. § 9, stk. 1 , affattes således:
»Såfremt Erhvervsregistret optager enheder, der ikke er optaget i  

 andre offentlige registre, skal de berørte enheder have meddelelse  

 herom.« 6. I § 10, stk. 3 , ændres »lov« til:  

 »lovbestemmelserne«.
 7. § 11 affattes således:
 » § 11. Enhver kan fra Erhvervsregistret få oplysning om  

 registrerede enheders registreringsnummer, navn, adresse, beliggenhed,  

 ejerform, telefonnummer, eventuelle direkte ansvarlige indehaveres navne,  

 art, herunder branche, samt andre i registret optagne oplysninger, der i  

 henhold til særlige lovbestemmelser er gjort offentligt tilgængelige.
 Stk. 2. Videregivelse efter stk. 1 omfatter ikke oplysninger om  

 indehaveres personnumre.
 Stk. 3. Økonomiministeren fastsætter efter forhandling med  

 Erhvervsregisterrådet regler for, i hvilket omfang registrerede oplysninger  

 om henholdsvis størrelsesgruppe og eksport- eller importaktivitet kan  

 videregives.
 Stk. 4. Økonomiministeren fastsætter de nærmere regler om  

 udlevering af de i stk. 1 og 3 nævnte oplysninger.
 Stk. 5. Ved videregivelse af oplysninger fra Det Centrale  

 Erhvervsregister skal registret tilbageholde oplysninger om enheder, for hvem  

 det er registreret, at de frabeder sig reklamehenvendelser.
Stk. 6. Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.  

Stk. 7. Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.« 8. I § 13 indsættes efter stk. 1 som nyt stykke:
» Stk. 2. Den, der forsætligt eller ved grov uagtsomhed  

 overtræder bestemmelsen i § 11, stk. 6 og 7, straffes med bøde.« Stk. 2 og 3 bliver herefter stk. 3 og 4.
 9. § 14, stk. 2, ophæves.
 10. § 15 affattes således:
» § 15. Loven gælder ikke for Færøerne og Grønland.« § 2 Stk. 1. Loven træder i kraft den 1. juli 1992.
 Stk. 2. Reglen i § 1, nr. 7, om videregivelse af telefonnummer  

 træder dog først i kraft efter økonomiministerens bestemmelse.
