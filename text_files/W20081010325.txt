supplerende dagpenge, arbejdsgiverens erklæring, placering af arbejdstiden, timelønnet musikskolelærer Vedrørende xx.
 Ankenævnet har behandlet xxxs klage på møde den .
Nævnet traf denne A F G Ø R E L S E xx har ret til supplerende dagpenge fra den 24. august 2007, såfremt hun opfyldte de øvrige betingelser for udbetaling af supplerende dagpenge.
 Ankenævnet ændrer således Arbejdsdirektoratets afgørelse af den 17. februar 2008.
B E G R U N D E L S E Ankenævnet har lagt til grund, at  xx blev ansat som timelønnet musiklærer ved xxxx, i perioden 24. august 2007 til den 9. juni 2008 med en årsnorm på 177,93 lektioner,  overenskomstens opsigelsesvarsel var gældende,  xx skulle forestå undervisningen af et hold med 2 elever, samt et orkester på ca. 18-20 mand en gang om ugen,  xx den 9. oktober indsendte en frigørelsesattest.
Arbejdsgiveren havde både sat kryds ved, at hun kunne opsige sit arbejde uden varsel, hvis hun fik arbejde med en længere arbejdstid, og ved at hun frit kunne placere sin arbejdstid,  arbejdsgiveren har forklaret, at xx kan flytte undervisningen til andre tidspunkter, også tidspunkter, der ligger uden for normal arbejdstid  musikskolen havde tilbudt orkesteret - der i flere år havde eksisteret på egen hånd uden for musikskolen - timer med instruktion.
Ud over de timer xx instruerer, har orkesteret en række egne prøver.
Dette betyder, at undervisningen uden væsentlige problemer kan flyttes, og  xxxxx over for ankenævnet har oplyst, at den enkelte arbejdsgiver har kompetence til at underskrive frigørelsesattest.
 Et medlem, der arbejder på nedsat tid i et ansættelsesforhold, hvor arbejdsgiveren har krav på et opsigelsesvarsel, kan få supplerende dagpenge, hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.
 Ankenævnet finder på det foreliggende grundlag, at xxs nedsatte arbejdstid i ansættelsen som musiklærer ved xxxxx fra den 24. august 2007 til enhver tid kunne placeres, så arbejdstiden ikke var til hinder for, at hun kunne overtage andet arbejde.
 Ankenævnet har i den forbindelse lagt vægt på, at arbejdsgiveren på frigørelsesattest, dateret den 2. september 2007, har erklæret, at xx frit kunne placere sin arbejdstid, og at arbejdsgiveren efterfølgende har redegjort for, hvorledes xx frit kunne flytte sin undervisning, hvis det blev nødvendigt.
 Ankenævnet har endvidere lagt vægt på, at xx skulle forestå undervisningen af et hold med 2 elever, samt et orkester på ca. 18-20 mand en gang om ugen, hvorfor det findes sandsynligt, at undervisningen kan flyttes, hvis hun får andet arbejde på det tidspunkt, hun har undervisning.
 Ankenævnet finder således ikke grundlag for at tilsidesætte arbejdsgiverens erklæring om, at xx frit kunne placere sin arbejdstid.
 xx havde derfor ret til supplerende dagpenge fra ansættelsesforholdets første dag den 24. august 2007, hvis hun opfyldte de øvrige betingelser for at få udbetalt supplerende dagpenge.
R E G L E R Ankenævnet henviser til:
 § 59, stk. 1, 1. pkt. og stk. 5, 1. pkt. samt § 62, stk. 1, stk. 2 og stk. 6 i lov om arbejdsløshedsforsikring m.v., jf. lovbekendtgørelse nr. 994 af 8. august 2007  § 1, stk. 1 i Arbejdsdirektoratets bekendtgørelse nr. 966 af 8. november 2001 om supplerende dagpenge  § 15, stk. 2, nr. 1 i Arbejdsdirektoratets bekendtgørelse nr. 179 af 19. februar 2007 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K yy Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007:
Ret til dagpenge og aktiveringsydelse § 59. Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene. .........
 Stk. 2. .........
 Stk. 3. .........
 Stk. 4. ........
 Stk. 5. Direktøren for Arbejdsdirektoratet fastsætter nærmere regler efter forhandling med Beskæftigelsesrådet. .........
 Stk. 6. .........
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende 2) kan og vil overtage arbejde med dags varsel, 3) kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler, 4) kan og vil deltage i kontaktforløb, herunder i jobsamtaler og tilbud efter lov om en aktiv beskæftigelsesindsats Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
 Stk. 3. .........
 Stk. 4. .........
 Stk. 5. .........
Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne stå til rådighed for arbejdsmarkedet 2) .........
 .........
 Arbejdsdirektoratets bekendtgørelse nr. 966 af 8. november 2001 om supplerende dagpenge:
Ret til supplerende dagpenge § 1. Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.
 Stk. 2. .........
 Stk. 3. ........
 Stk. 4. Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.
 Arbejdsdirektoratets bekendtgørelse nr. 179 af 19. februar 2007 om rådighed:
Supplerende dagpenge og frigørelsesattest § 15. Et medlem, der arbejder på nedsat tid kan få supplerende dagpenge, hvis arbejdsgiveren ikke har krav på et opsigelsesvarsel.
Stk. 2. Når arbejdsgiveren har krav på et opsigelsesvarsel, kan der udbetales supplerende dagpenge, 1) hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller 2) hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.
Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.
 Stk. 3. .........
 Stk. 4. .........
