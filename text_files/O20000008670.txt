 Resumé  



  

 En kommune afskedigede sin socialdirektør under henvisning til  

 samarbejdsvanskeligheder.
Ombudsmanden udtalte at omfanget af kommunens partshøring af  

 socialdirektøren gav anledning til bevistvivl.
Ombudsmanden havde derfor ikke  

 forudsætninger for at vurdere om socialdirektøren  efter en samlet  

 bedømmelse  

 af hele sagsforløbet  kunne anses for at være partshørt i det omfang  

 der  

 følger af reglerne i forvaltningslovens § 19 og retsgrundsætningen om  

 ulovbestemt  

 udvidet partshøringspligt.
Ombudsmanden udtalte at afskedigelsesbrevet  

 til socialdirektøren ikke opfyldte kravene  

 til begrundelsers indhold i forvaltningslovens § 24. Ombudsmanden udtalte  

 endvidere at der efter hans opfattelse ikke i sagen var dokumentation for  

 samarbejdsproblemer.
Ombudsmanden mente at  

 kommunens sagsbehandling vedrørende disse forhold var kritisabel.
Sammenfattende var det  således som sagen var oplyst  efter  

 ombudsmandens opfattelse usikkert hvor omfattende og dybtgående  

 samarbejdsproblemer  

 der havde været mellem socialdirektøren og kommunens øvrige administrative  

 ledelse.
På denne baggrund havde ombudsmanden ikke fuldt tilstrækkeligt  

 grundlag for at kritisere afskedigelsen. (j.nr. 1997-2782-813).
Afskedigelse af socialdirektør I forbindelse  

 med budgetkontrollen i X Kommune den 30. april 1997 blev der foretaget en  

 nærmere analyse af lønningerne på ældreområdet.
En sammenfatning konstaterede  

 at der med en uændret udvikling var udsigt til et samlet ikkebudgetteret  

 merforbrug på 4.220.100 kr. for 1997. Efter indstilling fra kommunens  

 socialudvalg og økonomiudvalg besluttede byrådet den 9. september 1997 at  

 give  

 en tillægsbevilling for 1997 på 4.220.100 kr. mens beløbet for 1998 og  

 overslagsårene  

 skulle indgå i budgetarbejdet op til vedtagelsen af kommunens budget for  

 1998.  

 Samtidig pålagde byrådet borgmesteren og økonomiudvalget at undersøge  

 budgetoverskridelsen og placere ansvaret.
På et møde  

 den 15. september 1997 anmodede økonomiudvalget socialdirektør A om at  

 udarbejde en redegørelse for budgetforholdene på ældreområdet.
A afleverede  

 den 25. september 1997 en redegørelse herom.
Kommunens økonomichef  

 udarbejdede  

 den 26. september 1997 efter anmodning sine kommentarer til socialdirektørens  

 redegørelse som han tilsendte kommunaldirektøren.
I et brev af 26. september  

 1997 til kommunaldirektøren fremsatte forvaltningschefen for skatte- og  

 opkrævningsforvaltningen  

 ligeledes sine kommentarer til socialdirektørens redegørelse.
Sagen blev behandlet på økonomiudvalgets møde den  

 30. september 1997 hvor det blev besluttet at behandle sagen på et nyt møde  

 den  

 1. oktober 1997. På mødet den 1. oktober 1997 godkendte økonomiudvalget en  

 indstilling til byrådet der redegjorde for sagen om budgetoverskridelsen på  

 ældreområdet.
I redegørelsen, der er dateret den 1. oktober 1997, var anført  

 følgende:
 "På byrådets møde den 9. september 1997 blev  

 borgmesteren og økonomiudvalget pålagt at undersøge og placere ansvaret for  

 forventet budgetoverskridelse på ældreområdet på 4.220.100,00 kr.
 Økonomiudvalgets redegørelse er baseret på  

 baggrund af Kommunernes Revisionsafdelings analyser på ( ) og ( ) samt den  

 efterfølgende undersøgelse af sagsforløbet og ansvarsplaceringen.
 Kommunernes Revisionsafdeling har i juli og august  

 måneder i samarbejde med socialforvaltningen, økonomisk afdeling og løn- og  

 personaleafdelingen foretaget en gennemgang og analyse af de afholdte  

 lønudgifter vedrørende ældrecentrene ( ) og ( ). ( ) blev analyseret af en  

 intern arbejdsgruppe, men på grund af tidsfaktoren blev Kommunernes  

 Revisionsafdeling  

 inddraget i det videre arbejde.
 Revisionens vurdering  

  

 er som følger:
1. 'Kommunikationen mellem de involverede afdelinger bør forbedres i  

 form af nye forretningsgange, således at ændringer, der konstateres i en  

 afdeling/forvaltning meddeles videre til øvrige forvaltninger, således at  

 eventuelle budgetmæssige korrektioner eller andet kan foretages.' Økonomiudvalgets bemærkninger:
 Ansvaret for, at der udarbejdes overordnede/tværgående forretningsgange  

 er chefgruppens og i sidste ende kommunaldirektørens, idet økonomiudvalget i  

 henhold til styrelseslovens regler har ansvaret for, at der er forsvarlige  

 regler og forretningsgange inden for alle områder, som berører kommunens  

 økonomi,  

 herunder regnskabs- og kassevæsen og almindelig administration.
2. 'Der er ikke i alle tilfælde, når et merforbrug er konstateret, søgt  

 de nødvendige tillægsbevillinger' Økonomiudvalgets bemærkninger:
 Ansvaret for at søge socialudvalget/økonomiudvalget/byrådet om de  

 nødvendige tillægsbevillinger er socialforvaltningens.
 3. 'Der er ikke i alle tilfælde anvist fuld budgetmæssig dækning for  

 samtlige vedtagelser i kommunens socialudvalg'.
 Økonomiudvalgets bemærkninger:
Det fremgår af styrelsesloven, at udvalg, administration og institutioner  

 (med få undtagelser) ikke kan disponere uden at have en bevilling.
Hvis der i  

 årets løb skal afholdes udgifter, som falder uden for budgettets  

 forudsætninger, skal der søges en tillægsbevilling.
Ansvaret for at søge socialudvalget/økonomiudvalget/byrådet om de  

 nødvendige tillægsbevillinger er socialforvaltningens.
Forvaltningen er over  

 for socialudvalget ansvarlig for, at budgettet og dets forudsætninger  

 overholdes, herunder at der anvises korrekt finansieringsmæssig dækning.  

 Socialudvalget er over for byrådet ansvarlig for, at det godkendte budget og  

 budgetbemærkninger overholdes.
 4. 'Der foreligger ikke egentlige skriftlige retningslinier for  

 ældreområdet, der beskriver, hvorledes administrationen af  

 området i detaljer skal foretages'.
 Økonomiudvalgets bemærkninger:
 Ansvaret for udarbejdelse af retningslinier for ældreområdet er  

 socialforvaltningens ledelses.
Afslutningsvis må  

 økonomiudvalget således konkludere, at revisionens analyse af  

 overskridelserne  

 på ældreområdet og de efterfølgende undersøgelser af sagen har vist, at  

 socialforvaltningen og i sidste ende socialdirektøren er den administrativt  

 ansvarlige for budgetoverskridelsen på ældreområdet." Økonomiudvalget besluttede på mødet den 1. oktober 1997 at redegørelsen  

 skulle fremsendes til socialdirektør A til udtalelse inden sagens behandling  

 på  

 byrådets møde den 7. oktober 1997. I økonomiudvalgets protokol er anført at  

 udvalget forudsætter at borgmesteren og kommunaldirektøren drager de fornødne  

 konsekvenser af ansvarsplaceringen.
Den 6. oktober 1997 blev der afholdt et møde mellem borgmesteren,  

 kommunaldirektøren og A.
Der foreligger ikke et referat fra mødet.
I et brev af 7. oktober 1997 til byrådet bekræftede socialdirektør A at  

 han havde modtaget redegørelsen af 1. oktober 1997 og udskriften af  

 protokollen fra økonomiudvalgets møde samme dag, bilagt et brev fra  

 kommunaldirektøren  

 af 2. oktober 1997. Endvidere bekræftede A indholdet af sin redegørelse af  

 25.  

 september 1997 hvori det var fastslået at han som forvaltningsdirektør havde  

 det overordnede ansvar for budgettet.
Han fremhævede imidlertid at han i  

 redegørelsen havde peget på at en række forudsætninger måtte være opfyldt.  

 Han  

 konkluderede at han ikke kunne tilslutte sig økonomiudvalgets redegørelse da  

 hans redegørelse af 25. september 1997 og de nævnte forudsætninger ikke sås  

 at  

 indgå i udvalgets redegørelse.
Kommunaldirektørens brev af 2. oktober 1997 er  

 ikke fremsendt med sagens akter.
Sagen blev behandlet under to punkter på dagsordenen for byrådets møde  

 den 7. oktober 1997, idet det sidste punkt blev behandlet for lukkede døre.  

 Til  

 behandlingen af det første punkt  

   

 lønanalyse/ældreområdet/undersøgelse og  

 placering af ansvar  

   

 forelå økonomiudvalgets redegørelse, og As redegørelse blev omdelt til  

 byrådets medlemmer på mødet.
Byrådet besluttede at tage økonomiudvalgets og  

 As redegørelser til efterretning.
Det fremgår af udskriften af byrådsprotokollen at der til behandlingen  

 af det andet punkt på byrådets dagsorden den 7. oktober 1997 angående  

 budgetoverskridelsen  

   

 økonomiudvalgets  

 redegørelse for lønanalyse på ældreområdet  

   

 forelå et notat fra  

 kommunaldirektøren af 28. september 1997.  

 Notatet af 28. september 1997 var ikke fremsendt med sagens akter til brug  

 for  

 udarbejdelsen af min foreløbige redegørelse, men det er indgået i sagens  

 behandling under udarbejdelsen af min endelige redegørelse i sagen.
Under  

 mødet  

 blev endvidere til byrådets medlemmer omdelt et notat af 7. oktober 1997 som  

 ligeledes var udarbejdet af kommunaldirektøren.
Notatet lyder således:
 "  

 På baggrund af de  

 foretagne udredningsarbejder i forbindelse med den forventede  

 budgetoverskridelse  

 på ældreområdet, er det min opfattelse, at socialdirektør (A) ikke har  

 foranlediget etablering af den fornødne økonomiske styring af området.  

 Endvidere har processen i forbindelse med afdækningen af budgetoverskridelsen  

 dels processen i aktuelle sager, samt en grundigere analyse af det hidtidige  

 samarbejde, givet mig en viden og indsigt, som gør et fremtidigt samarbejde  

 mellem (A), den øverste ledelse og chefgruppen i øvrigt overordentligt  

 problematisk.  

 Denne opfattelse er bekræftet af de øvrige forvaltningschefer.
 Som konkrete eksempler på  

 sager/forløb, hvor samarbejde med/orientering fra (A) har været ikke  

 eksisterende eller særdeles mangelfuld, skal nævnes:
 ·  

  

 	  

 Ingen eller 'passiv medvirken' i forbindelse  

 med afdækningsarbejdet vedrørende  

 budgetoverskridelsen på ældreområdet.
 ·  

  

 	  

 Manglende udvist evne til at orientere om  

 organisationsændringer i Social- og Sundhedsforvaltningen.
 ·  

  

 	  

 Manglende udvist evne til at videreformidle  

 chefgruppens beslutninger  

   

 eksempelvis i forbindelse med behandling af notat vedrørende  

 aktindsigt.
 ·  

  

 	  

 Manglende udvist evne til at orientere om  

 betydelige budgetmæssige transaktioner mellem Social- og  

 Sundhedsforvaltningen  

 og Børne- og Kulturforvaltningen.
·  

  

 	  

 Manglende udvist evne til at håndtere sag  

 vedrørende merarbejdsbetaling til centerlederne jfr.
Byrådets tidligere  

 behandling." Det fremgår af udskriften af  

 byrådets protokol at byrådet efter indstilling fra borgmesteren, jf.  

 kommunaldirektørens notat, med 14 stemmer for godkendte at der blev indledt  

 en  

 afskedigelsessag mod A, og at han blev fritaget for tjeneste mens sagen  

 pågik.
Et byrådsmedlem stemte imod.
 Den 8. oktober 1997 udsendte byrådet følgende pressemeddelelse:
 "Som en udløber af arbejdet med at afdække ansvarsplaceringen med  

 hensyn til budgetoverskridelsen på ældreområdet, er det tillige konstateret,  

 at der gennem længere tid har været samarbejdsvanskeligheder i forhold til  

 socialdirektøren af et sådant omfang og karakter, at der  

   

 efter Byrådets opfattelse  

   

 ikke er grundlag for et fremtidig konstruktivt  

 og tillidsfuldt samarbejde.
På den baggrund har Byrådet i sit møde i går besluttet, at der skal  

 indledes en afskedigelsessag overfor socialdirektør (A)." I et brev af 9. oktober 1997 som blev overbragt A, anførte byrådet  

 følgende:
 "Det meddeles herved, at (X) Kommune påtænker at afskedige dig fra  

 din stilling som socialdirektør, med 3 måneders varsel, i henhold til  

 tjenestemandsregulativets § 26.
 Som begrundelse for den påtænkte afskedigelse skal fremføres, at  

 undersøgelsesarbejdet i relation til placering af ansvaret for  

 budgetoverskridelsen på ældreområdet har afdækket, at der i længere tid har  

 været samarbejdsvanskeligheder mellem dig og den øverste administrative  

 ledelse.
 Undersøgelsen har endvidere afdækket, at du ikke har været i stand til  

 at sikre administrative rutiner, der har kunnet sikre mod  

 budgetoverskridelser.
 Det er Byrådets opfattelse, at samarbejdsvanskelighederne er af et  

 sådant omfang og karakter  

   

 sammenholdt med tidligere nævnte forhold om manglende økonomisk styring  

   

 at der ikke er grundlag for et fremtidigt  

 konstruktivt og tillidsfuldt samarbejde.
 Ved fratræden vil du være berettiget til egenpension i henhold  

 Pensionsregulativet for tjenestemænd.
Inden Byrådet træffer endelig afgørelse i sagen har såvel du, som den  

 forhandlingsberettigede organisation  

   

 i henhold til tjenestemandsregulativets § 29  

   

 adgang til at komme med en udtalelse.
Eventuel  

 udtalelse skal være  

 (X) Kommune i hænde  

 senest den 31. oktober 1997.
 Såfremt du og/eller den forhandlingsberettigede organisation ønsker en  

 forhandling i sagen, skal denne været afholdt senest den 31. oktober 1997.  

 Nærmere aftale herom kan ske ved henvendelse til fuldmægtig ( ).
 Det skal samtidig meddeles, at du er fritaget for tjeneste så længe  

 sagen pågår.
Kopi af denne skrivelse er samtidigt sendt til HK ( ) afdeling." Den 22. oktober 1997 blev der afholdt forhandling om sagen mellem kommunen,  

 HK-Kommunal, HK-afdelingen og Kommunernes Landsforening.
Af referatet fra  

 mødet fremgår følgende:
 "  

 Sagen forhandledes.
 Der er enighed om at indstille følgende til Byrådets godkendelse:
 (A) afskediges fra sin stilling som socialdirektør med virkning fra  

 udgangen af april 1998 på baggrund af konstaterede samarbejdsproblemer.
 Med virkning fra 1. maj 1998 overgår (A) til aktuel egenpension i  

 henhold til gældende regler.
 Ved sin fratræden udbetales (A) en godtgørelse på kr. 150.000.
 Restferie for optjeningsåret 1996 anses for afviklet inden udgangen af  

 april måned 1998.
 Der udstedes feriekort på sædvanlig vis for optjeningsårene 1997 og  

 1998.
 (A) er i opsigelsesperioden endeligt fritaget for tjeneste.
 Parterne er enige om, at høringsproceduren i henhold til  

 tjenestemandsregulativets  

 § 29 herved er iagttaget.
Parterne er enige om at udsende vedlagte pressemeddelelse, og at der  

 herudover ikke er yderligere kommentarer." Pressemeddelelsen som blev udsendt efter mødet, lød således:
 "Der er den 22. oktober 1997 afholdt en forhandling mellem  

 repræsentanter  

 for (X) Kommune, HK-Kommunal og (A) om socialdirektørens ansættelsesforhold.
 Der er enighed om at indstille til Byrådets godkendelse, at socialdirektøren  

 som følge af konstaterede samarbejdsproblemer fratræder sin stilling ved  

 udgangen af april måned 1998, og at socialdirektøren i opsigelsesperioden er  

 fritaget for tjeneste.
Der er endvidere enighed om at parterne herudover ikke har yderligere  

 kommentarer til sagen." Sagen blev behandlet i økonomiudvalget den 3. november 1997 under  

 overskriften "økonomiske konsekvenser ved afskedigelsessag".  

 Sagsfremstillingen  

 til mødet lød således:
"Ved forhandling med repræsentanter fra HK ( ) afdeling og (X)  

 Kommune vedrørende ansættelsesforhold for (A), enedes man om at indstille til  

 Byrådets godkendelse, at (A) afskediges fra sin stilling som socialdirektør  

 med  

 udgangen af april måned 1998 på baggrund af samarbejdsproblemer.
Med virkning  

 fra 1. maj 1998 overgår (A) til egenpension i henhold til gældende regler.  

 Ved  

 sin fratræden udbetales (A) en godtgørelse på kr. 150.000." Det fremgår af udskriften af byrådets protokol at økonomiudvalget efter  

 indstilling fra kommunaldirektøren anbefalede byrådet at der udbetaltes A en  

 godtgørelse på 150.000 kr., og at den beløbsmæssige konsekvens af  

 pensionsforpligtelsen indarbejdedes ved budgetopfølgningen pr. 30. april  

 1998.
Den 7. november 1997 skrev jeg til Tilsynsrådet for Y Amt om sagen.
I  

 brevet var der henvist til to tidligere sager hvor et amt havde indgået en  

 aftale med en ansat tjenestemand om at tjenestemanden fratrådte sin stilling.  

 I de to sager havde Indenrigsministeriet udtalt at ministeriet var mest  

 tilbøjelig til at mene at amtskommunale tjenestemænd kun kan fratræde ved  

 ansøgt eller uansøgt fratræden, og at der således ikke er mulighed for at  

 bringe tjenestemandsforhold til ophør ved aftale.
På den baggrund anmodede  

 jeg  

 tilsynsrådet om at oplyse om rådet agtede at foretage sig noget i anledning  

 af  

 sagen angående As fratræden.
Indenrigsministeriet og A blev skriftligt  

 orienteret om henvendelsen.
 Den 11. november 1997 blev sagen behandlet i byrådet under overskriften  

 "økonomiske konsekvenser ved afskedigelsessag". Byrådet besluttede  

 at  

 afskedige A med udgangen af april 1998 på de vilkår som er nævnt i referatet  

 af  

 mødet den 22. oktober 1997.
 Tilsynsrådet meddelte mig i et brev af 13. november 1997 at rådet havde  

 anmodet byrådet om en udtalelse.
I et brev af 20. november 1997 meddelte byrådet A at han var  

 afskediget.
Brevet lød således:
 "I fortsættelse af (X) Kommunes skrivelse af 9. oktober 1997 om  

 påtænkt afskedigelse, har Byrådet, i møde den 11. november 1997, besluttet at  

 afskedige dig fra din stilling som socialdirektør, med virkning fra udgangen  

 af april måned 1998, hvor du  

   

 som  

 følge heraf  

   

 overgår til  

 aktuel egenpension i henhold til gældende regler.
 Afskedigelsen sker på baggrund af konstaterede samarbejdsproblemer.
 Afskedigelsessagen blev den 22. oktober 1997 forhandlet med HK ( )  

 afdeling  

   

 i henhold til  

 tjenestemandsregulativets § 29  

   

 og der aftaltes følgende:
Ved din fratræden udbetales en godtgørelse på kr. 150.000. Restferie for  

 optjeningsåret 1996 anses for afviklet inden udgangen af april måned 1998.  

 Der  

 udstedes feriekort på sædvanlig vis for optjeningsårene 1997 og 1998. Du er i  

 opsigelsesperioden endeligt fritaget for tjeneste." Byrådet besvarede henvendelsen fra tilsynsrådet den 10. december 1997.  

 Byrådet anførte bl.a. følgende:
"I den anledning skal Byrådet udtale, at Byrådet i sit møde den 7.  

 oktober 1997 besluttede at indlede en afskedigelsessag mod socialdirektøren  

 bl.a. begrundet i samarbejdsvanskeligheder.
Kopi af kommunens  

 'sindetskrivelse'  

 vedlægges.
 Som det fremgår af 'sindetskrivelsen' er der i henhold til Forvaltningslovens  

 § 19 givet socialdirektøren lejlighed til at udtale sig inden sagens  

 afgørelse,  

 ligesom der med henvisning til det kommunale tjenestemandsregulativ § 29 er  

 givet såvel HK  

   

 den  

 forhandlingsberettigede organisation  

   

 og Socialdirektøren mulighed for at udtale sig, inden sagens afgørelse.
Høring er foretaget ved møde den 22. oktober 1997 mellem repræsentanter  

 for HK og (X) Kommune, hvor vilkårene for en eventuel afskedigelse blev  

 aftalt  

 under forbehold for Byrådets endelige afskedigelse af Socialdirektøren og  

 godkendelse af vilkårene.
De aftalte vilkår er tiltrådt af socialdirektøren  

 ved underskrift den efterfølgende dag.
Byrådet besluttede i sit møde den 11. november 1997 at afskedige  

 Socialdirektøren på vilkår som aftalt ved forannævnte forhandling.
Kopi af  

 Byrådets beslutningsprotokol vedlægges.
 Meddelelse om afskedigelsen er overbragt Socialdirektøren den 20.  

 november 1997. Kopi af afskedigelsesbrevet vedlægges.
Afskedigelsen af Socialdirektøren beror således ikke på en gensidig  

 aftale om fratræden, men på Byrådets beslutning om afskedigelse, hvor  

 vilkårene  

 er forhandlet  

   

 og tiltrådt  

 af Socialdirektøren  

   

 og  

 efterfølgende godkendt af Byrådet i forbindelse med den endelige beslutning  

 om  

 afsked, i mødet den 11. november 1997." A kommenterede kommunens brev i et brev af 16. december 1997 til  

 tilsynsrådet.
Han anførte bl.a. følgende:
"Da jeg fortsat er af den opfattelse, at Tilsynsrådet  

   

 og efterfølgende Ombudsmandsinstitutionen  

   

 bør råde over sagens faktiske oplysninger  

 vedlægger jeg til dette brug 1. Kopi af mit opsigelsesbrev af 20. november 1997. Heraf fremgår, at  

 afskedigelsen, der ifølge kommunen sker på baggrund af konstaterede  

 samarbejdsproblemer,  

 er forhandlet og aftalt  

   

 hvorunder jeg er tildelt en godtgørelse på kr. 150.000,00 kr.
2. Kopi af et mødereferat af 22. oktober 1997. Heraf fremgår, at  

 parterne i enighed har aftalt, ·  

  

 	  

 at jeg fratræder min stilling med 6  

 måneders varsel ·  

  

 	  

 at jeg overgår til aktuel egenpension pr.  

 1. maj 1998 ·  

  

 	  

 at jeg ved min fratræden udbetales en  

 godtgørelse på kr. 150.000,00 ·  

  

 	  

 at parterne er enedes om ordlyden af en  

 pressemeddelelse.
3. Kopi af pressemeddelelsen.
Heraf fremgår, at parterne er enige om, at  

 socialdirektøren fratræder sin stilling.
 Det fremgår således klart, at jeg  

   

 uønsket  

   

 har måttet  

 fratræde min stilling som tjenestemand og socialdirektør på grund af  

 kommunens  

 påstand om konstaterede samarbejdsproblemer.
Sammenholdes sindetskrivelsen med min opsigelse af 20. november 1997  

 fremgår det, at anklagepunkterne mod mig er frafaldet.
Tilbage står alene  

 'konstaterede samarbejdsproblemer', som jeg først blev præsenteret for mandag  

 den 29. september 1997.
På intet tidspunkt har tjenestemandsregulativets bestemmelser om  

 tjenstlige forseelser således været anvendt." Den 26. januar 1998 anmodede tilsynsrådet A om yderligere oplysninger.  

 Tilsynsrådet anførte følgende:
 "I brev af 16. december 1997 har De på baggrund af Byrådets udtalelse  

 af 10. december 1997 til Tilsynsrådet om fremgangsmåden ved Deres fratræden  

 som  

 socialdirektør i (X) Kommune anført, at sammenholdes sindetskrivelsen af 9.  

 oktober 1997 med Deres opsigelse af 20. november 1997, fremgår det at  

 anklagepunkterne mod Dem er frafaldet, og at der alene er tale om  

 konstaterede  

 samarbejdsproblemer, som De først blev præsenteret for den 29. september  

 1997.
Tilsynsrådet skal derfor anmode Dem om at oplyse, om De under det  

 undersøgelsesarbejde der er anført i brev af 9. oktober 1997 er blevet gjort  

 bekendt med de konkrete problemer der medfører, at ansvaret for  

 budgetoverskridelsen placeres hos Dem og hvilke former for  

 samarbejdsvanskeligheder der har bestået mellem Dem og den øverste ledelse,  

 og  

 om ledelsen har ment at der har været tale om tjenesteforseelser." A svarede den 17. februar 1998 tilsynsrådet således:
" 1. Placering af budgetansvaret:
 Jeg bliver  

  

 mandag den 15.  

 september 1997  

  

 af Økonomiudvalget pålagt at udarbejde en redegørelse, og  

  

 onsdag den 17. september 1997  

  

 aftales  

 det på et møde med borgmester og kommunaldirektør, hvorledes redegørelsen  

 skal  

 udfærdiges.
 Under undersøgelsesarbejdet giver  

 såvel kommunaldirektør som borgmester mig og Socialforvaltningen fuld  

 opbakning.
Min redegørelse fastslår, at jeg som  

 socialdirektør har det overordnede ansvar i budgetsagen, hvilket jeg aldrig  

 har benægtet.
Men en række forudsætninger for at jeg kunne udføre mit arbejde  

 korrekt har imidlertid ikke været opfyldt, hvorfor jeg ikke kan påtage mig  

 hele  

 skylden.
 Min redegørelse gennemdrøftes på et møde med kommunaldirektør og  

 borgmester den  

  

 25. september 1997  


,  

  

 færdigredigeres, dateres og afleveres  

 samme dag til kommunaldirektøren.
 Først den 2. oktober 1997  

  

 får jeg forelagt Økonomiudvalgets indstilling  

 til Byrådet  

   

 dateret den 1.  

 oktober 1997, hvori det konkluderes, at socialforvaltningen og i sidste ende  

 socialdirektøren er den administrativt ansvarlige for budgetoverskridelsen.  

 Denne indstilling anmodes jeg om at kommentere senest den 7. oktober 1997.
 'Da min redegørelse af 25. september 1997  

   

 og de beskrevne forudsætninger  

   

 ikke ses at indgå i Økonomiudvalgets indstilling,  

 og den på baggrund heraf udarbejdede indstilling til Byrådet heller ikke  

 medtager disse forhold, kan jeg ikke tilslutte mig Økonomiudvalgets  

 indstilling.'  

   

  

 Dette svarer jeg Byrådet skriftligt den 7. oktober  

 1997.
 2. Samarbejdsvanskeligheder:
 Mig bekendt har der ikke bestået samarbejdsproblemer med den øverste  

 ledelse.
 Mandag den 29. september 1997  

  

 får jeg imidlertid af kommunaldirektøren at  

 vide, at hverken hun eller 3 (ikke-navngivne) chefkolleger har tillid til mig  

 længere.
 Denne nye situation skyldes angiveligt, at min redegørelse medinddrager  

 såvel Økonomisk afdeling som Løn- og Personalekontoret i årsagsforklaringen.
 3. Tjenesteforseelser:
Jeg har ikke kendskab til, om ledelsen har ment, at der har været tale  

 om tjenesteforseelser." Den 20. februar 1998 anmodede tilsynsrådet X byråd om en udtalelse til  

 As oplysninger om fremgangsmåden ved hans afskedigelse, vedlagt sagens  

 akter.
 Byrådet svarede den 7. april 1998 bl.a. følgende:
 "Vedrørende punkt 1 i (A)s skrivelse af 16. december 1997 er det  

 anført  

   

 med  

 henvisning til det den 20. november 1997 fremsendte opsigelsesbrev, at  

 'afskedigelsen, der ifølge kommunen sker på baggrund af konstaterede  

 samarbejdsproblemer', er forhandlet og aftalt  

   

 '. Hertil skal bemærkes, at det i  

 afskedigelsesbrevet, der vedlægges i kopi som bilag, er anført, at 'Byrådet i  

 møde den 11. november 1997 har besluttet at afskedige dig fra din stilling',  

 ligesom det af mødereferat fra forhandlingen den 22. oktober 1997 med  

 (A)s  

 faglige organisation (ved hvilken forhandling (A) i øvrigt selv deltog, for  

 en  

 del af tiden) er anført: 'Der er enighed om at indstille følgende til  

 Byrådet'.  

 (A) har i øvrigt den følgende dag efter aftalt betænkningstid tiltrådt  

 referatet ved sin underskrift.
Der er således alene tale om, at vilkårene for en eventuel opsigelse er  

 forhandlet og aftalt, mens beslutningen ensidigt er truffet af Byrådet på  

 møde  

 den 11. november, jf. vedlagte bilag.
At (A) burde være bekendt med dette  

 forhold tyder også hans egen bemærkning i hans skrivelse til Tilsynsrådet på,  

 idet det anføres, at 'det fremgår således klart, at jeg  

   

 uønsket  

   

 har  

 måttet fratræde min stilling'.
 I punkt 3 er det anført, at det, i den på forhandlingsmødet udfærdigede  

 pressemeddelelse fremgår, at 'parterne er enige om, at socialdirektøren  

 fratræder sin stilling'. I henhold til vedlagte kopi af såvel  

 forhandlingsreferat  

 som den forhandlede pressemeddelelse fremgår klart, at der er tale om at  

 'indstille til Byrådets godkendelse'.
Endvidere anfører (A), at 'sammenholdes sindetskrivelsen med min  

 opsigelse ... fremgår det, at anklagepunkterne mod mig er frafaldet.
Tilbage  

 står alene konstaterede samarbejdsproblemer'.
Hertil skal Byrådet bemærke, at der i sindetskrivelsen intet er anført  

 om anklagepunkter.
Det er korrekt, at sindetskrivelsen udtaler, at 'der i  

 længere tid har været samarbejdsvanskeligheder ...' og endvidere er det  

 anført, at 'du ikke har været i stand til at sikre administrative rutiner,  

 der  

 har kunnet sikre mod budgetoverskridelser'. Sidstnævnte er alene et udtryk  

 for, at (A) ikke har magtet sin ledelsesopgave på en sådan måde, som det må  

 forventes af en direktør.
Dette synspunkt indgik ved forhandlingen med HK,  

 som  

 mandatar for (A), den 22. oktober 1997.
 At der i opsigelsen kun er henvist til samarbejdsproblemer, skyldes  

 alene at der ved forhandlingen var enighed om at disse udgjorde et  

 selvstændigt  

   

 og tilstrækkeligt  

   

 grundlag for at Byrådet kunne træffe en  

 beslutning.
 Vedrørende (A)s yderligere oplysninger i skrivelse af 17. februar 1998  

 skal Byrådet udtale følgende:
 Vedrørende punkt 1, placering af budgetansvar:
 Byrådet er ikke enig i det af (A) beskrevne hændelsesforløb.
Sagen er således allerede blevet drøftet på et chefmøde den 3. juni 1997  

 og ved senere møder i chefgruppen, med Borgmesteren, Kommunaldirektøren og i  

 Økonomiudvalget.
Det er dog korrekt, at Borgmesteren og Kommunaldirektøren  

 har  

 givet udtryk for tillid til at (A), som forvaltningsdirektør, i samarbejde  

 med  

 sin forvaltning, ville arbejde konstruktivt med den pålagte opgave, nemlig at  

 udarbejde en redegørelse, som indeholdt en placering af ansvar for  

 budgetoverskridelsen, men at det viste sig, at (A) ikke evnede at udfolde  

 bestræbelser i den retning.
 At der samtidig har været flere samtidige forløb om andre forhold, hvor  

 (A) ikke har fået opbakning, fremgår af Kommunaldirektørens notat af 7.  

 oktober 1997, jf. vedlagte bilag, der bl.a. dannede grundlag for Byrådets  

 beslutning om at indlede en afskedigelsessag, hvilket resulterede i  

 'sindetskrivelsen' af 9. oktober 1997.
 For god orden skyld kan Byrådet oplyse, at det tillige var de her  

 anførte punkter, der indgik i forhandlingen med (A)s faglige  

 organisation den  

 22. oktober 1997.
Vedrørende punkt 2, samarbejdsproblemer.
Til det af (A) anførte skal  

 Byrådet udtale følgende:
 At (A) først den 29. september 1997 ved møde med Kommunaldirektøren  

   

 ved dennes direkte tilkendegivelse herom  

   

 opdager, at der er samarbejdsproblemer, er efter  

 Byrådets opfattelse ikke usædvanligt, idet det ikke sjældent er således, at  

 den eller de der er samarbejdsproblemer med, er den eller de sidste til at  

 erkende eksistensen heraf, hvilket desværre også er tilfældet her.
 Endvidere kan det tilføjes, at når (A) anfører, at der ham bekendt 'har  

 der ikke bestået samarbejdsvanskeligheder med den øverste ledelse', blev der  

 den 6. oktober 1997 ved samtale med (A) hos Borgmesteren og med deltagelse af  

 Kommunaldirektøren, konkluderet, at der var enighed om, at det fremtidige  

 samarbejde  

 er overordentlig problematisk og at det synes umuligt at genoprette.
Ud fra en samlet vurdering af ovenstående må Byrådet fastholde, at der  

 er tale om en diskretionær afskedigelse af Socialdirektøren og at den trufne  

 beslutning er foretaget udfra en skønsmæssig vurdering, hvorfor det ikke har  

 været relevant at inddrage tjenestemandsregulativets bestemmelser vedrørende  

 disciplinære forseelser." Tilsynsrådet anmodede A om hans eventuelle bemærkninger til byrådets  

 brev.
I et brev af 30. april 1998 anførte A bl.a. følgende:
"På den baggrund skal jeg indledningsvis slå fast, at min faglige  

 organisation forhandlede den 22. oktober 1997 med (X) Kommune.
Jeg var  

 således  

 ikke til stede under forhandlingen, men fik alene forelagt  

 forhandlingsresultatet af min organisation.
 Om (X) Byråds brev skal jeg  

 iøvrigt udtale:
 Kommunens fremstilling af hændelsesforløbet, således som dette er  

 beskrevet i kommunens svarbrev af 7. april 1998, er ikke i overensstemmelse  

 med det faktiske hændelsesforløb og er således ikke retvisende.
Den redegørelse, som Økonomiudvalget pålagde mig at udarbejde, blev  

 udarbejdet i et tæt samarbejde med borgmesteren og kommunaldirektøren.
Det  

 viste sig imidlertid, at der  

   

 trods  

 dette samarbejde og afholdte møder  

   

 ikke var enighed om redegørelsens konklusioner  

   

 uden at dette imidlertid medførte eller blev  

 fulgt op af eventuelle tjenstlige tilrettevisninger eller påtaler.
Endvidere vil jeg gøre gældende, at min underskrift på mødereferatet af  

 22. oktober 1997 skal ses ud fra den sammenhæng, at der var indgået en aftale  

 om  

 min fratræden og vilkårene herfor.
Det var således denne samlede aftale, som  

 Byrådet efterfølgende formelt skulle bekræfte.
Byrådet kunne således ikke  

 træffe beslutning om andet end  

   

 enten  

 fratræden på de anførte vilkår eller slet ingen fratræden." I et brev af 27. maj 1998 til mig udtalte tilsynsrådet bl.a. følgende  

 om sagen:
"På grundlag af de i sagen foreliggende oplysninger finder  

 Tilsynsrådet, at (X) Byråd ved sin beslutning på møde den 11. november 1997  

 traf afgørelse om en diskretionær afskedigelse af socialdirektøren på grund  

 af  

 samarbejdsvanskeligheder.
At der forinden i overensstemmelse med  

 tjenestemandsregulativets  

 § 29, stk. 1, var sket en høring af socialdirektøren og dennes  

 forhandlingsberettigede  

 organisation samt en efterfølgende forhandling, hvorunder der blev opnået  

 eller konstateret enighed om vilkårene for socialdirektørens fratrædelse,  

 ændrer ikke at socialdirektørens fratrædelse var uansøgt.
Tilsynsrådet finder endvidere, at (X) Byråd under behandlingen af  

 fratrædelsessagen  

 har iagttaget de for fratrædelsessager gældende forvaltningsretlige regler om  

 partshøring, herunder udvidet partshøring, partsrepræsentation og  

 begrundelse." Ombudsmandens foreløbige redegørelse Den 27. august 1998 afgav jeg en foreløbig redegørelse om sagen.
Jeg anførte  

 følgende:
Fratræden efter aftale eller afgørelse Baggrunden for at jeg henvendte mig til Tilsynsrådet for (Y) Amt den 7.  

 november 1997 var at presseomtalen af sagen gav det indtryk at (A)s  

 fratræden fra kommunen beroede på en aftale mellem ham og kommunen.  

 Socialdirektøren havde telefonisk oplyst over for en af mine medarbejdere at  

 han var tjenestemand.
Som nævnt i mit brev til tilsynsrådet har Indenrigsministeriet i to andre  

 sager om aftaler om fratræden for tjenestemænd ansat i amtskommuner givet  

 udtryk for at ministeriet er mest tilbøjelig til at mene at amtskommunale  

 tjenestemænd kun kan fratræde ved ansøgt eller uansøgt fratræden, og at der  

 således ikke er mulighed for at bringe tjenesteforholdet til ophør ved  

 aftale.
I min endelige udtalelse af 5. februar 1998 i den ene af de  

 pågældende  

 sager har jeg fastholdt den retsopfattelse som jeg på et tidligere tidspunkt  

 havde givet udtryk for i en foreløbig redegørelse.
Jeg har således anført at  

 for såvel tjenestemænd som overenskomstansatte er det min opfattelse at  

 forvaltningslovens forarbejder sammenholdt med den generelle karakter af  

 retsgrundlaget for ansættelsesforhold i forvaltningen taler imod at betragte  

 en forligsmæssig afskedigelse som en aftaleretlig disposition som falder uden  

 for forvaltningslovens afgørelsesbegreb.
 I den foreliggende sag har (X) Kommune anført at selve beslutningen om  

 opsigelsen blev truffet ensidigt af byrådet mens vilkårene for (A)s  

 fratræden  

 blev fastlagt ved aftale. (A) har derimod gjort gældende at der på mødet den  

 22. oktober 1997 blev indgået en aftale om hans fratræden og om vilkårene  

 herfor, og denne aftale blev efterfølgende forelagt byrådet til godkendelse.  

 Tilsynsrådet har efter at have undersøgt sagen lagt til grund at der var tale  

 om en diskretionær afskedigelse, og at den forudgående høring og forhandling  

 ikke ændrer ved at socialdirektørens fratrædelse var uansøgt.
I udskriften af byrådets beslutningsprotokol for mødet den 7. oktober  

 1997 samt i pressemeddelelsen den følgende dag omtales sagen som en  

 afskedigelsessag, og det opfølgende brev af 9. oktober 1997 til (A) indledes  

 med en meddelelse om at byrådet påtænkte at afskedige ham.
Også i referatet  

 af  

 mødet den 22. oktober 1997 anføres det at (A) afskediges fra sin stilling.  

 Endvidere fremgår det af udskriften af byrådets protokol for mødet den 11.  

 november 1997 at byrådet traf beslutning om at afskedige (A), og dette er  

 tillige anført i det brev af 20. november 1997 hvormed han fik meddelelse om  

 beslutningen.
Der er således en række  

 omstændigheder der tyder på at sagen af (X) Kommune er blevet betragtet som  

 en  

 sag om uansøgt afskedigelse.
Hertil kommer at (X) Kommune efter mødet i  

 økonomiudvalget den 1. oktober 1997 har behandlet sagen som en  

 afskedigelsessag  

 og har anset sig for forpligtet til at følge de regler der gælder for sager  

 om  

 diskretionær afskedigelse.
I referatet af mødet den 22. oktober 1997 er der  

 således henvist til høringsbestemmelsen i tjenestemandsregulativets § 29.  

 Bestemmelsen  

 der er gengivet nedenfor, gælder kun for sager om afskedigelse af  

 tjenestemænd  

 uden ansøgning.
Kun pressemeddelelsen som  

 blev udsendt efter forhandlingen den 22. oktober 1997, har et ordvalg som  

 giver  

 indtryk af at der var indgået en aftale mellem kommunen og (A) om frivillig  

 fratræden.
I pressemeddelelsen anføres det således at Der er enighed om  

 at indstille  

 til Byrådets godkendelse, at socialdirektøren som følge af konstaterede  

 samarbejdsproblemer fratræder sin stilling ....
Det er dog min opfattelse at  

 pressemeddelelsens ordlyd ikke, når den sammenholdes med sagens øvrige  

 omstændigheder, kan danne grundlag for den opfattelse at (A)s fratræden  

 beroede på en aftale mellem ham og kommunen.
I den forbindelse kan man ikke  

 se  

 bort fra den mulighed at der ved udformningen af pressemeddelelsen har været  

 et ønske om at handle så skånsomt som muligt over for (A). Jeg kan derfor  

 tilslutte mig tilsynsrådets opfattelse om at kommunen har truffet afgørelse  

 om diskretionær afskedigelse af (A).
Ombudsmandens foreløbige vurdering af øvrige spørgsmål i sagen Efter min gennemgang af sagen  

 har jeg fundet grundlag for at overveje en nærmere undersøgelse af flere af  

 de  

 øvrige spørgsmål som sagen rejser, jf. § 17, stk. 1, i lov nr. 473 af 12.  

 juni  

 1996 om Folketingets Ombudsmand.
Dog har jeg besluttet ikke at foretage en  

 nærmere undersøgelse af spørgsmålet om hvorvidt (X) Kommune lovligt kunne  

 indgå en aftale med (A) om vilkårene for hans fratræden, eller om kommunen  

 skulle træffe afgørelse herom.
Jeg har desuden besluttet ikke at foretage en  

 nærmere undersøgelse af spørgsmålet om hvorvidt (X) Kommune overholdt  

 notatpligten,  

 og spørgsmålet om hvorvidt det var i overensstemmelse med de dagældende  

 regler i den kommunale styrelseslov at byrådets beslutning på mødet den 7.  

 oktober 1997 om at indlede en afskedigelsessag og at fritage (A) for tjeneste  

 blev truffet på baggrund af bl.a. et notat som blev uddelt under mødet.
Tilsynsrådet har i brevet af  

 27. maj 1998 anført at rådet finder at byrådet under behandlingen af sagen  

 har  

 iagttaget de for fratrædelsessager gældende forvaltningsretlige regler om  

 partshøring, partsrepræsentation og begrundelse.
Jeg har dog ment at der er  

 grundlag for at overveje en nærmere undersøgelse af spørgsmålene om  

 partshøring,  

 begrundelse og afskedigelse på grund af samarbejdsvanskeligheder.
Partshøring Det er fast antaget i teori  

 og praksis at en myndigheds beslutning om afskedigelse er en afgørelse i  

 forvaltningslovens forstand.
De almindelige regler om myndigheders pligt til  

 at  

 foretage partshøring inden en afgørelse træffes, er fastlagt i  

 forvaltningslovens § 19, der har følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser,  

 der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
Stk. 3.  

  

 Vedkommende  

 minister kan efter forhandling med justitsministeren fastsætte regler om, at  

 nærmere angivne sagsområder, hvor bestemmelserne i stk. 2, nr. 1 eller 5, i  

 almindelighed vil finde anvendelse, ikke skal være omfattet af bestemmelsen i  

 stk.  

 1. Til brug for byrådets  

 behandling den 7. oktober 1997 af sagen om budgetoverskridelsen på  

 ældreområdet  

 forelå efter det oplyste økonomiudvalgets redegørelse af 1. oktober 1997 samt  

 (A)s bemærkninger hertil i et brev af 7. oktober 1997. Endvidere forelå  

 to  

 notater fra kommunaldirektøren af henholdsvis 28. september og 7. oktober  

 1997.  

 Det fremgår af byrådets protokol og kommunens brev af 7. april 1998 at  

 kommunaldirektørens notat af 7. oktober 1997 indgik i grundlaget for byrådets  

 beslutning om at indlede en afskedigelsessag.
Det må antages at også det  

 øvrige materiale er indgået ved beslutningen.
Hvilken betydning notatet af  

 28.  

 september 1997 har haft i sagen, lader sig dog ikke bedømme da notatet ikke  

 er  

 sendt med sagens øvrige akter.
(A) blev ikke gjort bekendt  

 med dette materiale i forbindelse med kommunens partshøringsbrev af 9.  

 oktober  

 1997. Da (A) i forvejen var bekendt med økonomiudvalgets redegørelse af 1.  

 oktober 1997 og sit eget brev af 7. oktober 1997, og da han måtte forvente at  

 dette materiale var indgået ved byrådets beslutning om at indlede en  

 afskedigelsessag mod ham, kan det ikke give mig anledning til bemærkninger at  

 der ikke blev foretaget partshøring over oplysningerne i redegørelsen og  

 brevet.
Kommunaldirektørens notat af 7. oktober 1997 indeholder derimod flere  

 eksempler på sager eller forløb hvor samarbejdet med eller orienteringen fra  

 (A) efter kommunaldirektørens opfattelse manglede eller var særdeles  

 mangelfuld.
 Da notatet af 7. oktober 1997  

 indgik i grundlaget for byrådets beslutning, må jeg som min foreløbige  

 opfattelse anse det for en overtrædelse af forvaltningslovens § 19 at (A)  

 ikke  

 fik lejlighed til at udtale sig om oplysningerne i notatet.
I sager om uansøgt afskedigelse  

 på grund af samarbejdsvanskeligheder suppleres forvaltningslovens § 19 af en  

 ulovbestemt retsgrundsætning om partshøring ikke blot om sagens faktum, men  

 også  

 om sagens retlige grundlag.
Den ulovbestemte pligt indebærer en pligt for  

 myndigheden til  

   

 forinden afgørelse træffes i sagen  

   

 i almindelighed at give den ansatte en redegørelse, der  

 efter omstændighederne bør være skriftlig, for myndighedens egen (foreløbige)  

 opfattelse af sagen, og herunder den retlige kvalifikation af faktum samt  

   

 for så vidt der i  

 sagen måtte være bevismæssige spørgsmål  

   

 myndighedens bevismæssige vurdering.
Der  

 kan henvises til Vestre Landsrets dom af 8. december 1993 som er gengivet i  

 Ugeskrift for Retsvæsen, 1994, s. 198, Højesterets dom af 12. marts 1998 som  

 er  

 gengivet i Ugeskrift for Retsvæsen, 1998, s. 685, og Kaj Larsen mfl.,  

 Forvaltningsret,  

 1994, s. 164ff.
Formålet med denne  

 partshøring er at give den ansatte lejlighed til at kommentere de oplysninger  

 om sagens faktiske omstændigheder som myndigheden vil lade indgå i grundlaget  

 for sin afgørelse.
Den ansatte vil herved have mulighed for at kommentere,  

 korrigere og supplere de foreliggende oplysninger og vil i det hele taget  

 have  

 mulighed for at redegøre for sit syn på sagen.
Den ansatte skal således have  

 adgang til at kommentere nøjagtig de oplysninger om vedkommendes udøvelse af  

 stillingen som myndigheden har tillagt vægt i forbindelse med beslutningen om  

 at varsle den pågældendes afskedigelse.
Den ansatte skal have mulighed for at  

 kommentere både det faktiske og det retlige grundlag for den påtænkte  

 afskedigelse før myndigheden træffer afgørelse i sagen.
 Som nævnt indgik  

 oplysningerne i kommunaldirektørens notat af 7. oktober 1997 ikke i  

 partshøringen.  

 I brevet af 9. oktober 1997 var der heller ikke i øvrigt redegjort for hvilke  

 nærmere oplysninger kommunen havde lagt vægt på ved beslutningen om at varsle  

 (A)s afskedigelse.
Hertil kommer at der ikke i  

 brevet af 9. oktober 1997 blev foretaget en retlig kvalifikation af sagens  

 faktum.
Det fremgik af brevet at grundlaget for beslutningen om at indlede en  

 afskedigelsessag dels var samarbejdsvanskeligheder mellem (A) og den øverste  

 administrative ledelse og dels at han ikke havde været i stand til at sikre  

 administrative rutiner som sikrede mod budgetoverskridelser.
Det er  

 imidlertid  

 ikke i brevet klargjort om disse forhold af kommunen blev betragtet som  

 sådanne  

 der kunne foranledige diskretionær afskedigelse i henhold til  

 tjenestemandsregulativets § 26, 1. pkt., eller som forhold der kunne begrunde  

 en disciplinær afskedigelse.
 Det er derfor min foreløbige  

 opfattelse at (X) Kommune har tilsidesat den ulovbestemte udvidede pligt til  

 at  

 foretage partshøring.
 I tjenestemandsregulativet  

 for kommuner er der i § 29, stk. 1, fastsat følgende bestemmelse:
Inden en tjenestemand  

 afskediges uden ansøgning, skal der  

   

 bortset fra de i § 27 nævnte tilfælde  

   

 gives såvel pågældendes forhandlingsberettigede  

 organisation som tjenestemanden selv adgang til at udtale sig, medmindre  

 forhør  

 har været afholdt efter §§ 18-  

 20. Bestemmelsen er i den  

 foreliggende sag uden selvstændig retlig betydning set i forhold til  

 forvaltningslovens  

 § 19 og den omtalte grundsætning.
Begrundelse Forvaltningslovens §§ 22 og  

 24 indeholder følgende bestemmelser:
 § 22.  

  

 En afgørelsen skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jfr. §  

 15. (A) fik meddelt afgørelsen om  

 afskedigelsen i brevet af 20. november 1997. Som begrundelse for afgørelsen  

 indeholdt brevet en henvisning til konstaterede samarbejdsproblemer.
Begrundelsen indeholdt  

 således ingen henvisning til de retsregler i henhold til hvilke afgørelsen  

 var  

 truffet, og den indeholdt ikke en angivelse af de hovedhensyn byrådet havde  

 lagt vægt på ved den skønsmæssige afgørelse om afskedigelse.
Det er således  

 min foreløbige opfattelse at begrundelsen ikke opfyldte kravene i  

 forvaltningslovens  

 § 24, stk. 1.
Efter forvaltningslovens §  

 24, stk. 2, skal begrundelsen efter omstændighederne indeholde en kort  

 redegørelse  

 for de oplysninger vedrørende sagens faktiske omstændigheder som er tillagt  

 væsentlig betydning for afgørelsen.
I den foreliggende sag var (A) ikke i  

 forbindelse med partshøringen blevet gjort bekendt med oplysningerne i  

 kommunaldirektørens notat af 7. oktober 1997 skønt de må anses for væsentlige  

 for sagens afgørelse.
På den baggrund er det min foreløbige opfattelse at  

 brevet af 20. november 1997 som et led i begrundelsen burde have indeholdt en  

 kort redegørelse for disse oplysninger.
Afskedigelse på grund af samarbejdsvanskeligheder Ifølge  

 tjenestemandsregulativets § 26 kan tjenestemænd afskediges uden ansøgning med  

 3  

 måneders varsel til udgangen af en måned.
Det er såvel i den  

 forvaltningsretlige teori som praksis antaget at en afgørelse om afskedigelse  

 i  

 henhold til denne bestemmelse forudsætter at der foreligger et sagligt  

 grundlag for afskedigelsesbeslutningen.
Det står ligeledes fast at manglende  

 egnethed i tjenesten og samarbejdsvanskeligheder kan udgøre det fornødne  

 saglige grundlag for en sådan afskedigelsesbeslutning.
Retssikkerhedsmæssige  

 hensyn kræver dog at sådanne problemer ikke uden nærmere kvalifikation  

 påberåbes som grundlag for en afskedigelsesbeslutning.
Det kræves for det første at  

 samarbejdsproblemerne har en betydelig negativ indflydelse på udførelsen af  

 opgaverne det pågældende ansættelsessted.
Der skal endvidere for så vidt  

 angår samarbejdsproblemer, foreligge en klar forbindelse mellem disse og den  

 person som søges afskediget, ligesom hovedskylden for problemernes opståen  

 ikke må kunne tilskrives andre end den der søges afskediget.
Af den  

 almindelige  

 forvaltningsretlige grundsætning om proportionalitet følger yderligere at der  

 fra den afskedigende myndigheds side skal være udfoldet bestræbelser på at  

 løse  

 samarbejdsproblemerne med mindre vidtgående skridt end afskedigelse.
 Afskedigelsesbeslutningens  

 alvorlige karakter tilsiger samtidig at det bevismæssige grundlag for  

 tilstedeværelsen af afskedsbegrundende samarbejdsproblemer er særlig sikkert.  

 Der må således ikke kunne rejses rimelig tvivl om at der rent faktisk har  

 foreligget (uløselige) problemer af den ovenfor beskrevne karakter.
Inden for disse rammer vil  

 afgørelsen af om der foreligger fornødent grundlag for afskedigelse på  

 grundlag  

 af manglende egnethed eller samarbejdsvanskeligheder, bygge på vurdering og  

 afvejning af en række forskellige hensyn og omstændigheder.
Som ombudsmand  

 har  

 jeg ikke særlige forudsætninger for at afveje disse forskellige hensyn og  

 omstændigheder på en anden og bedre måde end de myndigheder der beskæftiger  

 sig  

 med afskedigelsessager i det daglige.
(A) har oplyst at der ham  

 bekendt ikke har bestået samarbejdsvanskeligheder mellem ham og den øverste  

 ledelse.
Han har fremhævet at borgmesteren og kommunaldirektøren under  

 undersøgelsesarbejdet  

 tværtimod havde givet ham og socialforvaltningen fuld opbakning, og at hans  

 redegørelse blev gennemdrøftet på et møde med borgmesteren og  

 kommunaldirektøren den 25. september 1997. Desuden har han oplyst at han  

 første  

 gang blev bekendt med at der efter den øverste administrative ledelses  

 opfattelse  

 var problemer i samarbejdet mellem ham og ledelsen da kommunaldirektøren  

 den 29. september 1997 meddelte ham at hverken hun eller tre unavngivne  

 chefkolleger havde tillid til ham længere, angiveligt fordi han havde  

 udarbejdet  

 en redegørelse om budgetoverskridelsen som lagde en del af ansvaret herfor  

 over på kommunens økonomiske afdeling og løn- og personalekontor.
(X) Kommune har i brevet af  

 7. april 1998 kommenteret (A)s oplysninger.
Kommunen har bekræftet at  

 borgmesteren og kommunaldirektøren har givet udtryk for tillid til at (A) i  

 samarbejde med sin forvaltning ville arbejde konstruktivt med den pålagte  

 opgave, nemlig at udarbejde en redegørelse som indeholdt en placering af  

 ansvaret for budgetoverskridelsen, men at det viste sig at (A) ikke evnede at  

 udfolde bestræbelser i den retning. (A)s oplysning om at hans  

 redegørelse  

 blev gennemdrøftet på et møde den 25. september 1997 mellem ham, borgmesteren  

 og kommunaldirektøren, har kommunen ikke kommenteret.
Men kommunen har anført  

 at det ikke er usædvanligt at den eller de med hvem der er  

 samarbejdsproblemer,  

 er den eller de sidste til at erkende eksistensen heraf hvilket efter  

 kommunens opfattelse også var tilfældet her.
Jeg forstår kommunens kommentar  

 således at kommunen ikke afviser at (A) først den 29. september 1997 blev  

 gjort  

 bekendt med at der efter den øverste ledelses opfattelse var problemer i  

 samarbejdet  

 mellem ham og ledelsen, men ledelsen havde på et tidligere tidspunkt erkendt  

 at  

 der var problemer i samarbejdet med (A).
I brevet af 7. april 1998 har  

 kommunen desuden fremhævet at det på et møde mellem (A), borgmesteren og  

 kommunaldirektøren  

 den 6. oktober 1997 blev konkluderet at det fremtidige samarbejde var  

 overordentlig problematisk, og at det syntes umuligt at genoprette.
Det  

 fremgår imidlertid ikke hvem der drog denne konklusion, og der er ikke  

 oplysninger om at der blev taget referat fra mødet.
 I kommunaldirektørens notat  

 af 7. oktober 1997 anføres nogle eksempler på sager der viser at det  

 fremtidige  

 samarbejde mellem (A) og den øverste ledelse og chefgruppen i øvrigt er gjort  

 overordentlig problematisk.
Eksemplerne er imidlertid  

 ikke konkretiserede således at de kan henføres til bestemte episoder, og der  

 er  

 ingen oplysninger i notatet om at problemerne har bestået i længere tid,  

 eller  

 at der forgæves er gjort forsøg på at løse problemerne med andre midler end  

 afskedigelse.
Den omstændighed at der i notatets omtale af konkrete eksempler  

 på samarbejdsproblemer med en enkelt undtagelse bruges vendingen  

 manglende  

 udvist evne, kan desuden rejse tvivl om hvorvidt afskedigelsen skyldtes  

 samarbejdsproblemer eller manglende egnethed.
Sammenfattende fremgår det af  

 de foreliggende oplysninger at kommunen besluttede at indlede en  

 afskedigelsessag mod (A) på grund af samarbejdsproblemer kun 8 dage efter at  

 han første gang blev gjort bekendt med at der efter den øverste  

 administrative  

 ledelses opfattelse bestod samarbejdsproblemer mellem ham og ledelsen. (A)  

 har imidlertid bestridt at der overhovedet bestod sådanne  

 samarbejdsproblemer,  

 og dokumentationen for problemernes eksistens er alene nogle notater udformet  

 af ledelsen kort før beslutningen om at indlede en afskedigelsessag blev  

 truffet.
Desuden er der ikke i sagen oplysninger om hvor længe de nævnte  

 samarbejdsproblemer  

 har eksisteret, eller oplysninger om at kommunen har bestræbt sig på at løse  

 samarbejdsproblemerne med mindre vidtgående skridt end afskedigelse.
På den baggrund er det min  

 foreløbige opfattelse at der ikke foreligger dokumentation for at  

 betingelserne  

 for at kunne påberåbe sig samarbejdsproblemer som afskedigelsesgrundlag er  

 opfyldt." Den foreløbige redegørelse blev sendt til Tilsynsrådet for Y Amt og X  

 Kommune.
Kommunens kommentarer blev tilbagesendt gennem tilsynsrådet der også  

 forelagde kommunens udtalelse for A med henblik på at han kunne fremsætte  

 sine  

 bemærkninger til sagen.
X Kommunes bemærkninger til den  

 foreløbige redegørelse X Kommune anførte i brev af 3. februar 1999 følgende til min foreløbige  

 redegørelse:
 "...
 Byrådet er enig med  

 Folketingets Ombudsmand i, at den diskretionære afskedigelse af (A) er at  

 betragte som en afgørelse i forvaltningslovens forstand og ikke som en  

 aftaleretlig disposition.
 ...
 Ad faktum:
 I forhold til sagens faktiske  

 aspekter er der nedenfor fremhævet en række forhold, hvor den foreløbige  

 redegørelse, efter Byrådets opfattelse, kan suppleres.
 I Ombudsmandens redegørelse  

 s. 2, 2. afsnit mangler en del faktuelle oplysninger.
 Side 2, 2. afsnit:
(A) blev den 15. september  

 1997, af Økonomiudvalget, anmodet om at udarbejde en redegørelse for  

 budgetforholdene på ældreområdet.
Under Økonomiudvalgets møde udtalte (A), at  

 han alene kunne bidrage til sagens fremadrettede løsning.
Kommunaldirektør (  

 )  

 gav i den anledning  

   

 overfor (A)  

   

 udtryk for, at hans opgave, som chef for området, var at undersøge og placere  

 ansvaret i egen forvaltning,  

   

 ligesom det var Kommunaldirektørens opgave at placere ansvaret  

 generelt  

   

 for  

 den forventede budgetoverskridelse.
Som resultat af mødet skulle (A)  

 udarbejde  

 en skriftlig redegørelse.
 Dagen efter  

   

 inden møde i  

 chefgruppen  

   

 drøftede Kommunaldirektøren på ny sagen med (A), der gav udtryk for, at han  

 havde opfattet opgaven som fremadrettet og tilkendegav endvidere, at han var  

 forundret over, at Kommunaldirektøren alene placerede ansvaret hos ham, idet  

 andre  

   

 herunder lederen af ældreområdet, økonomiafdeling og lønkontoret (i kraft af  

 ansvaret for LBN-systemet) efter hans opfattelse måtte have del i ansvaret.  

 På  

 baggrund heraf blev det klart, at (A) ikke forstod opgaven og derfor heller  

 ikke forstod Kommunaldirektørens anvisninger og vurderinger.  

 Kommunaldirektøren  

 konkluderede ved samtalens afslutning, at undersøgelsen også skulle være  

 bagudrettet og placere ansvaret for overskridelsen.
På det efterfølgende chefmøde  

 gav (A) på ny udtryk for, at han havde opfattet opgaven som fremadrettet.
På  

 den baggrund drøftede Kommunaldirektøren sagen igen den 17. september med (A)  

 på Borgmesterens kontor under deltagelse af denne.
Kommunaldirektør og  

 Borgmester pointerede på ny behovet for, at den bagudrettede del af opgaven  

 løstes for at opfylde Økonomiudvalgets/Byrådets pålæg.
Herefter påbegyndte  

 (A)  

 udarbejdelsen af redegørelsen, som afleveredes til Kommunaldirektøren den 23.  

 september.
Oplægget til redegørelsen  

 læstes af Kommunaldirektøren under tilstedeværelse af (A). Kommunaldirektøren  

 vurderede efter gennemlæsningen, at redegørelsen ikke var tilstrækkelig  

 fyldestgørende  

 og bad (A) om at tage kopier til de øvrige berørte forvaltningschefer med  

 henblik på deres bemærkninger. (A) fandt ikke dette fornødent, men  

 accepterede  

 dog Kommunaldirektørens krav.
Efter at forvaltningscheferne (B) og (C) havde  

 haft lejlighed til at fremkomme med deres skriftlige bemærkninger til  

 redegørelsen ville Kommunaldirektøren, i samråd med Borgmesteren, vurdere om  

 der skulle udfærdiges en sammenfattende redegørelse, inden der udarbejdedes  

 oplæg til Økonomiudvalget.
Den 25. september drøftede  

 Kommunaldirektøren sagen med (A), (B), (C) og Borgmesteren på dennes kontor,  

 med henblik på at nå frem til et fælles oplæg.
Kommunaldirektøren besluttede  

   

 i samråd med  

 Borgmesteren  

   

 at de tre forvaltningschefers redegørelser tillige med en af  

 Kommunaldirektøren  

 udfærdiget sammenfattende redegørelse, skulle fremsendes til Økonomiudvalget  

 til brug for behandlingen af sagen vedrørende budgetoverskridelsen.
 Forløbet viser, at der er  

 samarbejdsproblemer i forhold til (A).
 Side 14, 4. sidste afsnit:
(A) giver, i sin udtalelse  

 udtryk for, at han ikke var tilstede ved forhandlingsmødet den 22. oktober.  

 Dette er imidlertid ikke korrekt.
Under forhandlingerne mellem HK og (X)  

 Kommune blev (A) tilkaldt.
Efter at HK's repræsentanter havde gennemgået  

 oplægget med (A) fik denne udvirket en ændring i oplægget i forhold til  

 restferie. (A) fik endog, efter anmodning, betænkningstid, med hensyn til at  

 underskrive referatet, til den følgende dag.
 Det fremgår således, at (A)  

 reelt deltog i forhandlingen.
 Side 23:
 I det omtalte møde den 25.  

 september deltog, udover Borgmesteren, Kommunaldirektøren og (A),  

 forvaltningschef (B) og økonomichef (C).
 Side 24, 3. afsnit:
 Det var Borgmesteren der drog  

 konklusionen om, at et fremtidigt samarbejde var overordentligt problematisk  

 og  

 at det syntes umuligt at genoprette.
 Side 24, sidste afsnit:
 Eksemplerne blev grundigt  

 konkretiseret og debatteret på forhandlingsmøde med HK.
 Ad juridiske aspekter:
Retligt er der tre forhold  

 som Kommunen opfordres til at kommentere, nemlig Forvaltningslovens regler om  

 partshøring og den ulovbestemte grundsætning om udvidet partshøringspligt,  

 begrundelse og samarbejdsproblemer som afskedigelsesgrund.
 Ad 1 - partshøring.
Byrådet deler ikke  

 Ombudsmandens opfattelse af rækkevidden af retsgrundsætningen om den  

 ulovbestemte udvidede partshøring.
I de af Ombudsmanden anførte domme  

   

 U 94.198V og U  

 98.685H  

   

 fremgår ikke rækkevidden af grundsætningen.
Dette spørgsmål antages at blive  

 belyst ved en sag, der verserer ved Højesteret (B-2014-96  

   

 Samsø Kommune),  

 ligesom spørgsmålet indgår i en sag, der netop er forhandlet ved ØLD's 8.  

 afd., men hvor der endnu ikke foreligger en dom.
Denne forskel i opfattelsen  

 af gældende ret er  

   

 efter Byrådets opfattelse  

   

 imidlertid uden betydning i nærværende sag, idet Byrådet har  

 fulgt den procedure omkring partshøring, der følger af  

 Tjenstemandsregulativets  

 § 29, hvilket indebærer, at Byrådet har pligt til at partshøre om sagens  

 bedømmelsesgrundlag. (Se hertil L.
Konow, 'Kommunal ansættelse', s.  

 85f  

 ).
I brugen af  

 Tjenestemandsregulativets § 29 ligger, at indledningsvist afgives en  

 'sindetskrivelse' fra Byrådet  

   

 evt. Økonomiudvalget  

   

 og efterfølgende holdes en forhandling  

 mellem repræsentanter fra kommunen og de forhandlingsberettigede  

 organisationer  

 som mandatar for den ansatte, inden der træffes afgørelse om afskedigelse.  

 Der  

 henvises til L.
Konow, 'Kommunal ansættelse', s. 85, 3. afsnit.
Med andre ord består  

 partshøringen i en skriftlig og en mundtlig del, der tilsammen udgør  

 partshøringen  

 af den, der påtænktes afskediget.
Den skriftlige del består i en  

 sindetskrivelse,  

 der i hovedtræk angiver baggrunden for den påtænkte afskedigelse, samt en  

 invitation til en forhandling.
Dernæst fremsendes sagens akter  

   

 ofte i forbindelse  

 med en anmodning om aktindsigt  

   

 som grundlag for selve forhandlingen.
Den mundtlige del  

   

 forhandlingen/drøftelsen  

   

 giver mulighed for at uddybe de forhold, der er angivet i sindetskrivelse  

 eller  

 de fremsendte notater, herunder retsanvendelsen, og udmønter sig i et  

 referat.  

 Først herefter træffer Økonomiudvalget eller Byrådet beslutning om  

 afskedigelse  

 af den pågældende medarbejder.
 Nærværende sag er et eksempel  

 på en partshøring, der består af de førnævnte elementer og, som vist  

 nedenfor,  

 efter Byrådets opfattelse tillige opfylder de i Forvaltningsloven opstillede  

 krav til en partshøring.
 Byrådet skal indledningsvist  

 præcisere, at beslutningen om afskedigelse af (A) først blev truffet på  

 byrådsmøde den 11. november 1997, d.v.s. afgørelsestidspunktet i henhold til  

 Tjenestemandsregulativets § 29, og derved også Forvaltningslovens § 19, er  

 den  

 11. november 1997.
 Det fremhæves i Ombudsmandens  

 redegørelse s. 19 og 20, at notat af 7. oktober 1997 indgik i grundlaget for  

 Byrådets beslutning, samt at (A) ikke har haft lejlighed til at udtale sig om  

 dette.
 Dette er efter Byrådets  

 opfattelse ikke korrekt.
 Det skal i den forbindelse  

 fremhæves, at notatet er sendt til (A)s organisation den 17. oktober  

 1997 og  

 var genstand for en indgående forhandling/drøftelse den 22. oktober 1997.
Som nævnt ovenfor under  

 faktum, skal det endvidere præciseres, at (A)s organisation deltog på  

 mødet  

 den 22. oktober 1997, samt at (A) selv deltog under en del af mødet den 22.  

 oktober 1997. Det er ikke korrekt, når (A) i brev af 30. april 1998 anfører,  

 at  

 han ikke var tilstede under forhandlingen.
Derudover var det (A)s egen  

 beslutning at lade organisation, som mandatar, forestå forhandlingen med  

 Byrådet.
 Desuden skal på ny fremhæves,  

 at (A), efter egen anmodning, fik frist til den efterfølgende dag, til at  

 overveje det i referatet anførte, forinden han ved sin underskrift tiltrådte  

 referatet.
 (A) skriver i et brev af 16.  

 december 1997 til Tilsynsrådet følgende:
'Sammenholdes  

 sindetskrivelsen med min opsigelse af 20. november 1997 fremgår det, at  

 anklagepunkterne  

 mod mig er frafaldet.
Tilbage står de konstaterede samarbejdsproblemer  

 ...'.' Under forhandlingen stillede  

 organisationen sig, på vegne af (A), uforstående overfor de af Byrådet  

 anførte  

 oplysninger om uegnethed i sindetskrivelsen af 9. oktober 1997. Forhandlingen  

 medførte herefter, at dette ikke længere indgik i Byrådets  

 beslutningsgrundlag.
 Dette er udtryk for, at  

 Byrådet i forbindelse med partshøringen, rent faktisk ændrede opfattelse af  

 bl.a. spørgsmålet om 'egnethed', samt at spørgsmålet om (A)s  

 samarbejdsproblemer blev drøftet/forhandlet indgående, på baggrund af notat  

 af  

 7. oktober 1997, på mødet den 22. oktober 1998.
 Endvidere skal fremhæves, som  

 nævnt ovenfor, at (A) senere under mødet fik korrigeret Byrådets opfattelse  

 af  

 spørgsmålet om opgørelse af restferien.
 Det er derfor Byrådets  

 opfattelse, ud fra en samlet vurdering af det stedfundne hændelsesforløb, at  

 der i henhold til Forvaltningslovens § 19 og Tjenestemandsregulativets § 29  

 er  

 partshørt om alle væsentlige faktuelle oplysninger til ugunst for (A), enten  

 ved sindetskrivelse og oplægget til denne, eller ved forhandling den 22.  

 oktober og oplægget til denne forhandling, dvs. inden afgørelse om  

 afskedigelse  

 blev truffet den 11. november 1997.
 I forhold til spørgsmålet om  

 partshøring vedrørende den juridiske kvalifikation af sagen, skal det  

 fremhæves,  

 at Byrådet også har foretaget partshøring for så vidt Kommunens foreløbige  

 opfattelse af sagen, herunder den retlige kvalifikation af forholdet og den  

 bevismæssige vurdering.
 Både i sindetskrivelsen, og  

 ved forhandlingen den 22. oktober, redegjorde Kommunen klart og utvetydigt  

 for  

 sin opfattelse af sagen og om den vægt, der blev lagt på (A)s  

 forskellige  

 handlinger og på den retlige kvalifikation i forhold til  

 Tjenestemandsregulativet.
 Det er fremhævet af  

 Ombudsmanden, at det ikke i sindetskrivelsen er klargjort, at  

 Tjenestemandsregulativets  

 § 26, 1. pkt., om diskretionær afsked kunne finde anvendelse på de forhold,  

 der er nævnt (samarbejdsproblemer og uegnethed).
Det fremgår af  

 sindetskrivelsens første afsnit, at Kommunen påtænker at afskedige (A) i  

 medfør  

 af § 26. Derudover har det klart og utvetydigt fremgået under forhandlingerne  

 den 22. oktober, at det alene var Tjenestemandsregulativets § 26, 1. pkt. om  

 diskretionær afsked, der var relevant i sagen, også m.h.p. at bringe (A) og  

 dennes organisation til at forstå, at der var tale om en afskedigelse med  

 aktuel egenpension.
Der har således på intet tidspunkt i sagen været tvivl  

 om,  

 at hjemlen til den påtænkte afskedigelse, var Tjenestemandsregulativets § 26,  

 1. pkt. (A) fremhæver selv, i brev af 16. december 1997 til Tilsynsrådet, at  

 'På intet tidspunkt har tjenestemandsregulativets bestemmelser om tjenstlige  

 forseelser således været anvendt'.
 Byrådet medgiver dog gerne,  

 at det havde været mere præcist, at der var henvist til § 26, 1. pkt. i selve  

 sindetsskrivelsen  

 fremfor til § 26, men at den omstændighed, at det var uomtvistet, at det  

 under  

 den mundtlige forhandling den 22. oktober var klart, at det var § 26, 1. pkt.  

 om diskretionær afsked, der var hjemlen til den påtænkte afskedigelse,  

 hvorfor  

 både (A)s organisation og (A) har kunnet forholde sig til sagens jus  

   

 Byrådets retlige  

 kvalifikation  

   

 inden, der blev truffet afgørelse i sagen.
 Endvidere har Byrådets  

 opfattelse, af sagens bevismæssige aspekter, i forhold til  

 samarbejdsproblemer  

 fremgået både af sindetskrivelsen og har været hovedtemaet under  

 forhandlingen  

 den 22. oktober.
 Af sindetskrivelsen fremgår:
 '... undersøgelsesarbejdet... har afdækket, at der i længere tid har været  

 samarbejdsproblemer mellem dig  

 og den øverste administrative ledelse.
Det er Byrådets opfattelse,  

 at samarbejdsvanskelighederne er af et sådan omfang og karakter ..., at der  

 ikke er grundlag for et fremtidigt konstruktivt og tillidsfuldt samarbejde.' I notat af 7. oktober er  

 fremhævet flere forhold af betydning for Byrådets opfattelse af  

 samarbejdsvanskelighederne  

 med (A). På forhandlingsmødet den 22. oktober blev forholdene gennemgået og  

 uddybet i forhold til spørgsmålet om samarbejdsvanskeligheder, fx ingen eller  

 'passiv medvirken' ved 'budgetsagen' og samarbejdsforhold i chefkredsen.
 Her blev (A)s adfærd under  

 'budgetsagen' gennemgået som beskrevet ovenfor under sagens faktum.
Som anført ovenfor er (A),  

 efter Byrådets opfattelse, uomtvisteligt blevet fuldt partshørt inden der  

 blev  

 truffet afgørelse i sagen.
Tilbage resterer derfor alene en diskussion af, i  

 hvilken form en partshøring skal foretages, nemlig om partshøringen alene  

 skal  

 foretages på et skriftligt grundlag eller om den praksis der følger af  

 Tjenestemandsregulativets § 29 lever op til Forvaltningslovens § 19. Byrådet  

 er af sidstnævnte opfattelse.
 Ad begrundelse.
 Ombudsmanden fremhæver, at  

 begrundelsen i brevet af 20. november 1997 ikke indeholder en henvisning til  

 de  

 relevante retsregler, hovedhensyn, samt at beskrivelsen af faktum er  

 mangelfuld  

 set i lyset af den efter Ombudsmandens opfattelse manglende partshøring.
 Hertil skal fremhæves, at  

 Byrådet har bestræbt sig på at overholde forvaltningslovens §§ 22 og 24,  

 d.v.s.  

 give en subjektiv og objektiv rigtig begrundelse på den ene side, samt i den  

 udstrækning det var muligt at imødekomme et ønske fra (A) eller dennes  

 organisation  

 om at gøre begrundelsen så skånsom som mulig.
Af brevet af 20. november  

 1997 fremgår, at der henvises til sindetskrivelsen af 9. oktober 1997, jf. 'I  

 fortsættelse af ...'. I sindetskrivelsen er der henvist til  

 tjenestemandsregulativets § 26. Omkring spørgsmålet om, hvorvidt (A) var klar  

 over, at der var tale om en diskretionær afsked henvises til tidligere herom  

 anførte.
Det er derfor Byrådets opfattelse, at der i begrundelsen er henvist  

 til den relevante retsregel, men som nævnt burde Byrådet for god ordens skyld  

 i  

 sindetskrivelsen også have angivet det relevante pkt.
I forhold til beskrivelsen af  

 hovedhensyn og faktum må begrundelse af disse forhold ses i lyset af den  

 foretagne  

 partshøring.
Selve angivelsen af hovedhensynet i skønnet 'konstaterede  

 samarbejdsproblemer' kan næppe beskrives anderledes.
I sindetskrivelse, som  

 der er henvist til, er angivet, at samarbejdsproblemerne bestod i forhold til  

 den øverste administrative ledelse.
På forhandlingsmødet den 22. oktober var  

 de konstaterede problemer beskrevet på baggrund af de konkrete sager, hvorfor  

 Byrådets opfattelse af samarbejdsproblemernes karakter og udstrækning var  

 kendt for (A). Som nævnt ovenfor blev de faktiske omstændigheder i sagen  

 beskrevet indledningsvist i sindetskrivelsen, og i notat af 7. oktober, der  

 indgik i forhandlingen den 22. oktober.
Da (A) således var bekendt med alle  

 væsentlige faktuelle oplysninger i sagen, var det således Byrådets skøn, at  

 en  

 kortfattet begrundelse både levede op til Forvaltningslovens regler, samt  

 hensynet til adressaten.
Det af Ombudsmanden anførte må forstås således, at  

 Byrådet retmæssigt kunne give den kortfattede begrundelse, idet partshøringen  

 som nævnt ovenfor bl.a. indeholdt oplysninger i notatet af 7. oktober.
 Ad samarbejdsproblemer.
 Det er Byrådets opfattelse,  

 at samarbejdsproblemer kan udgøre det fornødne saglige grundlag for en  

 afskedigelsesbeslutning.
 Endvidere er det Byrådets  

 opfattelse, at den materielt frie afskedigelsesret efter  

 Tjenestemandsregulativets  

 § 26, 1. pkt. giver Byrådet en væsentlig frihed i udøvelsen af det skøn, der  

 vedrører tjenestemandens evner til at samarbejde eller egnethed, og som  

 medfører, at domstolene udviser tilbageholdenhed i prøvelsen af dette skøn,  

 jf.  

 U96.326V.
Derudover fremgår det af  

 retspraksis, at det er den part, der gør gældende, at der er tale om usaglige  

 kriterier eller manglende proportionalitet, der skal løfte bevisbyrden for  

 dette, jf.
U 96.326 V, hvori der af præmisserne fremgår 'Bevisførelsen i  

 sagen  

 havde ikke givet holdepunkter for at tilsidesætte afskedigelsen'.
 Ombudsmanden angiver en række  

 forhold, der nærmere specificerer, hvad en beslutning om afskedigelse, som  

 følge af samarbejdsproblemer bør indeholde.
 Der er angivet følgende:
Samarbejdsproblemerne har en betydelig negativ  

 indflydelse på udførelsen af opgaverne det pågældende sted, der skal foreligge en klar forbindelse mellem  

 samarbejdsproblemerne og den person, der søges afskediget, hovedskylden må ikke kunne tilskrives andre end den  

 pågældende, proportionalitetsprincippet skal være overholdt og det bevismæssige grundlag for afskedsbegrundende  

 samarbejdsproblemer skal være særligt sikkert  

   

 der må ikke kunne rejses rimelig tvivl om,  

 at der rent faktisk har foreligget uløselige problemer.
I forhold til den konkrete  

 sag skal det indledningsvist fremhæves, at der efter Byrådets opfattelse ved  

 vurderingen af sagligheden i forhold til de enkelte punkter skal tages hensyn  

 til, at (a) er en centralt placeret chef, hvorfor der ikke er samme  

 muligheder  

 for Byrådet for at omorganisere/'flytte rundt' som der er ved underordnede  

 medarbejdere.
Derudover har en chefs eventuelle samarbejdsproblemer en langt  

 større virkning på en forvaltning end en underordnet medarbejders eventuelle  

 samarbejdsproblemer.
Med andre ord må den målestok, der anvendes ved  

 vurdering  

 af om samarbejdsproblemerne er uløselige være forskellig alt efter, om der er  

 tale om en underordnet medarbejder eller en chef.
 Endvidere skal Byrådet  

 fremhæve, at der ikke generelt kan angives en bestemt tidshorisont for  

 samarbejdsproblemernes udstrækning, som indicium for, at problemer er  

 uløselige; det må bl.a. bero på en konkret vurdering af alvorligheden eller  

 omfanget af samarbejdsproblemerne, samt alternative muligheder til afsked.  

 Med  

 andre ord kan konstaterede samarbejdsproblemer vise sig at være af en sådan  

 karakter og omfang, at der tiltrods for et kort tidsforløb ikke er andre  

 alternativer end afskedigelse.
I forhold til (A) er det  

 Byrådets opfattelse, at selve 'budgetsagen' afdækkede samarbejdsproblemer  

 mellem (A) og fire af kommunens øvrige chefer, her i blandt  

 Kommunaldirektøren.  

 Udredningsarbejdet viser at (A)  

   

 efter Byrådets opfattelse  

   

 ikke længere nyder tillid i chefgruppen.  

 Det er ubestrideligt, at det er (A), der bærer hovedskylden for  

 samarbejdsproblemerne, fx ved sin 'passive' medvirken til redegørelsen i  

 budgetsagen.
Det er endvidere ubestrideligt, at samarbejdsklimaet i  

 chefkredsen, blev påvirket i en sådan grad, at problemerne havde en betydelig  

 negativ indflydelse på udførelse af arbejdsopgaverne.
Der er derfor heller  

 ikke  

 tvivl om årsagssammenhængen mellem (A)s person og  

 samarbejdsproblemerne.
Spørgsmålet er dernæst om  

 afskedigelsen af (A) må anses for værende i strid med  

 proportionalitetsprincippet,  

 d.v.s. om Byrådet kunne have løst samarbejdsproblemerne med mindre vidtgående  

 skridt end ved afskedigelse. (A)s adfærd i 'budgetsagen' medførte, at  

 Kommunaldirektøren og tre øvrige chefer gav udtryk for, at de så et  

 fremtidigt  

 samarbejde med (A) som yderst problematisk.
På den baggrund konkluderede  

 Byrådet, at et fremtidigt samarbejde med (A) ikke ville være muligt.
Byrådet  

 kunne ikke, ved at tilbyde ham en anden chefstilling i Kommunen, løse  

 problemet.
Byrådet havde således ikke andre muligheder end at afskedige (A).  

 Det skal i den forbindelse fremhæves, at det er yderst bekosteligt at  

 afskedige en tjenestemand diskretionært, hvorfor sådanne overvejelser kun  

 sker,  

 når det er absolut nødvendigt, således at også dette element tilsikrer, at  

 proportionalitetsprincippet er overholdt." Tilsynsrådet for Y Amt forelagde kommunens brev for A der ved brev af  

 18. februar 1999 til tilsynsrådet anførte følgende:
 "...
1. Jeg deltog på ingen måde i forhandlingerne angående min fratræden.  

  

 Det var et krav fra min organisation, at jeg ikke deltog.
Men da  

 forhandlingerne den 22. oktober 1997 var afsluttet, blev jeg telefonisk  

   

 på min bopæl  

   

 anmodet om at  

 indfinde mig på rådhuset for at underskrive forhandlingsresultatet.
 Jeg kan endvidere bekræfte,  

 at jeg ikke har haft kendskab til, set eller hørt om kommunaldirektørens  

 skrivelse af 7. oktober 1997  

  

 før  

 Ombudsmandens redegørelse af 27. august 1998.
 Endelig kan jeg oplyse, at  

 der ikke har været nogen form for kontakt mellem mig og kommunen mellem den  

 22.  

 oktober 1997 (forhandlingsmødet), den 11. november 1997 (Byrådsmødet) og den  

 20. november 1997 (modtagelsen af opsigelsen).
 På samme måde har der ikke  

 været nogen kontakt mellem mig og kommunen fra den 6. oktober 1997 (dagen,  

 hvor jeg blev sendt hjem) og frem til den 20. november 1997  

   

 bortset fra en kort  

 telefonsamtale til mig på min bopæl fra borgmesteren den 9. oktober 1997,  

 hvori  

 han meddelte mig, at jeg ville blive opsagt.
 Det eneste, der er korrekt i  

 kommunens fremstilling vedrørende dette spørgsmål  

   

 er, at jeg først underskrev efter et døgns  

 betænkningstid.
 2. Den måde, kommunen beskriver 'Budgetsagen' på  

   

 incl. diverse redegørelser, er ikke korrekt.  

  

 Jeg  

 udarbejdede  

   

 efter aftale med borgmesteren og kommunaldirektøren  

   

 et udkast til en redegørelse af 22. september  

 1997 vedrørende den forventede budgetoverskridelse på ældreområdet.
I dette udkast skrev jeg  

 (citat): '... nødvendigheden af krav om retningslinjer og procedurer, der  

 fremadrettet sikrer den nødvendige styring af ældreområdet, herunder forhold,  

 der kan sikre en betryggende og hensigtsmæssig drift ...' Og videre  

   

  

 bagudrettet  

  

   

 (citat): '  Samtidig søger redegørelsen at  

 gennemgå  

   

 og  

 forklare  

   

 de  

 faktiske forhold, som i form af fejl eller mangler umiddelbart har været  

   

 og er årsag  

   

 til det forventede  

 merforbrug i 1997 ...' Dette udkast udarbejdede jeg  

 i tæt samarbejde med borgmesteren og kommunaldirektøren.
 Udkastet blev derfor i sin  

 foreliggende form gennemgået på et møde den 25. september 1997, hvori deltog  

 borgmesteren, kommunaldirektøren, løn- og personalechefen, økonomichefen og  

 undertegnede.  

 Mødet varede 3½ time og i fællesskab blev det aftalt, at min endelige  

 redegørelse skulle ændres på et par mindre punkter.
 Ved mødets afslutning blev  

 jeg anmodet om at blive tilbage sammen med borgmesteren og  

 kommunaldirektøren.  

 Her tilkendegav kommunaldirektøren, at jeg - selv om jeg var den øverst  

 ansvarlige på området - ikke skulle påtage mig hele ansvaret selv, men  

 placere  

 et ansvar og skyld hos min souschef/leder af ældreområdet.
 Denne henstilling fra  

 kommunaldirektøren tog jeg til mig, og den endelige redegørelse af 25.  

 september  

 1997 indeholder - i forhold til udkastet - således en ændring på dette  

 væsentlige punkt.
 3.  


  

 Det er ukorrekt, at  

 kommunen omtaler mine møder med borgmesteren og kommunaldirektøren som møder  

 med et disciplinært formål og indhold.  

  

 Tværtimod samarbejdede vi om en  

 redegørelse, som  

   

 med borgmesterens og kommunaldirektørens egne ord  

   

 kunne afslutte sagen.
 4. I  

 forbindelse med de påståede samarbejdsproblemer skal jeg fremføre, at det var  

 kommunaldirektøren, der på et møde den 25. september 1997 besluttede:
-  

 	  

 at  

  

 min endelige redegørelse  

   

 i kopi  

   

 skulle afleveres til løn- og  

 personalechefen og økonomichefen -  

 	  

 at  

  

 de begge skriftligt skulle kommentere min redegørelse -  

 	  

 at  

  

 deres kommentarer skulle fremlægges for Økonomiudvalget -  

 	  

 at  

  

 jeg ikke måtte kommentere disse, men -  

 	  

 at  

  

 jeg ville modtage en kopi.
 Dette var kommunaldirektørens  

 beslutning, og jeg fik således ikke mulighed for at kommentere eller  

 fremsætte  

 bemærkninger til de nævnte redegørelser.
 Da min endelige redegørelse  

 af 25. september 1997 omkring fejl og mangler medinddrog de nævnte chefers  

 ansvarsområder, er det sandsynligt, at dette væsentlige forhold på afgørende  

 vis ligger til grund for, at de 2 chefer  

   

 tillige med kommunaldirektøren  

   

 pludselig ikke  

 længere havde tillid til mig.
 Denne situation blev jeg  

 gjort bekendt med af kommunaldirektøren på dennes kontor mandag den 29.  

 september 1997 kl. 08,15. Indtil dette øjeblik havde jeg haft såvel  

 borgmesterens som kommunaldirektørens tillid og opbakning.
5. Afslutningsvis skal jeg i  

 øvrigt henholde mig til  

  

 Ombudsmandens  

 redegørelse af 27. august 1998, der således i det hele kan tiltrædes." Tilsynsrådet for Y Amts  

 bemærkninger til den foreløbige redegørelse Tilsynsrådet for Y Amt kommenterede i brev af 8. april 1999 den  

 foreløbige redegørelse på følgende måde:
 "...
 Folketingets Ombudsmand har  

 tilsluttet sig Tilsynsrådets opfattelse af, at ansættelsesforholdet er bragt  

 til ophør ved Byrådets beslutning og ikke ved aftale.
 ...
 1. Afskedigelse på grund af samarbejdsvanskeligheder.
 ...
 Tilsynsrådets udtalelse:
 Ved en beslutning om  

 afskedigelse på grund af samarbejdsproblemer skal følgende forhold iagttages:
Samarbejdsproblemerne skal have en betydelig negativ  

 indflydelse på udførelsen af opgaverne det pågældende sted, der skal foreligge en klar forbindelse mellem  

 samarbejdsproblemerne og den person, der søges afskediget, hovedskylden må ikke kunne tilskrives andre end den  

 pågældende, proportionalitetsprincippet skal være overholdt og det bevismæssige grundlag for afskedsbegrundende  

 samarbejdsproblemer skal være særligt sikkert  

   

 der må ikke kunne rejses rimelig tvivl om,  

 at der rent faktisk har foreligget uløselige problemer.
 Ligestilles med pkt. 5 må  

 imidlertid efter Tilsynsrådets opfattelse det forhold, at det må antages, at  

 der ville komme til at foreligge uløselige problemer.
 Tilsynsrådet finder, at det  

 må lægges til grund, at der ikke forud for budgetoverskridelsen har  

 foreligget  

 væsentlige samarbejdsproblemer med (A).
Tilsynsrådet mener imidlertid  

 ikke, at der kan rettes indvendinger imod, at kommunen på baggrund af  

 forløbet  

 med udarbejdelsen af redegørelsen om budgetforholdene måtte konkludere, at  

 det  

 fremtidige samarbejde med (A) ville blive meget vanskeligt.
Tilsynsrådet  

 finder ikke, at hovedskylden herfor kan tilskrives andre end (A). Da kommunen  

 måtte lægge afgørende vægt på, at samarbejdsforholdene i den øverste  

 chefgruppe fungerede uden betydelige problemer, og da (A) som socialdirektør  

 ikke kunne tilbydes en sideordnet stilling, finder Tilsynsrådet ikke, at det  

 kan antages, at Byrådet har handlet i strid med loven eller almindelige  

 retsgrundsætninger ved at afskedige (A).
 2. Reglerne om partshøring, herunder den ulovbestemte udvidede  

 partshøringspligt.
 ...
 Tilsynsrådets udtalelse:
 Forvaltningslovens § 19, stk.  

 1 har følgende ordlyd:
'Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.' (A) modtog ikke i forbindelse  

 med kommunens partshøringsbrev af 9. oktober 1998 [1997; min rettelse]  

 Kommunaldirektørens notat af 7. oktober 1998 [1997; min rettelse] og heller  

 ikke notat af 28. september 1998 [1997; min rettelse].
Notatet af 7. oktober  

 1998 [1997; min rettelse] blev derimod sendt til (A)s organisation i  

 forbindelse med organisationens aktindsigt i afskedigelsessagen.
 Notat af 28. september 1998  

[1997; min rettelse] vedrørende udkast til økonomiudvalgets redegørelse til  

 Byrådet er stemplet FORTROLIGT og ikke tilsendt (A) eller hans organisation.
 Tilsynsrådet finder, at  

 Byrådet ikke fuldt ud har overholdt den ulovbestemte pligt til udvidet  

 almindeligvis  

 skriftlig høring ved at undlade at sende Kommunaldirektørens notat af 7.  

 oktober 1998 [1997; min rettelse] til (A). At notatet blev tilsendt  

 (A)s  

 organisation kan ikke erstatte høringen af (A). Ved vurderingen af  

 betydningen  

 af den delvis manglende høring, må det imidlertid indgå, at organisationen  

 efterfølgende i forløbet optrådte som repræsentant for (A).
 Notatet har, som anført af  

 Byrådet, været indgående drøftet på mødet den 22. oktober 1998 [1997; min  

 rettelse], forinden der blev truffet afgørelse om afsked og Tilsynsrådet  

 finder  

 derfor ikke grundlag for at konstatere, at Byrådet har handlet klart i strid  

 med loven eller almindelige retsgrundsætninger.
 Det bemærkes herved, at  

 Tilsynsrådet på baggrund af de modstridende oplysninger herom ikke har  

 mulighed  

 for at tage stilling til, om det kan antages, at (A) deltog i mødet og  

 forhandlingerne den 22. oktober.
 For så vidt angår notatet af  

 28. september 1998 [1997; min rettelse] er det tilsynsrådets opfattelse, at  

 notatet som internt arbejdsdokument i henhold til forvaltningslovens § 12 er  

 undtaget aktindsigt, og derfor heller ikke omfattet af høringspligten, jf.  

 Forvaltningslovens  

 § 19, stk. 2, nr. 4.
 Hvad angår den retlige  

 kvalifikation af afskedigelsesgrundlaget, finder Tilsynsrådet, at Byrådet  

 burde  

 have udformet høringsskrivelsen, således at det klart og utvetydigt fremgik,  

 at der var tale om en diskretionær afskedigelse og ikke en disciplinær  

 reaktion.
 Under hensyn til det oplyste  

 om det efterfølgende forløb finder Tilsynsrådet imidlertid, at dette er af  

 uvæsentlig betydning, idet det senest på mødet den 22. oktober stod klart for  

 alle implicerede, at der ikke var tale om en disciplinær reaktion.
 3. Reglerne om begrundelse.
 ...
 Tilsynsrådets udtalelse:
 ...
Tilsynsrådet finder, at  

 Byrådets brev af 20. november 1998 [1997; min rettelse], der angiver  

 konstaterede  

 samarbejdsvanskeligheder som begrundelse for afskedigelsen, ikke kan antages  

 fuldt ud at opfylde lovgivningens krav.
Som anført af Byrådet må skrivelsen  

 imidlertid læses sammen med sindetskrivelse af 9. oktober, hvori den  

 relevante  

 retsregel er anført.
Endvidere må den forholdsvis korte form vurderes på  

 baggrund af kommunens ønske om at udvise skånsomhed overfor adressaten.
Det må også tages i  

 betragtning, at der har været en indgående forudgående drøftelse af  

 afgørelsen  

 om afskedigelsen med den faglige organisation.
Som nævnt kan Tilsynsrådet  

 ikke  

 tage stilling til de bevismæssige spørgsmål omkring (A)s deltagelse i  

 mødet og  

 forhandlingerne den 22. oktober, men det kan lægges til grund, at (A), som  

 har  

 underskrevet dokumentet af 22. oktober, i hvert fald umiddelbart efter mødet  

 er  

 blevet bekendt med hovedindholdet af dette." As bemærkninger til kommunens og  

 tilsynsrådets udtalelser A fremsatte ved brev af 23. april 1999 til mig følgende bemærkninger  

 til kommunens og tilsynsrådets udtalelser:
" Samtidig føler jeg også trang  

 til at udtrykke min forbløffelse over den subjektivitet, som Tilsynsrådets  

 udtalelser er præget af.
Eksempelvis er det uden al tvivl læsbart, hvad der  

 foregik på forhandlingsmødet den 22. oktober 1997, og det er derfor  

 ubegribeligt,  

 hvordan Tilsynsrådet når frem til, at kommunaldirektørens notat af 7. oktober  

 1997 'indgående har været drøftet på mødet'.
 Det udarbejdede mødereferat,  

 der indgår i sagen som bilag, beskriver mødets indhold: '(A) afskediges fra  

 sin  

 stilling som socialdirektør med virkning fra udgangen af april måned 1998 på  

 baggrund af konstaterede samarbejdsproblemer'.
Det var alene dette  

 mødereferat, jeg var bekendt med og underskrev et døgn senere.
De indgående  

 drøftelser  

   

 som anført af Tilsynsrådet  

   

 fandt således mig bekendt ikke sted.
Jeg deltog, som ellers  

 påstået af kommunen  

   

 IKKE i dette møde, hvilket også tydeligt fremgår af mødereferatet, som er  

 underskrevet af mødedeltagerne.
Det er derfor meget uforståeligt, at  

 Tilsynsrådet  

 tillader sig at drage et officielt mødereferat i tvivl, da det udtrykkeligt  

 af  

 referatet fremgår, hvem der er mødets deltagere.
 Endelig er det utroligt for  

 mig at læse, at kommunen har forsøgt at gøre begrundelsen for min fyring 'så  

 skånsom som mulig'. Dette er aldeles irrelevant og i direkte modstrid med  

 kommunens adfærd, idet kommunen informerede den skrivende presse om min  

 fyring  

 således, at pressen skrev herom onsdag den 8. oktober 1997.
Radioens morgennyheder havde  

 også denne 'nyhed', som jeg selv overhovedet ikke havde kendskab til.  

  

 Først efterfølgende klokken 11,45 samme dag  

 den 8. oktober 1997 får jeg en telefonisk meddelelse herom fra borgmesteren.  

  

 " Ombudsmandens udtalelse For så vidt angår spørgsmålet om hvorvidt der blev truffet afgørelse om  

 diskretionær afskedigelse af (A), henviser jeg i det hele til det jeg har  

 anført i min foreløbige redegørelse.
 Nedenfor følger min endelige udtalelse vedrørende de øvrige spørgsmål som  

 sagen rejser.
Partshøring (X) Kommune har i udtalelsen af 3. februar 1999 bl.a. anført at byrådet ikke  

 deler ombudsmandens opfattelse af rækkevidden af retsgrundsætningen om den  

 ulovbestemte udvidede partshøringspligt.
Byrådet anfører i den forbindelse at  

 spørgsmålet må antages at blive belyst ved Højesterets dom i sagen om Samsø  

 Kommunes afskedigelse af den overenskomstansatte ledende hjemmesygeplejerske  

 (B-2014-96).
Højesteret har den 12. maj 1999 afsagt dom i den omtalte sag.
Ved  

 dommen, der er optrykt i Ugeskrift for Retsvæsen 1999, s. 1337 ff.,  

 tiltrådte Højesteret af de af landsretten  

 anførte grunde at Samsø Kommune havde tilsidesat de forvaltningsretlige krav  

 til bl.a. høring forud for afgørelsen om afskedigelse.
I præmisserne til  

 landsrettens dom anføres bl.a. følgende:
Det må endvidere lægges til  

 grund, at der hverken forud for eller i forbindelse med økonomiudvalgets  

 behandling af afskedigelsesspørgsmålet blev givet sagsøgeren nogen  

 redegørelse  

 for de faktiske omstændigheder, og den sagsøgte kommunes vurdering af disse  

 og  

 retlige kvalifikation heraf.
Den af den sagsøgte kommune i skrivelse af 6.  

 september1994 meddelte tilkendegivelse opfylder således ikke de i  

 forvaltningslovens § 19 stillede krav og den en offentlig myndighed i øvrigt  

 påhvilende pligt til høring af en ansat, inden der træffes en så vidtrækkende  

 afgørelse som uansøgt afsked. Lennart Konow har i en  

 artikel i Ugeskrift for Retsvæsen 1998 B, s. 510ff, bl.a. kommenteret sagen,  

 dog inden Højesterets afgørelse i sagen forelå.
Jeg henviser endvidere til Østre Landsrets dom af 18. juni 1999 (14.  

 afd. a.s. nr.
B-2839-95) vedrørende afskedigelse af en overenskomstansat  

 arkitekt i Københavns Kommune.
I præmisserne til landsrettens dom er følgende  

 anført:
Landsretten lægger herefter  

 til grund, at indstævnte ikke har overholdt bestemmelsen om partshøring i  

 forvaltningslovens § 19, stk. 1, idet landsretten dog bemærker, at den  

 udvidede  

 pligt til partshøring ikke ses at foreligge i denne sag, hvor der er tale om  

 afskedigelse af økonomiske årsager. Under henvisning hertil og til det jeg har anført i min foreløbige  

 redegørelse, må jeg fastholde det jeg har anført i min foreløbige redegørelse  

 om den ulovbestemte udvidede partshøringspligt.
Jeg bemærker i den forbindelse at jeg er opmærksom på Østre Landsret  

 dom af 17. maj 1999 (8. afd. nr.
B-2721-96). Ved dommen fandt landsretten  

 ikke  

 grundlag for at fastslå at Nørre Alslev Kommune havde tilsidesat  

 tjenestemandslovens § 31 i forbindelse med afskedigelsen af en  

 tjenestemandsansat viceskoleinspektør.
Jeg har endvidere noteret mig at  

 dommen  

 er anket til Højesteret.
Byrådet har anført at partshøringen af (A) bestod af en skriftlig og  

 en mundtlig del i overensstemmelse med tjenestemandsregulativets § 29 ved  

 henholdsvis  

 sindetskrivelsen af 9. oktober 1997 og forhandlingen på mødet den 22. oktober  

 1997. Byrådet har endvidere anført at kommunaldirektørens notat af 7. oktober  

 1997 blev sendt til (A)s forhandlingsberettigede organisation den 17.  

 oktober  

 1997, at notatet var genstand for indgående forhandling/drøftelse på mødet  

 den  

 22. oktober 1997, at (A) deltog under en del af dette møde, og at det var  

 (A)s  

 egen beslutning at lade organisationen, som mandatar, forestå forhandlingen  

 med byrådet.
Det er byrådets opfattelse  ud fra en samlet vurdering af  

 hændelsesforløbet  

  at der er partshørt om alle væsentlige faktuelle oplysninger til  

 ugunst for  

 (A) enten ved sindetskrivelsen og oplægget til denne eller ved forhandlingen  

 den 22. oktober 1997 og oplægget til denne.
Det er endvidere byrådets  

 opfattelse at der både ved sindetskrivelsen og ved forhandlingen den 22.  

 oktober  

 1997 blev redegjort klart og utvetydigt for byrådets opfattelse af sagen og  

 FOR den vægt der blev lagt på (A)s forskellige handlinger og på den  

 retlige  

 kvalifikation i forhold til tjenestemandsregulativet  og at der som  

 følge  

 heraf heller ikke var tvivl om at man påtænkte at afskedige (A)  

 diskretionært,  

 selv om der ikke i sindetskrivelsen var henvist til 1. pkt. i  

 tjenestemandsregulativets § 26. Det er således byrådets opfattelse at (A)  

  på  

 baggrund af det i udtalelsen beskrevne hændelsesforløb  er blevet fuldt  

 partshørt inden der blev truffet afgørelse om afskedigelse.
 (A) har i sit brev af 18. februar 1999 til Tilsynsrådet for (Y) Amt  

 bl.a. anført at han  efter krav fra sin organisation  ikke deltog  

 i  

 forhandlingerne mellem byrådet og HK den 22. oktober 1997, men at han efter  

 at  

 forhandlingerne var afsluttet blev tilkaldt for at underskrive  

 forhandlingsresultatet. (A) har i brevet endvidere anført at han ikke blev  

 bekendt med kommunaldirektørens notat af 7. oktober 1997 før min foreløbige  

 udtalelse af 27. august 1998.
Tilsynsrådet for (Y) Amt har i udtalelsen af 8. april 1999 bl.a. anført  

 at byrådet efter tilsynsrådets opfattelse ikke fuldt ud har overholdt den  

 ulovbestemte pligt til udvidet almindeligvis skriftlig høring ved at undlade  

 at  

 sende kommunaldirektørens notat af 7. oktober 1997 til (A). Det forhold at  

 notatet blev sendt til (A)s organisation, kan efter tilsynsrådets  

 opfattelse  

 ikke erstatte høringen af (A), men det bør indgå i vurderingen af dette  

 spørgsmål at organisationen efterfølgende i forløbet optrådte som  

 repræsentant  

 for (A). Da notatet af 7. oktober 1997 har været indgående drøftet på mødet  

 den  

 22. oktober 1997, finder tilsynsrådet ikke grundlag for at konstatere at  

 kommunen har handlet i strid med loven eller almindelige retsgrundsætninger.  

 Tilsynsrådet finder endvidere at byrådet burde have udformet sindetskrivelsen  

 således at det klart og utvetydigt fremgik at der var tale om en diskretionær  

 afskedigelse, men med henvisning til oplysningerne om sagens efterfølgende  

 forløb finder tilsynsrådet imidlertid at det senest på mødet den 22. oktober  

 1997 stod klart for de implicerede at der var tale om en diskretionær  

 afskedigelse.
Endelig bemærker tilsynsrådet at det på baggrund af de  

 modstridende oplysninger ikke har mulighed for at tage stilling til om det  

 kan  

 antages at (A) deltog i mødet og forhandlingerne den 22. oktober 1997.
Både den udvidede ulovbestemte partshøringspligt og reglen i  

 forvaltningslovens § 19 finder anvendelse ved afskedigelse på grund af  

 samarbejdsvanskeligheder  

 uanset om den pågældende er tjenestemand eller overenskomstansat.
Jeg  

 henviser  

 i den forbindelse til Kaj Larsen mfl., Forvaltningsret, 1994, s. 164ff, og  

 Jon  

 Andersen og Elizabeth Bøggild Nielsen, Ugeskrift for Retsvæsen 1999 B, s.  

 25ff.  

 Det er derfor fortsat min opfattelse at tjenestemandsregulativets § 29 er  

 uden  

 selvstændig retlig betydning i forhold til den ulovbestemte retsgrundsætning  

 om  

 udvidet partshøringspligt og forvaltningslovens § 19.
 Som byrådets sindetskrivelse  

 af 9. oktober 1997 er formuleret, gives der alene (A) og hans  

 forhandlingsberettigede  

 organisation mulighed for en mundtlig forhandling af sagen, men en sådan  

 skulle  

 alene finde sted hvis han eller organisationen tog initiativ hertil.
Efter min opfattelse måtte (A) derfor på det foreliggende grundlag  

 kunne forvente at sindetskrivelsen indeholdt kommunens redegørelse for såvel  

 det faktiske som det retlige grundlag for den påtænkte afskedigelse i  

 overensstemmelse med reglen i forvaltningslovens § 19 og retsgrundsætningen  

 om  

 den ulovbestemte udvidede partshøringspligt.
Sindetskrivelsen af 9. oktober  

 1997 burde derfor have indeholdt oplysninger om indholdet af  

 kommunaldirektørens notat af 7. oktober 1997, idet notatets oplysninger  

 indgik  

 i grundlaget for beslutningen om at indlede afskedigelsessag mod (A), ligesom  

 brevet burde have indeholdt en nærmere redegørelse for hvilke oplysninger  

 kommunen havde lagt vægt på ved beslutningen om at varsle (A)s  

 afskedigelse.  

 Brevet af 9. oktober 1997 burde endvidere i overensstemmelse med det som jeg  

 har anført i min foreløbige redegørelse, have indeholdt en retlig  

 kvalifikation  

 af sagens faktum  herunder en præcis angivelse af at der var tale om  

 afsked på  

 diskretionært grundlag i medfør af tjenestemandsregulativets § 26, 1. pkt.
 Jeg har i forbindelse med udarbejdelsen af min endelige redegørelse  

 overvejet spørgsmålet om hvorvidt (A)  

   

 efter  

 en samlet bedømmelse af hele sagsforløbet  kan anses for at være blevet  

 partshørt i det omfang der følger af reglerne i forvaltningslovens § 19 og  

 den  

 udvidede ulovbestemte partshøringspligt.
 Referatet af mødet den 22. oktober 1997 indeholder ikke nærmere  

 oplysninger om hvorvidt grundlaget for den påtænkte afskedigelse er blevet  

 drøftet under mødet som anført af kommunen.
 § 6, stk. 1, i offentlighedsloven (lov nr. 572 af 19. december 1985)  

 indeholder følgende bestemmelse om offentlige myndigheders notatpligt:
§ 6.  

  

 I sager, hvor der vil blive truffet afgørelse af en forvaltningsmyndighed,  

 skal  

 en myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens  

 dokumenter. Det følger endvidere af god forvaltningsskik at en myndighed  også  

 uden for anvendelsesområdet for offentlighedslovens § 6  skal sørge for  

 at der  

 gøres skriftligt notat om ekspeditioner af væsentlig betydning for  

 behandlingen  

 af en sag hvis de ikke fremgår af sagens akter i øvrigt.
Jeg henviser til Jon  

 Andersen mfl., Forvaltningsret (1994), s. 276 og 277.
 Som jeg tilkendegav i min foreløbige redegørelse, har jeg imidlertid  

 besluttet ikke at gå ind i en nærmere vurdering af spørgsmålet om  

 overholdelse  

 af notatpligten i forbindelse med behandlingen af (A)s sag, men skal  

 alene  

 bemærke at manglende eller mangelfuld opfyldelse af notatpligten efter  

 omstændighederne  

 kan tillægges bevismæssig betydning.
 Jeg har noteret mig at (X) Kommune og (A) har forskellige opfattelser  

 af omfanget af (A)s deltagelse i mødet den 22. oktober 1997, herunder  

 af  

 spørgsmålet om drøftelse af kommunaldirektørens notat af 7. oktober 1997.
Ombudsmandsinstitutionen ikke er egnet til at afklare et bevisspørgsmål  

 som det foreliggende.
Baggrunden herfor er at ombudsmanden ikke i  

 almindelighed  

 har mulighed for at afhøre vidner i sagen, men behandler klager på et  

 skriftligt grundlag.
 En nærmere afklaring af forløbet af mødet den 22. oktober 1997,  

 herunder socialdirektørens deltagelse i drøftelserne på mødet og indholdet af  

 disse drøftelser, vil derfor ikke kunne afklares inden for rammerne af min  

 undersøgelse, men må efter min opfattelse ske ved domstolene.
 Jeg har således ikke på det foreliggende grundlag forudsætninger for at  

 vurdere om (A)  

   

 efter en samlet bedømmelse af hele sagsforløbet  

   

 kan anses for at være blevet partshørt i det  

 omfang der følger af reglerne i forvaltningslovens § 19 og den udvidede  

 ulovbestemte partshøringspligt.
 Jeg har gjort (X) Kommune bekendt med min opfattelse af sagen.
Begrundelse Efter at have gennemgået (X) Kommunes udtalelse af 3. februar 1999 og  

 Tilsynsrådet for (Y) Amts udtalelse af 8. april 1999 må jeg fastholde det jeg  

 har anført om begrundelsespligten i min foreløbige udtalelse.
 Både (X) Kommune og Tilsynsrådet for (Y) Amt henviser i udtalelserne af  

 henholdsvis 3. februar 1999 og 8. april 1999 til at en kortfattet begrundelse  

 er anvendt bl.a. af hensyn til (A).
Jeg bemærker i den forbindelse at hensynet til skånsomhed over for (A)  

 ikke kan begrunde fravigelse af begrundelseskravet i forvaltningslovens § 24.  

 En begrænsning af begrundelsens indhold kan således kun ske i det i  

 forvaltningslovens § 24, stk. 3, beskrevne meget begrænsede omfang.
Jeg  

 henviser endvidere til John Vogter, Forvaltningsloven med kommentarer (1999),  

 s.  

 435f,  

 og Folketingets Ombudsmands beretning for 1990, s. 375*.
 Som jeg anførte i min foreløbige redegørelse, er det ikke  

 tilstrækkeligt til at opfylde kravet om regelhenvisning at  

 afskedigelsesskrivelsen alene indeholdt en henvisning til den  i øvrigt  

 upræcise  regelhenvisning i sindetskrivelsen af 9. oktober 1997. Jeg  

 henviser  

 i den forbindelse også til John Vogter, Forvaltningsloven med kommentarer  

 (1999), s.  

 422f,  

 Carl Aage Nørgaard og Jens Garde, Forvaltningsret, sagsbehandling (1995), s.  

 253, og Hans Gammeltoft-Hansen mfl., Forvaltningsret (1994), s.  

 368f.
I tilfælde hvor en afgørelse  som f.eks. en afgørelse om afskedigelse  

   

 beror på et administrativt skøn, skal afgørelsen  

 ud over en henvisning til de relevante retsregler indeholde en angivelse af  

 de  

 hovedhensyn der har været bestemmende for skønsudøvelsen, jf.
John Vogter,  

 Forvaltningsloven med kommentarer, 1999, s. 425.
 Afgørelsen om afskedigelse af (A) burde derfor have indeholdt en  

 nærmere angivelse af de hovedhensyn byrådet har lagt vægt på ved beslutningen  

 om afskedigelse, herunder en nærmere angivelse af hvilke faktiske forhold  

 kommunen har tillagt betydning ved vurderingen af at der forelå  

 samarbejdsproblemer.  

 Dette har særlig betydning i denne sag fordi kommunen har oplyst at den efter  

 afsendelsen af sindetskrivelsen ændrede opfattelse med hensyn til om  

 egnethed  

 skulle indgå i begrundelsen.
I den foreliggende sag svarer en angivelse af sagens hovedhensyn i et  

 vist omfang til den i forvaltningslovens § 24, stk. 2, omtalte korte  

 redegørelse for sagens faktiske omstændigheder der om fornødent skal være  

 indeholdt i begrundelsen.
I det omfang sagens faktiske omstændigheder  

 henføres  

 under de relevante hensyn som kommunen har lagt vægt på ved beslutningen om  

 afskedigelse, bør de således under alle omstændigheder fremgå af  

 begrundelsen.  

 Jeg henviser i den forbindelse til John Vogter, Forvaltningsloven med  

 kommentarer (1999), s. 425-429, Carl Aage Nørgaard og Jens Garde,  

 Forvaltningsret,  

 sagsbehandling (1995), s.  

 254f, Hans Gammeltoft-Hansen, Forvaltningsret (1994),  

 s.  

 369f,  

 og Folketingets Ombudsmands beretning for 1990, s. 28, og beretningen for  

 1993,  

 s. 72ff*.
 Jeg finder (X) Kommunes mangelfulde begrundelse kritisabel, og jeg har  

 gjort kommunen bekendt med min opfattelse af sagen.
 Tilsynsrådet for (Y) Amt burde have påtalt disse forhold over for (X)  

 Kommune.
Samarbejdsvanskeligheder Efter at have gennemgået (X) Kommunes udtalelse af 3. februar 1999 og  

 Tilsynsrådet for (Y) Amts udtalelse af 8. april 1999 må jeg fastholde det jeg  

 har anført i min foreløbige redegørelse.
 Det der er anført i udtalelserne, anfægter således ikke den opfattelse,  

  

 at  

  

 beslutningen om at indlede en  

 afskedigelsessag blev taget kun 8 dage efter at (A) blev gjort bekendt med at  

 der efter den øverste administrative ledelses opfattelse var opstået  

 samarbejdsproblemer,  

  

 at  

  

 (A) har  

 bestridt at der overhovedet bestod sådanne samarbejdsproblemer, og  

  

 at  

  

 dokumentationen for problemernes  

 eksistens alene er nogle notater udformet af ledelsen kort før beslutningen  

 om  

 at indlede afskedigelsessag blev truffet.
 Det er således fortsat min opfattelse at der ikke i sagen foreligger  

 dokumentation for at betingelserne for at kunne påberåbe sig  

 samarbejdsproblemer som afskedigelsesgrundlag var opfyldt.
Byrådet har anført at det fremgår af retspraksis at det er den part der  

 gør gældende at der er tale om usaglige kriterier eller manglende  

 proportionalitet, der skal løfte bevisbyrden for dette.
Denne indvending kan  

 efter min opfattelse ikke tillægges betydning idet det gælder som et  

 grundlæggende forvaltningsretligt princip at forvaltningen skal tilvejebringe  

 et fyldestgørende faktisk og retligt grundlag for afgørelsen  

 (officialmaksimen). Jeg henviser til Kaj Larsen mfl., Forvaltningsret, 1994,  

 s.  

 297ff.
For så vidt angår ombudsmandens prøvelse af sagen, skal jeg bemærke at  

 retsplejens regler og principper om bevisbyrde mv. ikke finder anvendelse i  

 forbindelse med en ombudsmandsundersøgelse.
 Efter byrådets opfattelse kan der ikke generelt angives en bestemt  

 tidshorisont for samarbejdsproblemernes udstrækning som indicium for at  

 problemerne er uløselige, men dette må bero på en konkret vurdering af  

 alvorligheden eller omfanget af samarbejdsproblemerne samt alternative  

 muligheder til afskedigelse.
Jeg er enig i at bedømmelsen af samarbejdsproblemernes omfang må  

 foretages konkret, og at der ikke kan opstilles en regel om en periode med en  

 bestemt længde hvori problemerne skal have bestået før afskedigelse kan  

 foretages.
Men erfaringsmæssigt vil samarbejdsproblemer normalt først efter  

 en  

 længere periode antage en karakter hvor de må anses for uløselige, og hvor  

 det  

 kan konstateres at de har en betydelig negativ indflydelse på udførelsen af  

 arbejdsstedets opgaver.
Når en myndighed  som det er tilfældet her  

  gør gældende  

 at der i løbet af en meget kort periode er opstået problemer i samarbejdet  

 mellem en bestemt medarbejder og det øvrige personale (i den foreliggende sag  

 den øvrige øverste ledelse), og myndigheden yderligere gør gældende at  

 problemerne alene kan løses ved at afskedige medarbejderen, må der i lyset  

 heraf og af det betydelige indgreb som afskedigelsen indebærer, stilles  

 betydelige krav til dokumentationen for grundlaget for afskedigelsen.
 Byrådet har i udtalelsen af 3. februar 1999  

 fremsat en række bemærkninger om de  

 begrænsede muligheder for at foretage omorganiseringer og forflyttelser i  

 tilfælde hvor samarbejdsproblemerne skyldes en centralt placeret chef.
Ud fra en generel betragtning er  

 jeg enig i at muligheden for at foretage en omplacering af en medarbejder er  

 mindre når der er tale om en centralt placeret chef.
Dette vil navnlig gøre  

 sig  

 gældende i forbindelse med myndigheder med et mindre antal medarbejdere.  

 Det har imidlertid været afgørende for min  

 bedømmelse af (A)s afskedigelsessag at byrådet  

  som sagen er forelagt for mig  ikke ses at have udfoldet  

 bestræbelser  

 på at søge samarbejdsproblemerne løst, ligesom kommunen ikke ses at have  

 overvejet andre alternativer end afskedigelse.
 Tilsynsrådet for (Y) Amt har i udtalelsen af 8. april 1999 anført at  

 det forhold at det må antages at der senere ville komme til at foreligge  

 uløselige samarbejdsproblemer, efter tilsynsrådets opfattelse kan begrunde  

 afsked.
 Under henvisning til det jeg har anført i min foreløbige redegørelse om  

 påberåbelse af samarbejdsvanskeligheder som grundlag for en  

 afskedigelsesbeslutning og kravene til det bevismæssige grundlag for  

 tilstedeværelsen af afskedsbegrundende samarbejdsvanskeligheder, kan jeg ikke  

 være enig med Tilsynsrådet for (Y) Amt i dette synspunkt.
Der må således ikke kunne rejses rimelig tvivl om at der rent faktisk  

 har foreligget (uløselige) samarbejdsproblemer, og at problemerne er søgt  

 løst  

 ved mindre indgribende foranstaltninger.
Jeg henviser i den forbindelse også  

 til Folketingets Ombudsmands beretning for 1993, s. 72ff*.
Jeg finder det kritisabelt at dokumentationen for at kunne påberåbe sig  

 samarbejdsproblemer som afskedigelsesgrundlag var mangelfuld.
Jeg har gjort  

 kommunen bekendt med min opfattelse.
 Tilsynsrådet for (Y) Amt burde have påtalt dette forhold over for  

 kommunen.
Sammenfattende er det  

   

 som sagen foreligger  

 oplyst for mig  

   

 usikkert hvor omfattende og dybtgående  

 samarbejdsproblemer der har været mellem (A) og kommunens øvrige  

 administrative  

 ledelse.
På denne baggrund finder jeg ikke at have fuldt tilstrækkeligt  

 grundlag for at kritisere afskedigelsesafgørelsen.
Den endelige afgørelse af  

 sagen henhører under domstolene.
Jeg har meddelt (A) at jeg under henvisning  

 til § 23 i lov nr. 473 af 12. juni 1996 om Folketingets Ombudsmand vil være  

 indstillet på at henstille at der meddeles ham fri proces under en retssag  

 såfremt han ønsker at indbringe sagen for domstolene.  NOTER:  

 (*1) FOB 1990, s. 375 og s. 28 og  

 FOB 1993, s. 72.
