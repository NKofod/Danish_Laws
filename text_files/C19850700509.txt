 Levnedsmiddelstyrelsen udsendte i oktober 1985 en revideret fortegnelse  

 over godkendte tilsætningsstoffer til levnedsmidler (Positivlisten).
 Denne positivliste træder for produktion og import i kraft den 1. juli  

 1986 og gælder indtil 30. juni 1988.
Levnedsmidler, der er tilvirket eller indført inden 1. juli 1986, og som  

 er i overensstemmelse med reglerne i den tidligere positivliste fra oktober  

 1983, vil kunne sælges indtil 30. juni 1987. Levnedsmidler, der er tilvirket  

 eller indført inden 1. jul i 1988, og som er i overensstemmelse med reglerne i den ny positivliste  

 fra oktober 1985, vil kunne sælges indtil 30. juni 1989.
Til orientering vedlægges afsnittet »06 Fisk og Fiskevarer« i  

 den ny positivliste. (* 1) Dette afsnit adskiller sig på følgende punkter fra afsnit 06 i  

 positivlisten fra oktober 1983: 06.2 Frosne fisk og fiskevarer.
Emulgator,  

 stabilisator, fortykningsmiddel.
Pentanatriumtriphosphat (56.35) tillades  

 herefter anvendt til frossen fiskefars. (Dette tilsætningsstof er følgelig  

 også tilladt for varer, hvortil der anvendes frossen fiskefars som råvare,  

 d.v.s. 06.33 Kogte og stegte fisk og fiskevarer og 06 Fiskehelkonserves, men  

 kun som stammende fra brugen af den frosne råvare). 06.33 Kogte og stegte  

 fiskevarer.
Emulgator, statilisator, fortykningsmiddel.
Pectin (56.79) er  

 stadig tilladt, men faldet ud ved en fejltagelse. 06.43 Fiskehalvkonserves.  

 Farvestof.
Gurkemejefarve (55.12) og tartrazin (55.17) tillades herefter kun  

 anvendt til rogn og sølaks.
Tilladelsen til at bruge disse farvestoffer til  

 produktion af andre varer er allerede udløbet 1. juni 1985 i henhold til Bek.  

 nr. 496 om forbud mod tilsætning af farvestoffer i visse levnedsmidler af 26.  

 september 1984. Emulgator, stabilisator, fortykningsmiddel.
Sorbitol (56.47)  

 til rogn udgår. 06.5 Fiskehelkonserves.
Farvestof.
Gurkemejefarve (55.12)  

 udgår.
Tilladelsen til at bruge dette farvestof er allerede udløbet 1. juni  

 1985 i henhold til førnævnte bekendtgørelse nr. 496. De 4 nævnte farvestoffer  

 må hver for sig til krebsdyr anvendes i den angivne mængde (30 mg/kg), men  

 totalmængden af dem må ikke være højere. (Der mangler en samleklamme i  

 listen). Emulgator, stabilisator, fortykningsmiddel.
Xanthan gummi (56.82)  

 tillades herefter anvendt til torskerogn (1 g/kg).
 Nærværende cirkulære indsættes som nr. 1.9 i lovsamling II for  

 fiskerikontrollen i stedet for cirkulære af 20. januar 1984, hvis   

 bilag dog bør forblive i lovsamlingen til den ny positivliste træder i kraft  

 den 1. juli 1986.
Industritilsynets cirkulære af 13. april 1983 om tilsætningsstoffer til  

 kaviar (Lovsamling II, nr. 1.9.1.) er annulleret, da tilsætning af  

 hexamethylentetramin ikke længere er tilladt til kaviar bestemt for  

 hjemmemarkedet.
Cirkulæret udtages af lovsamlingen.
