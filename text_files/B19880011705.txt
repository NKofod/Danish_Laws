 I henhold til § 2, stk. 3, nr. 1 og 2 og § 35a, i lov om styrelse af  

 højere uddannelsesinstitutioner, jf. lovbekendtgørelse nr. 161 af 17. marts  

 1987, § 6 og § 6a i lov om teknika, jf. lovbekendtgørelse nr. 61 af 5.  

 februar 1987, § 8 og §8a i lov nr. 258 af 8. juni 1983 om handelshøjskoler og  

 handelshøjskoleafdelinger som senest ændret ved § 24 i lov nr. 217 af 23.  

 april 1986, § 2 og § 3 i lov om statens overtagelse af de sociale højskoler i  

 København, Århus, Odense og Esbjerg, jf. lovbekendtgørelse nr. 177 af 20.  

 marts 1987, § 14, stk. 2 og § 14a, i lov om Danmarks Journalisthøjskole, jf.  

 lovbekendtgørelse nr. 20 af 10. januar 1987, § 2, stk. 4-6, i lov nr. 671 af  

 13. december 1978 om jordemødre som ændret ved § 34 i lov nr. 217 af 23.  

 april 1986 samt § 1, stk. 8-10 i lov nr. 154 af 8. maj 1968 om  

 terapiassistenter som ændret ved § 31 i lov nr. 217 af 23. april 1986  

 fastsættes:
Område § 1.  Bekendtgørelsen gælder for studerende ved en af  

 følgende uddannelsesinstitutioner:
a.
Københavns, Aarhus og Odense universiteter.
b.
Roskilde og Aalborg universitetscentre.
c.
Danmarks Tekniske Højskole, Danmarks Ingeniørakademi og teknika.  

 (Ingeniørhøjskolerne).
d.
Københavns og Århus tandlægehøjskoler.
e.
Den Kgl.
Veterinær- og Landbohøjskole.
f.
Danmarks Farmaceutiske Højskole.
g.
Handelshøjskolerne og handelshøjskoleafdelingerne.
h.
De sociale højskoler.
i.
Danmarks Journalisthøjskole.
j.
Danmarks Jordemoderskole.
k.
Ergoterapeut- og fysioterapeutskolerne.
Indskrivning § 2.  De studerende, der er optaget ved en  

 institution, jf. § 1, indskrives ved en uddannelse inden for  

 optagelsesområdet, jf. stk. 2. Institutionerne fastsætter  

 indskrivningsperiodens længde.
Første indskrivning sker i tilknytning til  

 optagelsen.
 Stk. 2.  Om optagelse, herunder om adgangsbetingelser,  

 optagelsesområder, overbygningsbegrænsning m.v. henvises til  

 bekendtgørelserne om optagelse ved uddannelserne.
 Stk. 3.  De studerende kan uden ny optagelse fortsætte  

 ved overbygningsuddannelser eller lignende, som er omfattet af den pågældende  

 uddannelsesbekendtgørelse, medmindre andet følger af reglerne om  

 adgangsregulering.
Stk. 4.  Institutionerne kan med godkendelse fra  

 Undervisningsministeriet, Direktoratet for de Videregående Uddannelser, uden  

 optagelse indskrive studerende ved en overbygningsuddannelse eller lignende,  

 hvis institutionen vurderer, 1. at den pågældende har gennemført en uddannelse, der  

 kvalificerer til at opnå adgang på overbygningsuddannelsen, og 2. at der er plads på overbygningsuddannelsen.
 Stk. 5.  Bestemmelsen i stk. 4 gælder dog ikke  

 studerende, som har en kandidateksamen eller en magisterkonferens fra en  

 højere uddannelsesinstitution.
 Stk. 6.  Institutionerne kan tillade indskrivning uden  

 ny optagelse, hvis ansøgeren tidligere har været indskrevet ved uddannelsen  

 og kun mangler en mindre del i at afslutte denne.
 Stk. 7.  Institutionerne kan fastsætte nærmere regler om  

 indskrivningen.
 § 3.  Studerende, der er indskrevet, jf. § 2, stk. 1,  

 har ret til at følge undervisningen og til at indstille sig til og deltage i  

 eksaminer og prøver efter de bestemmelser, der gælder for uddannelserne.
 § 4.  En studerende kan ikke samtidigt være indskrevet  

 ved flere uddannelser, som er omfattet af den koordinerede tilmelding (KOT)  

 eller af denne bekendtgørelse.
 Stk. 2.  Studerende, der som led i deres uddannelse  

 følger undervisning og består prøver ved en uddannelse under et andet  

 optagelsesområde, bevarer dog også deres indskrivning ved det oprindelige  

 optagelsesområde.
Skift af uddannelse/uddannelsesinstitution § 5.  Skift til en uddannelse ved et andet  

 optagelsesområde eller ved en anden uddannelsesinstitution kan kun ske gennem  

 ny optagelse bortset fra de tilfælde, der er nævnt i § 2, stk. 4 og § 6, stk.  

 2.
§ 6.  Skift til en anden uddannelse inden for samme  

 optagelsesområde kan ske uden ny optagelse, hvis adgangsbetingelserne er  

 opfyldt.
Direktoratet kan dog fastsætte særlige regler om begrænsning af  

 uddannelsesskift inden for et optagelsesområde.
 Stk. 2.  Skift til samme uddannelse ved en anden  

 uddannelsesinstitution kan ske uden ny optagelse, hvis:
1. der efter institutionens skøn er plads, 2. uddannelsen efter institutionens vurdering kan  

 fortsættes der i overensstemmelse med gældende uddannelsesbestemmelser, og 3. den studerende har gennemført studier svarende til  

 mindst 2 år af den normerede studietid (for visse uddannelser dog 1 år) og  

 herunder har bestået normerede prøver.
 Stk. 3.  En uddannelsesinstitution kan fastsætte, at  

 skift fra anden uddannelse uden ny optagelse skal ske til bestemte terminer.
Orlov § 7.  Studerende kan få orlov fra uddannelsen for en  

 periode, der fastsættes af institutionen.
 Stk. 2.  Institutionen kan tillade, at den studerende  

 vender tilbage til studiet før orlovsperiodens udløb.
Stk. 3.  Orlov gives ikke i det 1. semester efter  

 optagelsen.
Institutionen kan dog tillade orlov i 1. semester, hvis der er  

 særlige grunde.
 § 8.  Studerende, der har orlov, kan ikke deltage i  

 undervisning inden for uddannelsen.
 Stk. 2.  I orlovsperioden kan den pågældende ikke lade  

 sig vælge til og ikke være medlem af de styrende organer.
Stk. 3.  I et semester, hvor den studerende har haft  

 orlov, kan den studerende ikke indstille sig til og deltage i eksaminer og  

 prøver.
Institutionen kan dog tillade dette, hvis orloven er begrundet i  

 barsel, sygdom eller der foreligger usædvanlige forhold.
 § 9.  Orlovsperioder medregnes ikke ved beregning af  

 tidsfrister i uddannelsen.
 § 10.  Institutionerne kan fastsætte nærmere regler om  

 orlov, herunder om frister for ansøgning om orlov.
 § 11.  Bestemmelserne i §§ 7-10 om orlov gælder ikke  

 for studerende ved det erhvervsøkonomiske diplomstudium, den ensproglige  

 korrespondentuddannelse og den erhvervssproglige diplomuddannelse.
Almindelige regler § 12.  En studerende, der vender tilbage til  

 uddannelsen efter bestemmelsen i § 2, stk. 6 og efter orlov, har ikke krav på  

 at gennemføre uddannelsen under den studieordning, hvorunder den studerende  

 begyndte på uddannelsen.
 § 13.  Direktoratet kan efter indstilling eller  

 indhentet udtalelse fra vedkommende institution dispensere fra  

 bekendtgørelsens bestemmelser, når det findes begrundet i usædvanlige  

 forhold.
 Stk. 2.  Direktoratet kan tillade institutionerne at  

 dispensere fra bekendtgørelsens bestemmelser inden for nærmere angivne  

 rammer.
 Stk. 3.  Ansøgning om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
§ 14.  Klage over en institutions afgørelse i henhold  

 til denne bekendtgørelse indgives til den pågældende institution.
Hvis klagen  

 ikke tages til følge, og klageren fastholder klagen, videresender  

 institutionen denne - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, institutionens afgørelse er meddelt den pågældende.
 § 15.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 16.  Bekendtgørelsen træder i kraft 1. september  

 1988.
 Stk. 2.  Følgende bestemmelser ophæves:
1. Bekendtgørelse nr. 453 af 9. august 1982 om  

 indskrivning, studieskift og orlov ved videregående uddannelsesinstitutioner, 2. § 3, stk. 2, og § 10, stk. 2, i bekendtgørelse nr.  

 253 af 2. juni 1983 om optagelse ved ergoterapeut- og fysioterapeutskolerne, 3. § 3, stk. 3 og 4 i bekendtgørelse nr. 379 af 29.  

 juli 1983 om optagelse ved jordemoderuddannelsen på Danmarks Jordemoderskole.
