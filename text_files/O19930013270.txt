Resumé I forbindelse med ombudsmandens inspektionsbesøg i  

 Statsfængslet i Nyborg, omtalt i FOB 1993, konstaterede han 3 generelle  

 problemer vedrørende afsoningsforholdene i kriminalforsorgens åbne og lukkede  

 fængsler: 1. driften af købmandsbutikkerne i de fængsler, hvor der er indført  

 selvforplejning, 2. mulighederne for fremvisning af videofilm i fængslerne og  

 3. de indsattes arbejdstøj.
Ombudsmanden forelagde de 3 forhold for  

 Direktoratet for Kriminalforsorgen (DFK).
Ombudsmanden udtalte, at DFK - i de anstalter, hvor der er  

 indført selvforplejning - har en særlig pligt til at sikre, at  

 selvforplejningen kan ske på en tilfredsstillende ernæringsrigtig måde inden  

 for de økonomiske rammer, som de indsatte har.
Under henvisning til, at de  

 indsattes kostpengebeløb er fastsat i overensstemmelse med  

 Forbrugerstyrelsens  

 oplysninger om, hvor meget en person kan klare sig for pr. dag, udtalte  

 ombudsmanden,  

 at såfremt det måtte vise sig, at varerne i købmandsbutikkerne ikke kan  

 leveres  

 til samme priser og af samme kvalitet, som i købmandsbutikker/kæder uden for  

 fængslerne, må der fra DFK's side tages initiativ til en ændret drift af  

 købmandsbutikkerne eller en revidering af kostpengebeløbets størrelse.
 På baggrund af de foreliggende oplysninger tog ombudsmanden til  

 efterretning, at DFK senere vil udsende nærmere retningslinier om fremvisning  

 af videofilm i fængslerne, samt at DFK ved den kommende revision af  

 beklædningscirkulæret vil overveje at ændre bestemmelserne om udlevering af  

 arbejdstøj til de indsatte. (J. nr. 1993-171-628).
 3 generelle problemer vedrørende afsoningsforholdene i  

 kriminalforsorgens åbne og lukkede anstalter.
I tilslutning til min  

 inspektion den 1. og  

 2.  

 december 1992  

 i Statsfængslet i Nyborg meddelte jeg Direktoratet  

 for Kriminalforsorgen i en skrivelse af  

 8. februar 1993, at der under min inspektion i anstalten  

 fra de indsattes side var blevet rejst flere generelle spørgsmål om  

 afsoningsforholdene i Statsfængslet i Nyborg, og at jeg senere i min  

 inspektionsrapport ville give en samlet redegørelse herfor.
Jeg meddelte  

 endvidere, at der blandt de generelle forhold, som de indsatte havde klaget  

 over, var følgende 3 forhold:
 1) Købmandsbutikken i  

 fængslet.
 2) Videoordningen.
 3) Arbejdstøjet til de  

 indsatte.
 Da de ovennævnte 3 forhold  

 måtte antages ikke alene at vedrøre Statsfængslet i Nyborg, men flere af  

 kriminalforsorgens lukkede og åbne fængsler, anmodede jeg Direktoratet for  

 Kriminalforsorgen om en udtalelse om de rejste spørgsmål.
 Jeg modtog herefter med  

 skrivelser af 12. marts og  

 26.  

 april 1993  

 henholdsvis Statsfængslet i Nyborgs og Direktoratet for  

 Kriminalforsorgens udtalelser herom.
 Om de 3 nævnte forhold  

 fremgår herefter følgende:
 Ad 1. Købmandsbutikken i fængslet.
 I skrivelsen af  

 8. februar 1993  

 til Direktoratet  

 for Kriminalforsorgen anførte jeg følgende:
 "...
I Statsfængslet i Nyborg er  

 der - som i flere af kriminalforsorgens institutioner - indført  

 selvforplejning  

 for de indsatte.
Det var mit indtryk under inspektionen, at de indsatte som  

 udgangspunkt er meget tilfredse med ordningen, bortset fra den måde  

 købmandsbutikken bliver drevet på.
De indsatte klagede især over, at priserne  

 er for høje, at der ikke er tilbudsvarer svarende til de tilbud, der  

 annonceres  

 med for den pågældende købmandskæde uden for fængslet, at varerne er for  

 dårlige, og herunder at varerne ofte mangler varedeklaration og datostempel,  

 og  

 at det er svært at se varerne fra købmandsbutikkens vindue.
Ved mine senere samtaler  

 under inspektionen med blandt andet fængselsinspektøren og forpagteren af  

 købmandsbutikken blev det oplyst, at det er vanskeligt at få folk til at  

 drive  

 købmandsbutikkerne i anstalterne.
Det er derfor svært for anstalterne at  

 fastsætte nærmere retningslinier for priser og at håndhæve krav om  

 tilbudsvarer.
Det er endvidere efter det oplyste ikke muligt - på grund af de  

 særlige forhold - at drive købmandsbutikkerne efter samme koncept som  

 tilsvarende butikker uden for fængslerne.
..." I skrivelsen anmodede jeg  

 direktoratet om en udtalelse om "... hvilke undersøgelser og  

 overvejelser  

 direktoratet har foretaget i forbindelse med driften af købmandsbutikkerne i  

 de  

 fængsler, hvor der er indført selvforplejning.
I disse anstalter er der ikke  

 tale om, at de indsatte alene skal have mulighed for supplerende indkøb til  

 en  

 fuld kost.
Der hviler derfor en særlig forpligtelse på kriminalforsorgen til  

 at  

 sikre, at selvforplejningen kan ske på en tilfredsstillende ernæringsrigtig  

 måde inden for de økonomiske muligheder, som de indsatte har.
Jeg beder i den  

 forbindelse oplyst, om direktoratet har overvejet muligheden for selv at  

 drive  

 butikkerne - på samme måde som værkstederne i kriminalforsorgens  

 institutioner.  

 Jeg bemærker i den forbindelse, at de indsattes kostpenge - efter det over  

 for  

 mig oplyste - er fastsat i overensstemmelse med Forbrugerstyrelsens  

 oplysninger  

 om, hvor meget en person kan klare sig for pr. dag i husholdningspenge.
Jeg  

 må  

 gå ud fra, at Forbrugerstyrelsen ved beregningen heraf har taget hensyn til,  

 at  

 forbrugeren har mulighed for at købe flere varer i større mængder og på  

 tilbud." I udtalelsen af  

 12. marts 1993  

 anførte  

 fængselsinspektøren ved Statsfængslet i Nyborg følgende:
 "...
 Jeg henviser til vedlagte  

 udtalelse fra fængselsforvalteren af  

 11.3.1993, hvortil jeg kan henholde mig.
 Jeg kan i øvrigt i tilslutning  

 til de oplysninger der herfra blev givet ombudsmanden under besøget oplyse,  

 at  

 det i forbindelse med etableringen af købmandsbutikken efter  

 selvforplejningens  

 indførelse viste sig umuligt at få de lokale supermarkeder til at interessere  

 sig for opgaven, idet de efter at være blevet orienteret om butikkens  

 åbningstider, der flere gange om ugen strækker sig til kl. 20-20.30,  

 meddelte,  

 at de på grund af personaleomkostningerne ikke var interesseret.
 Når det alligevel lykkedes at  

 få et stort supermarked til at gå ind i opgaven skyldtes det, at den ældre  

 indehaver ønskede at "trappe ned" og derfor fandt, at det var en  

 passende opgave for ham, mens sønnen drev den store forretning videre.
 Vi må imidlertid forudse, at  

 det ved evt. ophør af denne ordning vil blive umuligt at få en stor  

 forretning  

 til at påtage sig opgaven, hvilket er nødvendigt, hvis man skal fastholde  

 rimelige lave priser.
..." I fængselsforvalterens  

 udtalelse af  

 11. marts 1993  

 er anført følgende:
 "...
 Fængselskøbmanden er  

 kontraktligt forpligtet til at sælge varer i fængselsbutikken til samme  

 priser  

 som er gældende i hans egen forretning.
 Der blev  

 den 21. juni 1991  

 - efter  

 direktoratets godkendelse - indført en ændring i kontrakten, hvorefter  

 købmanden ikke er forpligtet til at føre tilbudsvarer svarende til tilbuddene  

 i  

 hans egen forretning.
 Om varernes kvalitet,  

 deklaration og datostempel er der kun at sige, at varesortimentet svarer til  

 det, som føres i købmandens egen butik (købmandskæden K).
 Ved indretningen af  

 fængselsbutikken blev der gjort så meget som muligt, for at man skal kunne  

 overskue varerne fra den udvendige side af disken, når der samtidig skulle  

 tages hensyn til de særlige fængselsmæssige forhold.
 Sammenfattende kan det  

 oplyses, at der i den nuværende købmands tid (fra  

 1. september 1990  

 ) har været fremsat meget få  

 klager til undertegnede over de nævnte forhold.
..." Direktoratet for  

 Kriminalforsorgen anførte i sin udtalelse af  

 26. april 1993  

 følgende:
 "...
Direktoratet kan oplyse, at  

 Kriminalforsorgen tidligere i flere fængsler har drevet købmandsbutik med  

 begrænset varesortiment for de indsatte.
Butikkerne blev afviklet for nogle  

 år  

 siden, da driften ikke var rentabel.
Købmandsbutik drives fortsat for  

 Kriminalforsorgens regning på Københavns Fængsler.
I fængsler med  

 selvforplejning forudsættes købmandsbutikkerne at udbyde et bredt  

 varesortiment  

 til priser, som svarer til priserne i det øvrige samfund, herunder at føre  

 tilbudsvarer og lignende.
Denne opgave varetages efter Kriminalforsorgens  

 opfattelse bedst af lokale handlende, der ofte vil kunne drage nytte af  

 samdriften med deres egen butik.
Sådanne ordninger svarer også bedst til  

 Kriminalforsorgens principper om normalisering og åbenhed.
På den baggrund har  

 Direktoratet bortforpagtet købmandsbutikkerne til private næringsdrivende.  

 Fængslerne stiller normalt lokaler og inventar til rådighed for forpagterne  

 enten vederlagsfrit eller mod en mindre forpagtningsafgift.
Direktoratet er  

 opmærksom på eventuelle problemer i forbindelse med prisniveauet m.v. i  

 butikkerne, og fængslerne følger til stadighed driften af butikkerne og  

 kontrollerer, om priserne er rimelige, samt om der er varer på tilbud.
For så vidt angår  

 købmandsbutikken i Statsfængslet i Nyborg kan Direktoratet tilslutte sig det  

 af  

 statsfængslet anførte vedrørende mulighederne for oprettelse og drift af  

 købmandsbutik i fængslet.
Det bemærkes, at købmanden i henhold til  

 forpagtningsaftalens punkt 2 har forpligtet sig til at sælge varer til samme  

 priser, som normalt er gældende i hans egen forretning, samt til jævnligt at  

 have varer på tilbud i fængselsbutikken.
..." Ad. 2. Videoordningen.
 I skrivelsen af  

 8. februar 1993  

 til  

 Direktoratet for Kriminalforsorgen anførte jeg følgende:
 "...
 De indsatte klagede over, at  

 den tidligere videoordning i fængslet er blevet inddraget under henvisning  

 til,  

 at fremvisning af videofilm i cellerne over fængslets interne fjernsynsnet  

 sidestilles med offentlig fremvisning og dermed er i strid med de  

 ophavsretlige  

 regler for fremvisning af videofilm.
 Under min senere samtale med fængslets  

 ledere, herunder skoleleder (S), blev det bekræftet, at videoordningen var  

 blevet stoppet efter "Vridsløselille-sagen", hvor det var kommet  

 frem, at fremvisning over anstalternes interne fjernsynsnet måtte sidestilles  

 med offentlig fremvisning.
Det blev videre oplyst, at  

 man i fængslets fritidsudvalg arbejdede med at få en løsning på problemet, og  

 at man i den forbindelse havde kontakt til direktoratet..." I skrivelsen anmodede jeg  

 direktoratet om en udtalelse om, hvilke undersøgelser direktoratet havde  

 foretaget vedrørende videospørgsmålet, herunder vedrørende det i den  

 forbindelse rejste ophavsretlige spørgsmål.
Jeg bad endvidere om oplysning  

 om,  

 hvad undersøgelserne i givet fald foreløbig havde resulteret i.
 I udtalelsen af  

 12. marts 1993  

 anførte  

 fængselsinspektøren ved Statsfængslet i Nyborg følgende:
 "...
Der er fra januar 1993  

 indgået en aftale med "TV1000" om distribution af denne kanals  

 udsendelser.
Aftalen er indgået efter indstilling fra et enigt fritidsudvalg,  

 og aftalen finansieres ved, at alle indsatte i fællesskabsafdelinger, der har  

 eget TV-apparat, betaler en afgift på 14 kr. om ugen.
..." Direktoratet for  

 Kriminalforsorgen anførte i sin udtalelse af  

 26. april 1993  

 følgende:
 "...
Spørgsmålet om anvendelse af  

 video i Kriminalforsorgens institutioner har været overvejet af Direktoratet  

 blandt andet i forbindelse med en henvendelse af  

 17. august 1984  

 fra Foreningen af Danske  

 Videogramdistributører.
Foreningen gjorde heri blandt andet gældende, at  

 fremvisning i fængslerne af videofilm, der er lejet i detailhandlen, var  

 ulovlig.
Efter drøftelse med Kulturministeriet og Lovafdelingen pålagde  

 Direktoratet i skrivelse af  

 21.  

 august 1984  

 institutionerne - indtil spørgsmålet om fremvisning af  

 videofilm i fængslerne var nærmere afklaret - ved indgåelse af lejemål eller,  

 når institutionernes materiel i øvrigt blev anvendt, at sikre sig, at det af  

 kontrakten med udlejeren fremgik, at filmen kunne fremvises i institutionen.  

 Spørgsmålet blev efterfølgende drøftet mellem Lovafdelingen og  

 Kulturministeriet,  

 der var mest tilbøjelig til at give Videogramdistributørforeningen ret.
På et  

 møde med Direktoratet  

 den  

 21. februar 1985  

 tilkendegav Lovafdelingen herefter, at  

 Direktoratet burde forhandle med Distributørforeningen om betaling for  

 visning  

 af video i anstalterne.
Direktoratet har imidlertid overladt det til de  

 enkelte  

 anstalter at indgå aftaler med videoudlejningsselskaber om leje af videoer  

 til  

 forevisning i anstalterne.
Den 8. september 1986  

 udsendte Direktoratet en  

 skrivelse fra Foreningen af Danske Videogramdistributører til anstalterne til  

 orientering.
I skrivelsen gjorde foreningen opmærksom på, at videoer lejet i  

 almindelige detailforretninger ikke må vises i institutioner.
 Efter indgåelse af forlig.... i "Vridsløselillesagen" udsendte  

 Direktoratet endvidere med  

 skrivelse af  

 16. maj 1990  

 vedlagte memo ..... med tilkendegivelse om, at Direktoratet herved ville  

 "sikre sig, at der kun vises videofilm efter de i medsendte  

 "MEMO" angivne retningslinier". Dette "MEMO" er  

 udarbejdet af Videogramdistributørforeningen og tiltrådt af  

 Kammeradvokaten,....
I december 1990 havde  

 Direktoratet et møde med videogramdistributørerne om fremvisning af  

 videogrammer i Kriminalforsorgens institutioner.
I tilslutning hertil har  

 Direktoratet påny overvejet, om der bør fastsættes nærmere retningslinier for  

 anstalternes fremvisning af video m.v.
Da de ophavsretlige regler imidlertid  

 er  

 noget uklare, og da ophavsretslovgivningen var - og fortsat er - under  

 revision, har Direktoratet ikke fundet det hensigtsmæssigt på nuværende  

 tidspunkt at udsende sådanne retningslinier.
Når resultatet af  

 Kulturministeriets revision af ophavsretslovgivningen foreligger, vil  

 Direktoratet udsende nærmere retningslinier på området.
For så vidt angår den  

 konkrete videoordning i Statsfængslet i Nyborg henvises til statsfængslets  

 skrivelse af  

 12. marts 1993...., hvoraf det fremgår, at der efter indstilling fra  

 statsfængslets  

 fritidsudvalg er indgået aftale med TV-1000 gældende fra  

 1. januar 1993. Aftalen omfatter  

 distribution af denne TV-kanals udsendelser.
Der vedlægges kopi af aftalen  

 ....  

 TV-1000 sender filmprogrammer hele døgnet.
 Når statsfængslet  

 (fritidsudvalget) har valgt denne ordning, skyldes det, at den indtil da  

 gældende ordning om leje af diverse film til institutionsbrug var for dyr,  

 hvorfor fængslet valgte løsningen med opsætning af en parabol.
 Efter Direktoratets skrivelse  

 af  

 16. maj 1990  

 har der udviklet sig forskellig praksis i de lukkede anstalter.  

  

 Statsfængslet i Ringe  

  

 har for tiden en  

 aftale med "Metronome" om leje og fremvisning af videogrammer  

 (...).  

  

 Statsfængslet i Horsens  

  

 har renoveret  

 TV-modtagernettet, så der kan sendes videogrammer via hybridnettet.  

  

 Statsfængslet i Vridsløselille  

  

 og  

  

 Anstalten ved Herstedvester  

  

 lejer ikke  

 videogrammer, men kan med de eksisterende kanaler sende videogrammer fra 12  

 kanaler.
I de åbne fængsler kan der  

 som hovedregel sendes videogrammer fra de kanaler (sendestationer), som  

 findes  

 i lokalområdet.
Enkelte statsfængsler, blandt andet Statsfængslet ved Sdr.  

 Omme, har opsat parabol.
..." Ad. 3. Arbejdstøj til de indsatte.
 I skrivelsen af  

 8. februar 1993  

 til  

 Direktoratet for Kriminalforsorgen anførte jeg følgende:
 "...
De indsatte klagede over det  

 arbejdstøj, de får udleveret.
Tøjet er både for dårligt og ofte i for små  

 størrelser, og de indsatte, der er beskæftiget med udendørs arbejde, kan ikke  

 få udleveret termotøj svarende til det, som enhedsfunktionærerne får  

 udleveret.
Under min senere samtale med  

 fængslets ledere erkendte fængselsforvalteren, at de indsattes arbejdstøj er  

 for dårligt, og at man vil gøre noget herved.
Fængselsforvalteren meddelte  

 samtidig, at der dog ikke er mulighed for at udlevere termotøj til de  

 indsatte  

 med udendørs arbejde.
..." I skrivelsen bad jeg  

 Direktoratet for Kriminalforsorgen om oplysning om, hvad baggrunden var for,  

 at  

 de indsatte, der er beskæftiget med udendørs arbejde, ikke kan få udleveret  

 arbejdstøj af samme kvalitet, som enhedsfunktionærernes arbejdstøj.
 I udtalelsen af  

 12. marts 1993  

 henviste  

 fængselsinspektøren ved Statsfængslet i Nyborg til et notat af  

 11. marts 1993  

 fra  

 fængselsforvalteren, hvortil han henholdt sig.
 I notatet af  

 11. marts 1993  

 er anført  

 følgende:
 "...
 I henhold til  

 kriminalforsorgens cirkulære kan indsatte med udendørs arbejde bl.a. få  

 udleveret en strikket trøje og en stortrøje.
Tøjet er udmærket, men som  

 bekendt indgår der i værkmestres og enhedsfunktionærers beklædning det mere  

 moderne termotøj, som bæres under det egentlige arbejdstøj.
Fordelen ved  

 termotøj er, at det er varmt, samtidig med at det er let og giver god  

 bevægelsesfrihed.
I erkendelse heraf har  

 økonomiafdelingen efter aftale med depotet iværksat en forsøgsvis ordning,  

 hvorefter indsatte med udendørs arbejde har mulighed for at låne termotøj og  

 i  

 visse tilfælde 1 kedeldragt.
Ordningen omfatter teknisk afd., bygningsvæsenet  

 samt haveholdene og administreres af de ledende værkmestre for de pågældende  

 områder." Direktoratet for  

 Kriminalforsorgen anførte i sin udtalelse af  

 26. april 1993  

 følgende:
 "...
Vedrørende spørgsmålet om  

 termotøj til arbejdsbrug oplyses, at de indsatte efter de gældende regler  

 ikke  

 har krav på at få udleveret termotøj.
I medfør af §§ 1 og 6 i cirkulære af  

 19. september 1978  

 om  

 udlevering af beklædning m.v. til indsatte, som ændret ved cirkulære af  

 10. december 1992,  

 udleveres diverse arbejdsbeklædning, herunder for eksempel stortrøje og uldne  

 arbejdsbenklæder, efter behov.
 Det fremgår (af) udtalelsen  

 fra Statsfængslet i Nyborg ....., at man har imødekommet de indsattes ønsker  

 om  

 termotøj ved at etablere en ordning, hvorefter indsatte med udendørs arbejde  

 har mulighed for at låne termotøj og i visse tilfælde en kedeldragt.
Det tilføjes, at Direktoratet  

 ved en kommende revision af beklædningscirkulæret vil tage under overvejelse  

 at  

 ændre bestemmelserne om udlevering af arbejdstøj." Jeg udtalte herefter følgende  

 i en skrivelse til Direktoratet for Kriminalforsorgen og Statsfængslet i  

 Nyborg:
 Ad. 1. Købmandsbutikken i fængslet.
 Jeg har forståelse for, at  

 det kan være forbundet med vanskeligheder at drive købmandsbutikkerne i  

 kriminalforsorgens anstalter på helt samme vilkår som tilsvarende  

 købmandsbutikker/kæder uden for fængslet.
 Uanset dette finder jeg  

 imidlertid, at kriminalforsorgen - i de anstalter, hvor der er indført  

 selvforplejning - har en særlig pligt til at sikre, at selvforplejningen kan  

 ske på en tilfredsstillende ernæringsrigtig måde inden for de økonomiske  

 rammer, som de indsatte har.
 De indsattes kostpengebeløb  

 er fastsat i overensstemmelse med Forbrugerstyrelsens oplysninger om, hvor  

 meget en person kan klare sig for pr. dag, jf. det jeg i øvrigt har refereret  

 ovenfor fra min skrivelse af  

 8.  

 februar 1993  

 til Direktoratet for Kriminalforsorgen.
 Under henvisning til  

 ovenstående er det min opfattelse, at såfremt det viser sig, at varerne i  

 købmandsbutikkerne ikke kan leveres til samme priser og af samme kvalitet,  

 som  

 i købmandsbutikker/kæder uden for fængslerne, må der fra kriminalforsorgens  

 side tages initiativ til en ændret drift af købmandsbutikkerne eller en  

 revidering af kostpengebeløbets størrelse.
Efter min gennemgang af de  

 fremsendte udtalelser med bilag finder jeg ikke på nuværende tidspunkt  

 anledning til at foretage videre vedrørende dette punkt.
Jeg har i den  

 forbindelse lagt vægt på, at direktoratet i sin udtalelse har anført, at  

 direktoratet er opmærksom på eventuelle problemer i forbindelse med  

 prisniveauet m.v. i butikkerne, og at fængslerne til stadighed følger driften  

 af butikkerne og kontrollerer, om priserne er rimelige, samt om der er varer  

 på  

 tilbud.
 Ad. 2. Videoordningen.
 Jeg har taget det oplyste til  

 efterretning, herunder at Direktoratet for Kriminalforsorgen - når resultatet  

 af Kulturministeriets revision af ophavsretslovgivningen foreligger - vil  

 udsende nærmere retningslinier på området.
 Jeg udbeder mig underretning  

 om, hvad der videre sker i sagen.
 Ad. 3. Arbejdstøj til de indsatte.
 Jeg har taget det oplyste til  

 efterretning, herunder at Direktoratet for Kriminalforsorgen ved en kommende  

 revision af beklædningscirkulæret vil overveje at ændre bestemmelserne om  

 udlevering af arbejdstøj.
 Jeg udbeder mig underretning  

 om, hvad der videre sker i sagen.
