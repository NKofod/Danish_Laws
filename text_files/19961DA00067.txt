Nr BTB 67 Betænkning over Forslag til folketingsbeslutning om anvendelse af  

 elektronisk overvågning af senildemente   

 Nr B 67 1996-97, 1. samling Afgivet af Socialudvalget Afgivet: 19970507 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
Et mindretal inden for flertallet (Enhedslistens medlem af udvalget)  

 forstår bekymringen for de senildementes ve og vel.
Mindretallet mener dog,  

 at løsningen er at sørge for, at der oprettes tilstrækkelig mange skærmede  

 afsnit på plejehjemmene til denne gruppe.
Disse afsnit skal indrettes, så den  

 senildemente oplever velkendte lyd-, lugt- og synsindtryk.
Der skal være  

 aktivitetsmuligheder både inden- og udendørs, og der skal være genoptrænings-  

 og vedligeholdelsestræningstilbud.
Personalet skal være uddannet til at  

 arbejde med gruppen, og der skal være adgang til supervision og løbende  

 efter- og videreuddannelse.
Personalenormeringen skal være særlig høj.  

 Endvidere skal der være kurser for og rådgivning af de pårørende.
Sluttelig  

 skal forskningsindsatsen styrkes, så man får større viden og muligheder for  

 at gå nye veje.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
