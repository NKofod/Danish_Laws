(Til samtlige til eksport af fersk kød,  

 fersk fjerkrækød og kødvarer autoriserede virksomheder samt  

 dyrlægerne ved disse) Erstatningscertifikater.
 I henhold til § 10 i bekendtgørelse af 29. juni 1979 om udførsel af  

 kødprodukter, § 9 i bekendtgørelse af 20. december 1984 om udførsel af fersk  

 kød samt skrivelse fra Veterinærdirektoratet af 14. oktober 1964 til  

 fjerkræslagterierne og dyrlægerne ved disse må oprindelses- og  

 sundhedscertifikater ikke udstedes for varer, efter at disse er afsendt,  

 ligesom der heller ikke må foretages rettelser eller tilføjelser, medmindre  

 Veterinærdirektoratets tilladelse i hvert enkelt tilfælde er indhentet.
 Der har været en betydelig stigning i antallet af sager om  

 erstatningscertifikater, specielt ved eksport til USA, hvorfor det  

 indskærpes, at der af virksomhederne og embedsdyrlægerne udvises den fornødne  

 omhu ved udfyldelsen af certifikater.
 Årsager:
 De hyppigste årsager til behovet for erstatningscertifikater er rettelser  

 i teksten (brug af korrekturlak og af slettebånd samt overstregninger) og  

 forkert eller manglende tillægsattestation, uoverensstemmelse mellem  

 oplysninger på varen og certifikatet, fejl i varebetegnelse, fejlagtig  

 angivelse af dyreart, af kartonantal og af shipping marks, bortkomst af  

 originalcertifikatet, ændring af modtager og/eller bestemmelsessted.
 Procedure:
 A: Er partiet ikke afsendt, og er certifikatet og samtlige duplikater  

 (incl. kopi til toldvæsenet) i embedsdyrlægens varetægt, kan certifikatsættet  

 makuleres og nyt certifikat kan umiddelbart udstedes, dateret som det  

 oprindelige.
B: Er partiet afsendt, skal der forinden udstedelse af nyt certifikat  

 indhentes tilladelse hertil hos vedkommende veterinærinspektør, jf. dog  

 afsnit USA, i henhold til nedenstående oversigt.
Begrundet anmodning herom  

 indsendes af embedsdyrlægen eller af eksportøren i samråd med den udstedende  

 embedsdyrlæge.
Såfremt eksportøren fremsender anmodningen, skal det heraf  

 fremgå, at det sker efter samråd med embedsdyrlægen.
 Veterinærinspektøren for kødkontrollen i 2. distrikt, Kongensgade 18, 4100  

 Ringsted, tlf. 03 61 30 55, telefax nr. 03 61 90 48.
 Veterinærinspektøren for kødkontrollen i 3. distrikt, Begoniavænget 5,  

 Bellinge, 5250 Odense SV., tlf. 09 96 18 48.
Veterinærinspektøren for kødkontrollen i 4. distrikt, H.
Pontoppidansgade  

 8, 8000 Århus C, tlf. 06 12 29 11, telefax nr. 06 12 07 76.
 Veterinærinspektøren for kødkontrollen i 5. distrikt, Boulevarden 14, 9000  

 Ålborg, tlf. 08 12 38 00, telefax nr. 08 12 49 50.
 Såfremt fyldestgørende oplysninger om partiet foreligger, og det ikke -  

 bortset fra transport - har befundet sig udenfor det  

 »eksportautoriserede område«, kan der forventes tilladelse til et  

 udstede erstatningscertifikat.
Har partiet befundet sig i udlandet i længere tid end transporten  

 betinger, kan der ikke forventes tilladelse til erstatningscertifikat,  

 medmindre der fremsendes erklæring fra en officiel myndighed i vedkommende  

 land om, at partiet har været oplagt under officielt tilsyn på en godkendt  

 virksomhed.
Det vil også være en forudsætning for tilladelse til at udstede  

 erstatningscertifikat, at partiet fortsat er samlet, idet der ikke kan  

 meddeles tilladelse til at udstede erstatningscertifikat for delpartier.
 USA:
 For partier, der er tilbageholdt af importkontrollen i USA, skal ansøgning  

 om tilladelse til at udstede erstatningscertifikat indsendes til  

 Veterinærdirektoratet, København.
 Der er med de amerikanske myndigheder aftalt følgende procedure:  

 Importkontrollen i USA kan straks frigive tilbageholdte varer, når  

 Veterinærdirektoratet over for importkontrollen i USA via Den danske  

 Ambassade i Washington har afgivet forsikring om, at der fremsendes  

 erstatningscertifikat med de af de amerikanske myndigheder krævede  

 oplysninger.
 Embedsdyrlægen eller eksportøren i samråd med den udstedende embedsdyrlæge  

 skal derfor altid rette henvendelse med oplysninger i overensstemmelse med  

 bilag 1 til Veterinærdirektoratet i København, eventuelt på telefax 01 32 12  

 18 eller telex 22473, og afvente oplysning om til hvilken adresse i USA,  

 erstatningscertifikatet skal fremsendes til.
 Påtegning:
 Ved udstedelse af erstatningscertifikatet skal dette dateres med datoen  

 for udstedelsen, og følgende erklæring skal anføres på certifikatet, om  

 muligt øverst på forsiden:
 »This certificate replaces and cancels previous certificate issued on  

 ....... (dato) and covering the same consignment«.
eller »Diese Bescheinigung, die dieselbe Sendung deckt, ersetzt und macht  

 die fruher am ........ (dato) ausgefertigte Bescheinigung ungultig«.
eller »Ce certificat remplace et annulle le certificat precedent delivre le  

 ....... (dato) et couvrant la meme partie«.
 Er det oprindelige certifikat påført forseglingspåtegning, skal  

 erstatningscertifikatet ligeledes fremsendes til påtegning hos embedsdyrlæge  

 ved den virksomhed, hvor forseglingen har fundet sted.
 Tilbagemelding:
 Fotokopi af det oprindelige certifikat og af det nye certifikat fremsendes  

 til den myndighed, som har meddelt tilladelsen, med angivelse af årsag og  

 sagsbehandler (navn).
Det oprindelige certifikatsæt skal hjemkaldes og makuleres af  

 embedsdyrlægen.
Embedsdyrlægen skal i overensstemmelse med gældende regler  

 opbevare eget duplikat af det oprindelige certifikat sammen med eget duplikat  

 af erstatningscertifikatet.
 Tilbagekaldelse:
 Veterinærdirektoratets cirkulæreskrivelse af 12. februar 1976 om  

 udstedelse af veterinærcertifikater tilbagekaldes.
 P.V.V.
K.
Hermansen Bilag 1.
J.nr.
K.K. 254-1988 Følgende oplysninger skal fremsendes ved anmodning om tilladelse til at udstede erstatningscertifikat til USA.
 Ansøgende embedsdyrlæge/selskab:
 Importør:
 Eksportør:
 Skibets navn:
 Container nr.:
 Segl nr.:
 Varebetegnelse:
(på engelsk) Establishment no.:
 Udlæsset den: fra:
 410-nummer:
 Antal kartoner:
 Shipping marks:
 Inspektionssted i USA:
 (angiv frysehus).
 Årsag:
