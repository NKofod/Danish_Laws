 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. § 15 a, stk. 1, affattes således:
»En person fra det tidligere Jugoslavien, der befinder sig i det  

 tidligere Jugoslavien eller i nærområdet hertil, kan inden for nærmere  

 fastsatte rammer meddeles opholdstilladelse efter denne lov, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) må antages, at vedkommende på grund af  

 krigshandlinger eller lignende uroligheder umiddelbart har behov for  

 beskyttelse.« 2. § 15 a, stk. 2, ophæves.
§ 2 Stk. 1.  Loven træder i kraft den 1. maj 1996.
 Stk. 2.  § 1, nr. 1, gælder ikke for ansøgninger om  

 opholdstilladelse, der er indgivet inden lovens ikrafttræden.
Givet på Amalienborg, den 30. april 1996 Under Vor Kongelige Hånd og Segl I Dronningens navn:
