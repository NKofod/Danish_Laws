(Til samtlige ministerier m.v.) 1. Med virkning fra 1. april 1987 er der den 29. april  

 1987 indgået ny aftale mellem finansministeren og tjenestemændenes  

 centralorganisationer om de for tjenestemænd i staten, folkeskolen og  

 folkekirken gældende regler om flyttegodtgørelse mv.
Aftalen, der er optrykt  

 som bilag 1 til dette cirkulære, indeholder i forhold til den hidtil gældende  

 aftale af 26. februar 1986 følgende ændringer:
De foretagne ændringer i aftalen er markeret ved indstregning i margenen.
2. Det er finansministeriets opfattelse, at der ikke  

 bør foretages uansøgt forflyttelse af en tjenestemand, der medfører flytning af familie og/eller bohave, inden for et tidsrum af 1 år siden sidste uansøgte forflyttelse, medmindre afgørende hensyn til tjenestens udførelse gør dette påkrævet.
3. Ifølge § 13, stk. 2, sidste punktum, skal  

 tjenestemanden på anfordring over for sin styrelse godtgøre, hvad han har foretaget for at skaffe sig bolig.
Under forhandlingerne mellem finansministeriet og tjenestemændenes centralorganisationer vedrørende aftalefornyelserne pr.1. april 1979 er der opnået enighed mellem parterne om, at den i § 13, stk. 2, sidste punktum, anførte bestemmelse bør administreres således, at anfordringer ikke kan ske tidligere end 3 måneder efter tidspunktet for den uansøgte forflyttelse.
Er meddelelse om uansøgt forflyttelse ikke givet tjenestemanden med mindst 3 måneders varsel, forlænges fristen med det manglende varsel.
Henvendelse bør kun ske til tjenestemanden og ikke til f.eks. offentlige registre mv.
Den mellem parterne konstaterede enighed skal anses som et udtryk for, at det findes rettest, at der på området i øvrigt admimistreres med en betydelig lempelighed, idet flytning altid vil påføre tjenestemanden udgifter, hvorfor der bør levnes den pågældende en rimelig tid til at fremskaffe sig bolig på det nye tjenestested.
4. Såfremt der søges godtgørelse efter regning af  

 udgifter ved bohavets flytning, jfr. aftalens § 7, rettes henvendelse til følgende adresse om udlevering af blanket til brug ved indhentning af flyttetilbud: D.S.B.
Kontoret for tjenestemandsflytninger Banegårdspladsen  

 1F, 1. sal 8000 Århus C Tlf. (06) 12 77 77, lokal 172. Ekspeditionstid:  

 mandag-fredag kl. 9-15.
Såfremt intet af de af tjenestemanden selv indhentede flyttetilbud har kunnet godkendes, kan kontoret for tjenestemandsflytninger søge fremskaffet et flyttetilbud, således at den pågældende enten kan benytte dette eller, hvis den pågældende foretrækker at acceptere et andet højere tilbud, der ikke godkendes, da selv må betale det overskydende beløb.
5. Det påhviler styrelserne at tilstille enhver  

 tjenestemand, der skal forflyttes eller indflytte i eller udflytte af tjenestebolig, et eksemplar af nærværende cirkulære.
Såfremt cirkulæret er optaget i ordresamling eller lignende, bør den pågældendes opmærksomhed henledes herpå i forbindelse med forflyttelsesskrivelsen.
Endvidere påhviler det styrelserne - såfremt det måtte ønskes - at være mellemled mellem tjenestemanden og D.S.B.'s kontor for tjenestemandsflytninger.
Nævnte kontor står til rådighed for samtlige statsstyrelser og -myndigheder som rådgivende organ med hensyn til bedste og billigste flyttemåde for styrelsens tjenestemænd, godkendelse af flyttetilbud etc.
Andragender om flyttegodtgørelse mv. vil kunne behandles og afgøres af vedkommende styrelse i samme omfang som hidtil.
6. Bidrag til fortolkning af  

 flyttegodtgørelsesaftalens bestemmelser findes i finansministeriet, lønnings- og pensionsdepartementets »Personaleadministrativ vejledning«, kapitel 23.
7. Som bilag 2 til aftalen er vedlagt oversigt over  

 størrelsen af supplerende flyttegodtgørelse mv. pr. 1. april 1987.
8. Dette cirkulære har virkning fra 1. april 1987.  

 Samtidig ophæves finensministeriets cirkulære af 1. april 1986 om flyttegodtgørelse mv. til tjenestemænd i staten, folkeskolen og folkekirken samt finansministeriets cirkulære af 16. september 1986 om supplerende flyttegodtgørelse.
Finansministeriet, lønnings- og pensionsdepartementet, 12. maj 1987 P.M.V.
 E.B.
