Nr BSF 9 Forslag til folketingsbeslutning om brug af væksthormoner til kvæg Fremsat af Annette Just (FP) Aage Brusgaard (FP) Niels Højland (FP) Ernst  

 B.
Schmidt (FP) den 16. januar 1991 Folketinget pålægger regeringen at fremsætte forslag i EF om lovliggørelse af de sikre hormoner til brug i den animalske husdyrproduktion med henvisning til den almindelige forbrugers optimale sikkerhed.
Bemærkninger til forslaget Rådets direktiv nr. 88/146/EØF af 7. marts 1988 forbyder i dag brug af  

 følgende hormonpræparater: testosteron, progesteron, oestradiol 17 beta,  

 trenbolonacetat og zeranol.
Ifølge konklusionerne fra den af EF tidligere  

 nedsatte arbejdsgruppe under ledelse af professor George Lamming blev det  

 fastslået, at anvendelse i den animalske husdyrproduktion af ovennævnte  

 stoffer ikke udgør nogen sundhedsmæssig risiko for forbrugerne.  

 Verdenssundhedsorganisationen, WHO, har ligeledes tiltrådt denne vurdering,  

 og stofferne er godkendt i FN's levnedsmiddelkodeks.
Som følge af dette ulogiske forbud har der siden dets indførelse floreret  

 et stort, ukontrollabelt sort marked for de nævnte sikre stoffer, men  

 beklageligvis også for stoffer, det må siges at være betænkeligt at anvende,  

 herunder det for kræftfremkaldende egenskaber mistænkte DES  

 (di-ethyl-stilbestrol). Herved udsættes danske såvel som andre EF-borgere og  

 forbrugere for en helt uacceptabel risiko for indtagelse af kød med  

 uhensigtsmæssige restkoncentrationer af såvel DES som af diverse andre  

 hormoncocktails.
Anvendelse af de sikre stoffer er tilladt i de fleste af de  

 lande uden for EF, som vi handler med.
 Ved lovliggørelse af dyrelægekontrolleret brug af de sikre hormoner vil  

 man komme den illegale brug af stofferne til livs og derigennem på fornemste  

 vis varetage forbrugernes sikkerhed.
