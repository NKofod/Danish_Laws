 En ansøgning om tilladelse til skattefri ombytning af hele  

 aktiekapitalen i et selskab blev imødekommet med vilkår om, at helejerskabet  

 af det fremtidige datterselskab bevares i mindst 3 år efter ombytningen.
 Ligningsrådet fandt ikke som foreslået af den stedlige told- og  

 skatteregion anledning til at undlade tidsbegrænsning, hvorved afhændelse af  

 datterselskabsaktierne altid ville bringe succesionen på aktionærsiden til  

 ophør.
 Aktionæren i et selskab ønskede tilladelse til skattefri aktieombytning,  

 således at samtlige aktier i selskabet skulle indskydes i et nystiftet  

 holdingselskab, og aktionæren skulle vederlægges alene med aktier/anparter i  

 holdingselskabet.
 Formålet med ombytningen var at skabe en hensigtsmæssig koncernstruktur  

 med hensyn til bl.a. et fremtidigt generationsskifte.
Den stedlige told- og skatteregion stillede forslag om et alternativt  

 vilkår til 3 års ejertidsvilkåret.
Efter sidstnævnte bringes den  

 skattemæssige succession til ophør - med avancebeskatning af aktionæren til  

 følge - hvis det nye moderselskab ikke bevarer den ejerandel af  

 datterselskabet, som opnås ved ombytningen, i mindst 3 år.
Sigtet med  

 regionens forslag om det alternative vilkår var at fjerne tidsbegrænsningen,  

 hvorved et salg af datterselskabsaktierne altid ville bringe successionen til  

 ophør, dvs. også ved afhændelse efter eksempelvis 10 års ejerskab.
 Ligningsrådet fandt, at afhændelse af ombyttede aktier efter en vis  

 periode ikke kan anses for skatteundgåelse/skatteunddragelse, og følgelig, at  

 der i loven eller dens forarbejder ikke er belæg for det foreslåede vilkår.
 Der blev givet tilladelse til aktieombytning med det vilkår, at det nye  

 holdingselskabs helejerskab af det fremtidige datterselskab bevares i mindst  

 3 år efter ombytningen.
Skattefri anpartsombytning * Afslag * Omgåelse LR af 19/11 1996, 99/96-4332-1028 For en anpartshaver i et selskab, der var ligeligt ejet af to  

 anpartshavere, blev der ansøgt om tilladelse til skattefri anpartsombytning,  

 idet ansøger fra medanpartshaveren havde fået tilsagn om at erhverve  

 yderligere 1 % af selskabets kapital.
Ligningsrådet skønnede, at det kun var  

 med henblik på at opnå virkningen af at benytte ombytningsreglerne, at der  

 skulle skabes majoritet for en af anpartshaverne, og fandt på det grundlag,  

 at ansøgningen ikke kunne imødekommes.
Reference ABL § 13 LV 1995 S.G.3.5 Et revisionsfirma ansøgte på vegne af en anpartshaver i et selskab om  

 tilladelse til skattefri anpartsombygning.
 De nærmere omstændigheder var følgende:
Anpartskapitalen i et selskab var ligeligt ejet af to anpartshavere.  

 Selskabet var stiftet i 1990 uden for lov om skattefri virksomhedsomdannelse.  

 I 1992/93 afhændede selskabet sin aktivitet, der bestod i rådgivning- og  

 kursusvirksomhed.
Efter afhændelsen have selskabet ikke haft driftsmæssige  

 aktiviteter.
Selskabet var under omdannelse til aktieselskab.
Selskabskapitalen skulle  

 forhøjes til nom. 500.000 kr. ved en overførsel fra selskabets frie reserver.  

 Den regnskabsmæssige egenkapital udgjorde ved udgangen af regnskabsåret  

 1995/96 ca. 20 mio. kr.
Inden ombytningen ville ansøger erhverve yderligere 1 % af  

 anpartskapitalen i selskabet fra medanpartshaveren.
Der var fremlagt  

 erklæring herom fra medanpartshaveren.
 Når overdragelsen var gennemført ville ansøger således eje 51 % af  

 anpartskapitalen og råde over 51 % af stemmerne i selskabet.
 Den efterfølgende ombytning skulle gennemføres ved, at ansøger indskød sin  

 51 % anpartspost i selskabet i et nystiftet holdingselskab mod alene at blive  

 vederlagt med anparter i dette selskab.
 Formålet med ombytningen var at etablere et investeringsselskab,  

 hvorigennem ansøger kunne foretage (mere risikobetonede) investeringer, som  

 det af hensyn til medanpartshaveren ikke var muligt at gennemføre i det  

 fælles selskab.
Det nye holdingselskabs anparter i datterselskabet skulle tjene som  

 belåningsgrundlag ved fremskaffelse af kapital til de fremtidige  

 investeringer.
Der ville blive tale om ikke ubetydelig lån, da der var planer  

 om investeringer til et flercifret milionbeløb.
Holdingselskabets investeringer skulle således finansieres ved lån med  

 anparterne i datterselskabet som sikkerhed.
Der var ikke planer om i ret  

 stort omfang at udlodde udbytte fra datterselskabet, da det for medaktionæren  

 ville medføre skattepligt.
 Det var tilkendegivet, at det nye holdingselskab vil bevare sin ejerandel  

 af datterselskabet i mindst 3 år.
 Berørte kommuner og told- og skatteregion havde indstillet tilladelse til  

 anpartsombygning på vilkår, at det ny moderselskabs ejerskab af det  

 fremtidige datterselskab blev bevaret i mindst 3 år.
 På baggrund af, at de to anpartshavere hidtil havde været ligestillet,  

 skønnede Ligningsrådet, at det kun var med henblik på at opnå virkningen af  

 at benytte ombytningsreglerne, at der skulle skabes majoritet for en af  

 anpartshaverne.
 Ligningsrådet fandt på det grundlag, at ansøgningen ikke kunne  

 imødekommes.
Skattefri aktieombytning * Afslag * Skatteundgåelse LR af 18/12 1996, 99/96-4332-1568 Ligningsrådet nægtede tilladelse til skattefri ombytning af hele  

 aktiekapitalen i et selskab, der var etableret efter lov om skattefri  

 virksomhedsomdannelse pr. 1. januar 1996, under henvisning til, at  

 ombytningsreglerne ikke kan anvendes med det formål at undgå avancebeskatning  

 i tilfælde af et selskabs konkurs.
Referende ABL § 13 LV 1995 S.G.3.5 En aktionær havde siden starten af 1996 ejet hele aktiekapitalen i et  

 selskab.
Med virkning fra 1. januar 1996 var selskabet anvendt ved en  

 skattefri omdannelse af den af aktionæren hidtil drevne sportsforretning.
Den  

 skattemæssige anskaffelsessum for aktierne var af revisor opgjort til et  

 negativt beløb på godt 10 mio. kr.
 Af selskabets åbningsbalance pr. 1. januar 1996 fremgik, at der var  

 overdraget aktiver for ca. 19,4 mio. kr., herunder goodwill for 8,6 mio. kr.  

 Goodwill var værdiansat på grundlag af forventningerne til de kommende års  

 indtjening.
 Den regnskabsmæssige egenkapital i åbningsbalancen udgjorde ca. 1,6 mio.  

 kr., når der var taget hensyn til udskudt skat på ca. 3,5 mio. kr.
 Selskabets 1. regnskabsår omfattede perioden 1. september 1995 - 31.  

 december 1996.
 Ombytningen skulle gennemføres ved, at aktionæren indskød sin aktiepost i  

 det berørte selskab i et nystiftet holdingselskab mod alene at blive  

 vederlagt med anparter i dette selskab.
 Om formålet med ombytningen var der i ansøgningen angivet følgende:
»..aktierne i selskabet er erhvervet med en negativ  

 anskaffelsessum i forbindelse med virksomhedsomdannelsen.
Aktionæren har  

 derfor ikke ved selskabsstiftelsen opnået den hæftelsesbegrænsning, der var  

 tilsigtet hermed.
Selskabet driver således virksomhed indenfor en stærk konkurrencepræget  

 branche, og i tilfælde af selskabets eventuelle konkurs vil der blive udløst  

 en aktieavancebeskatning hos aktionæren af et beløb svarende til forskellen  

 mellem 0 kr. og den negative anskaffelsessum på de i forbindelse med  

 omdannelsen erhvervede aktier.
Med henblik på at undgå at en sådan situation  

 opstår, ønsker aktionæren at stifte et holdingselskab i anpartsselskabsform  

 md en indskudskapital på 200.000 kr.« Berørte kommuner udtalte, at de ikke kunne anbefale tilladelse, idet  

 anmodningen ikke var begrundet i koncernforhold eller selskabets egne  

 erhvervsmæssige risici.
 Told- og Skatteregionen fandt, at betingelserne for skattefri ombytning  

 principielt var opfyldt men henviste samtidig til, at det ikke var kendt,  

 hvorvidt betingelserne for den skattefri virksomhedsomdannelse pr. 1. januar  

 1996 ville være opfyldt, da selvangivelse og ligning endnu ikke havde fundet  

 sted.
 Ligningsrådet fandt, at reglerne i aktieavancebeskatningslovens § 13 ikke  

 kan anvendes med det formål at undgå at undgå avancebeskatning i tilfælde af  

 et selskabs konkurs, og afslog på det grundlag ansøgningen.
Skattefri aktieombytning * Tilladelse * Vilkår om 3 års helejerskab * Uenighed mellem involverede skattemyndigheder En aktionær ansøgte om tilladelse til skattefri ombytning af hele  

 aktiekapitalen i et selskab.
Ansøgningen var begrundet med ønsket om at  

 adskille den fri egenkapital fra den forretningsmæssige risiko og at lette et  

 fremtidigt generationsskifte.
Ligningsmyndigheden i selskabets  

 hjemstedskommune indstillede afslag under henvisning til, at der ikke var  

 tale om en egentlig forretningsmæssig begrundelse.
Ligningsrådet vurderede,  

 at der ikke var tale om skatteundgåelse eller skatteunddragelse og imødekom  

 på det grundlag ansøgningen med vilkår om, at helejerskabet af det fremtidige  

 datterselskab bevares i mindst 3 år efter ombytningen.
Reference ABL § 13 LV 1995 S.G.3.5 Et ægtepar havde siden 1983 ejet hver halvdelen af aktiekapitalen i et  

 selskab, der drev virksomhed inden for modebranchen.
Ombytningen skulle gennemføres ved, at de to aktionærer indskød hver deres  

 aktiepost i det berørte selskab i et nystiftet holdingselskab mod i samme  

 indbyrdes forhold at blive vederlagt med aktier i dette selskab.
Der skulle  

 ikke udbetales en kontant udligningssum til de to aktionærer.
 Formålet med ombytningen var at udskille den risikofyldte del af  

 virksomheden i en selvstændig enhed og placere den fri egenkapital i det nye  

 holdingselskab og samtidig lette muligheden for et fremtidigt  

 generationsskifte.
 Det var tilkendegivet, at der ikke var planer om at ændre på ejerforholdet  

 til det fremtidige datterselskab i de første 3 år efter ombytningen.
 Ligningsmyndigheden i selskabets hjemstedskommune havde indstillet, at der  

 gives afslag på ansøgningen, idet kommunen fandt, at der ikke var tale om en  

 egentlig forretningsmæssig begrundelse.
 I udtalelsen var bl.a. anført følgende:
 »Ingen af de anførte begrundelser kan anses for egentlige  

 forretningsmæssige begrundelser, som kan medføre, at gennemførelse af  

 aktieombytningen anerkendes at ske ud fra kommercielle overvejelser.
 Den del af begrundelsen, der omfatter udskillelse af den risikofyldte del  

 af virksomheden, vedrører i realiteten alene aktionærernes egen formuesfære,  

 idet forholdet må opfattes som en sikringsakt, der udelukkende har til  

 hensigt at beskytte aktionærernes personlige formue (nemlig deres respektive  

 formueandele i det erhvervede selskab) for det tilfælde, at der skulle opstå  

 økonomiske vanskeligheder mv. i det pågældende selskab.
For så vidt angår den mere underordnede begrundelse om at lette muligheden  

 for et fremtidigt generationsskifte bemærkes, at aktionærernes alder, 40 og  

 42 år, bør medføre, at der helt ses bort fra denne begrundelse.
Hertil  

 kommer, at generationsskifter i relation til aktieavancebeskatningslovens  

 bestemmelser om skattefri aktieombytning ikke i sig selv anses for en  

 forretningsmæssig begrundelse.
Der henvises i den forbindelse til  

 ministersvaret i bilag 3 til L 35.
Der ses herefter ikke at være grundlag for at imødekomme det  

 ansøgte.« Øvrige hørte kommuner og told- og skatteregioner havde tilsluttet sig, at  

 der blev givet tilladelse til aktieombytning på vilkår, at det ny  

 moderselskabs helejerskab af det fremtidige datterselskab blev bevaret i  

 mindst 3 år.
 Ligningsrådet skønnede, at der ikke var tale om skatteundgåelse eller  

 skatteunddragelse og imødekom på det grundlag ansøgningen med vilkår om, at  

 helejerskabet af det fremtidige datterselskab blev bevaret i mindst 3 år  

 efter ombytningen.
