 Udtalt, at det ikke ud fra kommunalretlige synspunkter kan antages, at  

 naturgasselskaberne er afskåret fra - at formidle en rammeaftale mellem  

 udvalgte fabrikanter og importører og nogle udvalgte VVS-installatører om  

 levering med rabat af komponenter til brug ved installation af gas.  

 Fabrikanterne leverer komponenterne direkte til VVS-installatøren, men  

 fakturering sker til naturgasselskabet, som med tillæg af et administrations-  

 og risikogebyr viderefakturerer til VVS-installatøren, - at indgå aftale med  

 udvalgte VVS-installatører om, at disse skal tilbyde at udføre  

 installationsarbejde for forbrugerne til en fast pris og - at etablere en  

 finansieringsordning, der indebærer, at naturgasselskaberne optager lån i et  

 pengeinstitut og videreudlåner pengene til forbrugeren til dækning af  

 installationsomkostningerne.
 Finansieringsordningen skal hvile i s ig selv .
 I skrivelse af 10. november 1981 (ref. nr. 2401/2.4.7.) har Naturgas Syd  

 I/S (NGS) fremsendt en redegørelse for selskabets overvejelser om at udbyde  

 en såkaldt pakkeløsning med henblik på at opnå er hurtig markedsopbygning for  

 naturgas i det syd- og sønderjyske område.
 På et møde i energiministeriet tirsdag den 24. november 1981 hvor  

 energistyrelsen, monopoltilsynet og indenrigsministeriet var repræsenteret,  

 har repræsentanter for NGS mundtligt uddybet og præciseret indholdet af  

 selskabets overvejelser om pakkeløsningen.
 Under mødet fremhævede NGS, at man ønskede indenrigsministeriets  

 stillingtagen til, om NGS's engagement i pakkeløsningen ud fra  

 kommunalretlige synspunkter var lovlig, hvilket efter selskabets opfattelse  

 er tilfældet.
Det materiale og de oplysninger, der foreligger for indenrigsministeriet,  

 har ikke karakter af endelige vedtagelser i selskabets kompetente organer,  

 men er overvejelser, udkast og kalkuler m.v.
Dette forhold gør det vanskeligt  

 for indenrigsministeriet at udtale sig detailleret om pakkeløsningen.  

 Indenrigsministeriet har imidlertid valgt i det følgende at forsøge at  

 beskrive hovedelementerne (rammeaftale og finansiering) i pakkeløsningen,  

 således som indenrigsministeriet har forstået dem.
På grundlag heraf er der  

 efterfølgende taget stilling til, om disse hovedelementer er lovlige set ud  

 fra kommunalretlige synspunkter.
Der er med andre ord ikke taget stilling til  

 om de måtte være forenelige med anden lovgivning, herunder med  

 monopollovgivningen og med bank- og sparekasselovgivningen samt loven om  

 visse kreditinstitutter.
 1. Rammeaftalen.
Uden at NGS bliver lagerførende, formidler selskabet en rammeaftale med en  

 kreds af udvalgte fabrikanter, importører og grossister om leverancer af  

 gasbrændere, kedler og husholdningsapparater m.v. direkte til den  

 VVS-installatør, som hos forbrugeren skal foretage installationen.  

 Udvælgelsen er sket blandt de, der har indsendt tilbud til NGS som svar på  

 selskabets annonce i dagspressen m.v.
Som kriterier for NGS's udvælgelse er  

 bl.a. indgået, at de pågældende forpligter sig til ikke at sælge de af  

 aftalen omfattede produkter til andre til en lavere pris end den, der aftales  

 med NGS, at der kan dokumenteres et økonomisk grundlag for fortsatte  

 leverancer i mindst 3 år, at produkterne er hensigtsmæssige og  

 energiøkonomiske, og at der kan opnås den fornødne mængderabat.
Med en kreds af områdets VVS-installatører m.v. indgår NGS desuden en  

 aftale om autorisation til naturgasinstallationer og om, at installatørerne  

 præsenterer forbrugerne for et fast tilbud på definerede installationer,  

 montering og service.
En autorisation giver VVS-installatøren adgang til hos  

 NGS at købe de af rammeaftalen omfattede komponenter til installation hos de  

 forbrugere, der har kontraheret med NGS om at aftage naturgas, og som ønsker  

 pakkeløsningen.
VVS-installatørens komponentrekvisition sendes til NGS, der  

 videreformidler den til vedkommende producent.
Producenten leverer  

 komponenterne direkte til VVS-installatøren, der hos forbrugeren præsenterer  

 den til betaling sammen med en regning for installationsudgifterne m.v.
 2. Finansiering.
 Den forbruger, der med NGS har indgået aftale om leverance af naturgas,  

 skal betale for a) tilslutning til naturgasnettet, b) indkøb og installation  

 af naturgasforbrugende komponenter og c) den løbende levering af naturgas.
 NGS's pakkeløsning åbner mulighed for, at forbrugerne kan vælge imellem  

 enten kontant eller ved egen finansiering at betale for udgifterne ved a) og  

 b) eller at indgå i den af NGS etablerede finansieringsordning.
NGS's finansieringsordning, der skal hvile i sig selv og ikke vil belaste  

 gasprisen, etableres ved, at NGS hos ganske få, store långivere optager de  

 fornødne lån.
De lånte midler videreudlånes af NGS til de forbrugere, som  

 ønsker det med en løbetid og afdrags- og øvrige vilkår, som muliggør en  

 dækning af NGS's administration af ordningen, en dækning af de tab, som måtte  

 indtræffe, og forrentning og afdrag af NGS's lån.
 På baggrund af den ovenfor gengivne forståelse af hovedprincipperne i  

 pakkeløsningen skal indenrigsministeriet udtale følgende:
 Det, der sammenfattende foreligger til bedømmelse for  

 indenrigsministeriet, er, om det i princippet er et lovligt formål for NGS at  

 medvirke til at formidle naturgasforbrugende gasbrændere og kedler m.v. til  

 sine kunder, og om det er et lovligt formål for NGS at tilvejebringe og  

 administrere en finansieringsordning for sådanne komponenter,  

 installationsudgifter og for tilslutningsafgiften.
 Til grund for sin vurdering heraf har indenrigsministeriet lagt vægt på,  

 at NGS efter § 2.2. i sine vedtægter kan påtage sig en distribution til den  

 enkelte forbruger, at selskabet efter vedtægternes § 2.3. kan påtage sig  

 andre energiplanlægnings- og forsyningsopgaver , at § 1 i  

 varmeforsyningsloven udtrykkeligt udtaler, at lovens formål er, at formindske  

 energiforsyningens afgængighed af olie , at samme lov i §§ 18 og 19  

 indeholder hjemmel til at tvinge forbrugerne til at tilslutte sig kollektive  

 varmeforsyningsanlæg, som ifølge lovens § 2, stk. 1, også omfatter anlæg til  

 fremføring af naturgas, og at kommunalbestyrelserne ved varmeforsyningsloven  

 og ved deltagelse i fælleskommunale naturgasselskaber har fået en meget  

 fremtrædende placering i samfundets varmeforsyning.
 På denne baggrund må indenrigsministeriet være af den opfattelse, at det  

 ikke ud fra kommunalretlige synspunkter kan antages, at NGS i princippet er  

 afskåret fra at engagere sig i foranstaltninger, der tilskynder forbrugeren  

 til at søge tilslutning til naturgasnettet.
Om den af NGS beskrevne pakkeløsning herefter kan anses for lovlig, må  

 bero på en vurdering af løsningens enkelte elementer.
Denne vurdering må tage  

 udgangspunkt i monopollovgivningen, i den lovgivning der regulerer  

 finansieringsvirksomhed - her formentlig især lov om banker og sparekaser og  

 lov om visse kreditinstitutter - og i kommunalretlige synspunkter.
 For så vidt angår monopollovgivningen skal indenrigsministeriet henvise  

 NGS til at rette henvendelse til monopoltilsynet og for så vidt angår den i  

 øvrigt nævnte lovgivning til industriministeriet.
 Ud fra kommunalretlige synspunkter er det indenrigsministeriets  

 opfattelse, at NGS lovligt kan medvirke til at skaffe gasaftagerne de størst  

 mulige mængderabatter ved at formidle levering fra den rabatgivende producent  

 m.fl. til den udførende installatør og som et led i den gensidigt bebyrdende  

 aftale om formidling og rabat eventuelt indestå for, at producenten får sin  

 betaling.
 Indenrigsministeriet har herved tillagt det vægt, at pakkeløsningen  

 økonomisk skal hvile i sig selv, og at den således på ingen måde vil belaste  

 den fremtidige gaspris og dermed de forbrugere, som ikke ønsker at modtage  

 tilbuddet om pakkeløsningen, at den står åben for alle, som måtte ønske det,  

 at NGS's pakkeløsnings- og finansieringsvirksomhed i givet fald agtes udskilt  

 i et selvstændigt selskab med særskilt regnskab, hvorved det kan dokumenteres  

 og kontrolleres, att aktiviteterne ikke kommer til at belaste gasprisen og  

 hviler i sig selv, og at pakkeløsningsvirksomheden er reguleret efter forud  

 fastlagte regler, der muliggør en efterprøvelse af en afgørelse truffet i  

 forhold til en aftager.
 Energiministeriet, industriministeriet, boligministeriet, monopoltilsynet,  

 tilsynet med banker og sparekasser, KOMGAS, Kommunernes Revisionsafdeling,  

 Esbjerg, har fået kopi af denne skrivelse.
 Indenrigsministeriets afgørelser og udtalelser om kommunale forhold 1981  

 3.3.
