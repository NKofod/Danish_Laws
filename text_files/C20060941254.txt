Forlængelse  

 af Østaftalen og betydningen for de regionale arbejdsmarkedsråds behandling  

 af  

 høringer fra Udlændingestyrelsen Forligskredsen bag Østaftalen  Venstre, Konservative,  

 Socialdemokraterne, De Radikale og SF  har vedtaget en forlængelse af  

 overgangsordningen  

 vedrørende fri bevægelighed for arbejdstagere fra Estland, Letland, Litauen,  

 Polen, Slovakiet, Slovenien, Tjekkiet og Ungarn.
 Aftalen herom kan findes på:  

  

 http://www.bm.dk/sw10266.asp.
 På baggrund heraf vedtog Folketinget den 2. juni 2006 en  

 ændring af udlændingeloven (L 235 - Ændring af reglerne om meddelelse af  

 opholdstilladelse på grundlag af beskæftigelse til statsborgere i Estland,  

 Letland, Litauen, Polen, Slovakiet, Slovenien, Tjekkiet og Ungarn samt til  

 statsborgere i Bulgarien og Rumænien m.v.).
 Ændringsloven kan findes på Retsinformation:
http://www.folketinget.dk/?/samling/20051/MENU/00000002.htm 1.  

 	  

 Lovændringen indebærer i hovedtræk følgende:
-  

 	  

 Lempelse af kravet om fuldtidsbeskæftigelse for borgere fra de  

 pågældende lande Fremover er det en  

 betingelse for opholdstilladelse efter overgangsordningen (udlændingelovens §  

 9 a, stk. 5), at udlændingen har indgået  

 aftale eller fået tilbud om ordinær beskæftigelse med en ugentlig arbejdstid  

 på  

 mindst  

  

 30 timer.
Det har hidtil været  

 en betingelse, at der er tale om fuldtidsbeskæftigelse.
Det vil fortsat være  

 en  

 betingelse, at der er tale om overenskomstmæssig eller på anden måde  

 sædvanlig  

 løn, samt at arbejdsgiveren er indeholdelsespligtig efter kildeskatteloven og  

 ikke omfattet af en overenskomstmæssig arbejdskonflikt.
-  

 	  

 Ny anmeldelsesordning for arbejde hos overenskomstdækkede  

 arbejdsgivere Med de nye regler  

 kan Udlændingestyrelsen på baggrund af ansøgning forhåndsgodkende herværende  

 overenskomstdækkede virksomheder til at ansætte arbejdstagere fra de  

 pågældende  

 lande.
Arbejdstagerne kan  

 påbegynde arbejde hos de forhåndsgodkendte arbejdsgivere, når  

 ansættelsesforholdet  

 er anmeldt til Udlændingestyrelsen.
Anmeldelsesordningen omfatter kun  

 overenskomstdækkede  

 arbejdsgivere, der kan godkendes til at ansætte arbejdstagere inden for  

 nærmere  

 afgrænsede arbejdsfunktioner på vilkår omfattet af overenskomsten eller  

 forskere, specialister mv. på individuelle kontrakter.
-  

 	  

 Bemyndigelsesbestemmelse til at indføre en anmeldelsesordning  

 for arbejde hos ikke-overenskomstdækkede arbejdsgivere Integrationsministeren  

 har fået bemyndigelse til at fastsætte regler om forhåndsgodkendelse af  

 ikke-overenskomstdækkede arbejdsgivere.
En sådan ordning forudsætter dog, at  

 der forinden er enighed i forligskredsen om at udvide muligheden for  

 forhåndsgodkendelser til også at omfatte ikke-overenskomstdækkede  

 virksomheder.  

 Muligheden skal drøftes af forligskredsen i efteråret 2006.
-  

 	  

 Bemyndigelsesbestemmelse til at undtage visse brancher fra overgangsordningen Integrationsministeren  

 har fået bemyndigelse til at fastsætte regler om, at østeuropæiske  

 arbejdstagere  

 er fritaget for krav om opholdstilladelse.
Bemyndigelsesbestemmelsen kan  

 udmøntes  

 efter aftale med forligskredsen inden for særlige områder med  

 flaskehalsproblemer -  

 	  

 Mulighed for en overgangsordning for Bulgarien og Rumænien Overgangsordningen  

 med de vedtagne justeringer finder anvendelse for statsborgere i Bulgarien og  

 Rumænien,  

 når disse lande forventes optaget i EU den 1. januar 2007.  

 Integrationsministeren kan - afhængig af forligskredsens beslutninger -  

 bestemme at indføre særlige overgangsordninger for Bulgarien og Rumænien.
-  

 	  

 Administrative tiltag med hensyn til studerende og pendlere Der tages  

 administrative tiltag med hensyn til studerende og pendlere.  

 EU/EØS-bekendtgørelsen ændres, således at østeuropæiske statsborgere, der  

 opholder sig i Danmark som studerende på en kompetencegivende og  

 SU-berettiget  

 uddannelse kan arbejde på samme betingelser som studerende fra andre  

 EU-lande.  

 Udlændingebekendtgørelsen præciseres således, at østeuropæiske arbejdstagere,  

 der er bosat i udlandet og har fået tilbudt beskæftigelse i Danmark, kan  

 meddeles pendlerarbejdstilladelse, hvis betingelserne i medfør af  

 overgangsordningen i øvrigt er opfyldt..
 2.  

 	  

 Betydningen af ændringerne for De Regionale  

 Arbejdsmarkedsråds behandling af høringer fra Udlændingestyrelsen ang.  

 borgere  

 fra de nye EU-lande.
 Høring  

 ved overvejelser om inddragelse af forhåndsgodkendelser.
 Med den nye bestemmelse i  

 udlændingelovens §  

 9 a,  

 stk. 15, tilføjes der et ny område, hvor Udlændingestyrelsen vil kunne  

 foretage  

 høringer af arbejdsmarkedsrådene.
Udlændingestyrelsen vil efter denne  

 bestemmelse kunne inddrage en forhåndsgodkendelse af en virksomhed, hvis  

 godkendelsen er opnået ved svig, hvis betingelserne for godkendelsen ikke  

 længere  

 er til stede, eller hvis vilkårene for godkendelsen ikke overholdes.
Det  

 fremgår af bestemmelsen, at Udlændingestyrelsen til brug for en afgørelse  

 herom  

 vil kunne indhente en udtalelse fra Det Regionale Arbejdsmarkedsråd.
 Arbejdsmarkedsstyrelsen forventer  

 senere at udsende nærmere vejledning til arbejdsmarkedsrådene om dette nye  

 høringsområde,  

 når der foreligger flere informationer fra Udlændingestyrelsen om  

 procedurerne.
 Overvejelser  

 om at indføre regler om forhåndsgodkendelser for ikke-overenskomstdækkede  

 virksomheder.
 Det fremgår af forlængelsen af  

 Østaftalen, at aftalepartierne er enige om at analysere mulighederne for  

 forhåndsgodkendelse  

 af ikke-overenskomstdækkede virksomheder, og at der i løbet af efteråret 2006  

 vil blive taget stilling til, om dette kan tages i anvendelse ved årsskiftet  

 2006/2007.
 Hvis der senere sker ændringer, vil  

 Arbejdsmarkedsstyrelsen orientere herom.
