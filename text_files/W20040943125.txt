Landsskatteretskendelse vedr. livsforsikringssum fra en  

 forsikring tegnet af et selskab for selskabets afdøde hovedanpartshaver og  

 direktør Klagen vedrører udbetaling fra livsforsikring, der er anset for  

 skattepligtig indkomst, jf. statsskattelovens § 4.
Landsskatterettens  

 afgørelse Skatteforvaltningen har anset udbetaling på en livsforsikring  

 for skattepligtig indkomst,557.238 kr.
 Landsskatteretten stadfæster skatteforvaltningens afgørelse.
Sagens  

 oplysninger Det fremgår af sagen, at A ApS, tidligere B ApS (herefter kaldet  

 Selskabet) blev stiftet den 10. oktober 1989.
Om Selskabet er oplyst, at dets aktivitet bestod i salg og  

 markedsføring af frø. C ejede samtlige anparter i Selskabet, ligesom han var  

 ansat som direktør heri.
Selskabet har aldrig haft andre ansatte end C, der  

 døde den 4. august 2000. Selskabet trådte i solvent likvidation den 14.  

 februar  

 2001.
I 1991 tegnede Selskabet i et forsikringsselskab en  

 livsforsikring med C som den forsikrede.
Af livsforsikringspolicen fremgår,  

 at  

 forsikringen begynder den 12. november 1991, og at forsikringssummen vil  

 blive  

 udbetalt, såfremt C dør inden den 7. juli 2005, hvilken dato C ville fylde 65  

 år.
 Forsikringssummen udgjorde i forsikringspolicen ved  

 tegningstidspunktet 460.000 kr., der på udbetalingstidspunktet den 25.  

 september 2000 kunne opgøres til 559.337 kr.
 Selskabet har i specifikationer til årsregnskabet for 2000  

 angivet 559.337 kr. som en ikke skattepligtig forsikringserstatning.
Skatteforvaltningens  

 afgørelse Skatteforvaltningen har forhøjet Selskabets skattepligtige  

 indkomst med 557.238 kr., der er fremkommet ved udbetalingssummen på 559.337  

 kr. minus udgift til forsikringspræmie på 2.099 kr., der er godkendt  

 fradragsberettiget som en driftsomkostning for Selskabet.
 Skatteforvaltningen har opgjort Selskabets omsætning og  

 regnskabsmæssige resultater efter skat for perioden 1990-2000 således:
Regnskabsperiode Omsætning Resultat 01.10.89  31.12.90:
 1.500.966 kr.
 - 16.026 kr.
01.01.91  31.12.91 2.177.981 kr.
 43.066 kr.
01.01.92  31.12.92 2.703.261 kr.
 68.479 kr.
01.01.93  31.12.93 2.910.000 kr.
 100.000 kr.
01.01.94  31.12.94 2.102.966 kr.
 52.309 kr.
01.01.95  31.12.95 2.377.481 kr.
 67.469 kr.
01.01.96  31.12.96 3.011.813 kr.
 66.158 kr.
01.01.97  31.12.97 2.213.113 kr.
 55.591 kr.
01.01.98  31.12.98 2.383.557 kr.
 - 6.734 kr.
01.01.99  31.12.99 2.015.036 kr.
 - 38.367 kr.
 Løn til C har udgjort 300.000 kr.  341.000 kr. pr. år.
 Skatteforvaltningen har i øvrigt henvist til sagsfremstillingen,  

 hvoraf bl.a. fremgår:
 Det fremgår af såvel statsskattelovens § 5 som af  

 pensionsbeskatningsloven, at udbetalingen fra den pågældende livsforsikring  

 som  

 udgangspunkt er skattefri.
Skattefriheden bortfalder imidlertid, hvis  

 livsforsikringen har karakter af at være en skadesforsikring for selskabet,  

 jf.  

 Ligningsvejledningens anvisninger og den citerede udtalelse fra  

 Ligningsrådet.
 For at livsforsikringen kan opfattes som en skadesforsikring  

 skal følgende betingelser være opfyldt:
 Der  

 skal være tale om en ren risikoforsikring uden opsparingselement.
 Forsikringssummen  

 er fastsat ud fra en konkret vurdering af virksomhedens forventede økonomiske  

 tab ved medarbejderens død.
 Erstatningen  

 må ikke overstige det således opgjorte tab.
 Under disse forudsætninger vil udbetalingen være skattepligtig  

 for selskabet.
 Der er tale om ren risikoforsikring uden opsparingselement,  

 hvorfor den første betingelse er opfyldt.
 Med hensyn til betingelse 2 og 3 bemærkes:
Forsikringen er tegnet af selskabet.
Den kunne være tegnet af C  

 selv  i så fald ville forsikringsudbetalingen utvivlsomt have været  

 skattefri,  

 jf. pensionsbeskatningslovens § 53 A.
Den omstændighed, at selskabet tegnede  

 forsikringen er i sig selv en tilkendegivelse af, at det er selskabets  

 økonomi,  

 der skulle sikres gennem tegningen af forsikringen.
På tidspunktet for tegningen havde selskabet eksisteret godt og  

 vel et år.
Tab som følge af Cs bortgang kunne derfor være vanskelig at  

 fastlægge.
De efterfølgende realiserede resultater i selskabet afspejler ikke  

 nødvendigvis de forventninger, der er lagt til grund for fastlæggelse af  

 forsikringssummen.
Forsikringen blev tegnet i 1991, hvor C var 51 år, og den ville  

 udløbe i 2005, hvor C ville være blevet 65 år.
Forsikringen blev tegnet med  

 en  

 dækning på 460.000 kr.
C var stifter og eneste ansatte i selskabet og som  

 sådan  

 forudsætningen for selskabets drift.
Ved hans bortgang ville selskabet derfor  

 utvivlsomt lide et økonomisk tab, som kunne opgøres til hans indtægtsskabende  

 evne for selskabet.
Set i forhold hertil forekommer den tegnede  

 forsikringssum  

 ikke at overstige tabet.
Det bemærkes i den forbindelse, at selskabet har  

 skullet vurdere tabet som en økonomisk konsekvens af skadens  

 indtræden på et  

 ukendt tidspunkt indenfor de 14 år, hvor selskabet har dækket sig ind via  

 forsikringen.
Selskabets repræsentant har gjort gældende, at selskabet ikke  

 har fastsat forsikringssummen ud fra en konkret vurdering af virksomhedens  

 forventede tab, hvorfor der efter hans opfattelse ikke er grundlag for  

 beskatning.
Tværtimod har man med tegningen af forsikringen ønsket at  

 selskabet  

 kunne opnå en skattefri udbetaling.
Hertil bemærker vi, at tegning af forsikringen med det angivne  

 skattemæssige formål alt andet lige vil involvere overvejelser om den  

 skattemæssige behandling af de løbende forsikringspræmier.
Selskabet har  

 igennem alle årene, bortset fra udbetalingsåret, fratrukket præmierne til  

 livsforsikringen.
Derved har selskabet selv kvalificeret forsikringen som en  

 skadesforsikring. Klagerens  

 påstand og argumenter Repræsentanten har påstået den skattepligtige indkomst nedsat  

 med 557.238 kr.
Repræsentanten har anført, at i forbindelse med opgørelsen af  

 indkomsten er præmien på livsforsikring ikke selvangivet i indkomståret 2000.  

 I  

 tidligere indkomstår henholdsvis skatteår har Selskabet fratrukket præmien på  

 forsikringen i Selskabets skattepligtige indkomst.
Repræsentanten er af den  

 opfattelse, at det er en fejl, at forsikringspræmien er fratrukket, men det  

 må  

 have været revisorens vurdering, at den var fradragsberettiget.
Som det fremgår af den opgørelse, som skatteforvaltningen har  

 udarbejdet over Selskabets resultat for perioden 1. oktober 1989 til og med  

 31.  

 december 1999 har Selskabets resultat svinget mellem  38.367 kr. og  

 100.000  

 kr.
Dette resultat fremkommer efter, at C har modtaget løn i en  

 størrelsesorden  

 på 300.000 kr. til 341.000 kr.
 På den nævnte baggrund kan det gennemsnitlige resultat for  

 regnskabsårene 1989  1999 opgøres til 32.579 kr.
 Til støtte for den nedlagte påstand gøres det gældende, at den  

 udbetalte forsikring er skattefri for Selskabet, idet de betingelser, der  

 gælder for fradrag for forsikringspræmier på nøglemedarbejdere også er  

 gældende  

 for så vidt angår skattepligten af de forsikringssummer, der udbetales på  

 forsikring på nøglemedarbejdere.
 Repræsentanten har gjort gældende, at den udbetalte  

 forsikringssum på 559.337 kr. ikke er fastsat ud fra en konkret vurdering af  

 virksomhedens økonomiske tab ved Cs død, og at erstatningen i meget  

 væsentlig  

 grad overstiger Selskabets tab.
Forsikringen er tegnet i 1991 tæt på udløbet af Selskabets andet  

 regnskabsår.
Som anført ovenfor er forsikringen tegnet med en oprindelig  

 forsikringssum på 460.000 kr.
På tegningstidspunktet, som må formodes at være  

 tæt på den 12. november 1991, hvor forsikringen trådte i kraft, havde  

 Selskabet  

 aflagt ét regnskab for regnskabsåret 1989/1990, hvor resultatet var   

 16.026  

 kr.
Tegningstidspunktet ligger tæt på udløbet for regnskabsåret 1991, og  

 måtte  

 der have været kendskab til resultatet for dette regnskabsår ville det også  

 have været kendeligt, at resultatet for regnskabsåret 1991 ville være af en  

 begrænset størrelse.
Resultatet for regnskabsåret 1991 var 43.066 kr.
Det er anført,  

 at tegning af en livsforsikring på C med en forsikringssum på 460.000 kr.  

 ikke  

 er fastsat ud fra en konkret vurdering af virksomhedens økonomiske tab ved  

 Cs  

 død.
For så vidt angår bedømmelsen af Selskabets tab ved Cs død skal  

 dette tab sættes i relation til de af Selskabet opnåede resultater.
For  

 regnskabsårene 1998 og 1999 har Selskabet realiseret et resultat på  

 henholdsvis  

  6.738 kr. og  38.367 kr.
De nævnte resultater for regnskabsårene  

 1998 og  

 1999 afviger meget væsentligt fra forsikringssummen, som må formodes at have  

 været i en størrelsesorden ca. 530.000 kr. før reguleringer for 2000. Der er  

 således en forskel i de af Selskabet opnåede resultater for regnskabsårene  

 1998  

 og 1999 og den udbetalte forsikringssum på mellem 530.000 kr. og 600.000 kr.  

 Herved bortfalder også betingelsen om, at erstatningen ikke overstiger det  

 opgjorte tab.
 Repræsentanten har henvist til Skattedepartementets kommentar i  

 TfS1988, 435 vedrørende en virksomheds fradragsret for indbetaling på en  

 livsforsikring, hvoraf fremgår, at der skal være tale om en ren  

 risikoforsikring uden opsparingselement, at forsikringssummen er fastlagt ud  

 fra en konkret vurdering af virksomhedens forventede økonomiske tab ved  

 medarbejderens død og at erstatningen ikke overstiger det opgjorte tab.
Told-  

 og Skattestyrelsens bemærkninger Told- og Skattestyrelsen har indstillet ansættelsen stadfæstet,  

 idet ideen med forsikringen må have været at dække tabet ved  

 hovedanpartshaverens død.
Styrelsen har ligeledes henvist til TfS 1988, 435,  

 idet bemærkes, at det ingen steder er angivet, hvorledes den konkrete  

 vurdering  

 af et selskabs tab skal opgøres.
I det foreliggende tilfælde er det  

 imidlertid  

 styrelsens opfattelse, at det må være Selskabets resultat plus  

 hovedanpartshaverens løn, der må tages udgangspunkt i, hvorfor en  

 forsikringssum på 460.000 kr., der skulle gælde i en 14-årig periode, må  

 anses  

 for passende.
Landsskatterettens  

 bemærkninger og begrundelse Landsskatteretten finder, at udbetalingen fra den omhandlede  

 livsforsikring er skattepligtig indkomst for Selskabet i medfør af  

 statsskattelovens § 4, idet det må antages, at forsikringen er tegnet af  

 Selskabet for at dække et driftstab i tilfælde af Cs død inden den 7.  

 juli  

 2005. Retten har herved lagt vægt på, at Selskabet har foretaget fradrag for  

 præmierne på livsforsikringen, ligesom forsikringssummen ifølge policen på  

 460.000 kr. - henset til den økonomiske udvikling i Selskabet  ikke  

 synes at  

 have været hverken for høj eller lav, hvorfor der ikke kan antages at have  

 været grundlag for at foretage en regulering af denne sum i perioden fra  

 Selskabets start til Cs død.
