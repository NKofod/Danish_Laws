Betænkning afgivet af Erhvervsudvalget  

 den 8. maj 2002 Betænkning over Forslag til lov om ophævelse af lov om  

 erhvervsudvikling og om ændring af lov om erhvervsfremme (Etablering af Danmarks Erhvervsråd og  

 udlægning af akkreditering og metrologi til en privat organisation) [af økonomi- og erhvervsministeren (Bendt  

 Bendtsen)] 1. Ændringsforslag Der er af Socialdemokratiets medlemmer af udvalget stillet  

 2 ændringsforslag til lovforslaget.
2. Udvalgsarbejdet Lovforslaget blev fremsat den 13. marts 2002 og var til 1.  

 behandling den 16. april 2002. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Økonomi- og erhvervsministeren har den 1. marts  

 2002 sendt et udkast til lovforslaget i høring med svarfrist den 8.  

 marts 2002. Den 27. marts 2002 sendte økonomi- og erhvervsministeren  

 de indkomne høringssvar og den 4. april 2002 et notat herom til  

 udvalget.
Spørgsmål Udvalget har stillet 4 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Nogle af udvalgets spørgsmål og økonomi- og  

 erhvervsministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et flertal i udvalget (V, DF, KF, og KRF)  

 indstiller lovforslaget til vedtagelse uændret.
 Et mindretal i udvalget (S og RV) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (SF) vil  

 redegøre for sin stilling til lovforslaget ved 2. behandling, men  

 stemmer for de stillede ændringsforslag.
 Et tredje mindretal i udvalget (EL)  

 indstiller lovforslaget til forkastelse ved 3. behandling og vil  

  stemme hverken for eller imod de stillede ændringsforslag.
Enhedslistens medlem af udvalget mener, at  

 erhvervsstøtte skal være betinget af en eller anden form for  

 målsætning udover ønsket om øget vækst.
Det  

 kan være miljømålsætninger, etiske  

 målsætninger, beskæftigelsesmålsætninger eller  

 andet.
Det er der intet af i dette lovforslag.
Sammensætningen af Danmarks Erhvervsråd viser  

 med al ønskelig tydelighed, at regeringen udelukkende ser  

 erhvervslivet som dialogpartner i forbindelse med erhvervspolitikken. 9 ud af  

 12 pladser er afsat til diverse erhvervsorganisationer.
Fagbevægelsen  

 er stort set holdt ude, og miljøorganisationer og andre folkelige  

 bevægelser er der slet ikke fundet plads til.
I den situation bliver  

 ordene om, at erhvervsstrukturen også skal tilpasses til  

 miljøforhold, helt hule.
Efter Enhedslistens opfattelse er det ikke bare  

 erhvervslivet, der skal være dialog med.
Der skal i langt højere  

 grad, end der er lagt op til i dette lovforslag, være en dialog om  

 erhvervspolitik med de ansatte, med miljøorganisationer, med andre  

 folkelige bevægelser og det omliggende samfund i øvrigt.
Det er  

 der ingenting af i dette lovforslag, så Enhedslisten kan ikke  

 støtte lovforslaget.
 Enhedslisten stemmer hverken for eller imod de af  

 Socialdemokratiet stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et  

mindretal (SF og RV):
Til § 2 1) I den under nr. 5 foreslåede affattelse af §  

 4 indsættes efter stk. 3 som nyt stykke:
» Stk. 4-6 bliver herefter stk. 5-7.
[Pligt til udarbejdelse af strategier] 2) I den under nr. 5 foreslåede affattelse af §  

 4 indsættes efter stk. 6 som nyt stykke:
» [Fremme af koordinering mellem rådene] Bemærkninger Til nr. 1 I forslag nr.
L 162 til lov om teknologi og innovation er det  

 foreslået, at Rådet for Teknologi og Innovation kan udarbejde  

 strategier, gennemføre analyser og evalueringer af udviklingen og  

 konkrete initiativer inden for rådets arbejdsområde.
 Der ønskes en tilsvarende mulighed for Danmarks  

 Erhvervsråd, og der lægges vægt på, at det skal  

 være en forpligtelse for rådet at fremkomme med strategier  

 m.v.
Til nr. 2 Ved regeringsdannelsen i november 2001 blev en række  

 erhvervsfremmeopgaver overflyttet fra det daværende Erhvervsministerium  

 til Ministeriet for Videnskab, Teknologi og Udvikling.
Rådet for  

 Teknologi og Innovation skal rådgive ministeren for videnskab,  

 teknologi og udvikling om tilrettelæggelsen og udviklingen af indsatsen  

 for at styrke den fremtidige vækst og innovation i erhvervslivet.  

 Danmarks Erhvervsråd hører under Økonomi- og  

 Erhvervsministeriet og har bl.a. til opgave at rådgive om  

 erhvervsfremmende tiltag og danske erhvervspolitiske interesser i forbindelse  

 med forhandlinger om og implementering af internationale vilkår for  

 erhvervslivet.
 For at formalisere koordineringen mellem de to råd  

 foreslås, at der én gang årligt afholdes et fælles  

 møde mellem de to råd.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  Colette L.
Brix (DF)  

nfmd.  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 155 Bilagsnr.
Titel 1 Høringssvar, fra økonomi- og erhvervsministeren 2 Meddelelse om artikel fra ErhvervsBladet af 2/4-02: »Teknologisk Institut venter på  

 regeringen« 3 Høringsnotat, fra økonomi- og erhvervsministeren 4 Spm. 1 om teknisk bistand til udarbejdelse af ændringsforslag, til  

 økonomi- og erhvervsministeren Spm. 2, om ministeren vil stille ændringsforslag, der sikrer, at  

 Danmarks Erhvervsråd forpligter sig til at udarbejde en strategi for  

 rådets videre arbejde, til økonomi- og erhvervsministeren 5 Meddelelse om tidsplan for udvalgets behandling af lovforslaget 6 Spm. 3 om, hvorfor Finansrådet alene er indstillingsberettiget i  

 stedet for at bevare den hidtidige ordning, til økonomi- og  

 erhvervsministeren 7 Spm. 4 om ombudsmandens kompetence på området, til  

 økonomi- og erhvervsministeren 8 Svar på spm. 1 om teknisk bistand til udarbejdelse af  

 ændringsforslag, fra økonomi- og erhvervsministeren Svar på spm. 2, om ministeren vil stille ændringsforslag, der  

 sikrer, at Danmarks Erhvervsråd forpligter sig til at udarbejde en  

 strategi for rådets videre arbejde, fra økonomi- og  

 erhvervsministeren 9 1. udkast til betænkning 10 Svar på spm. 4 om Ombudsmandens kompetence på området,  

 fra økonomi- og erhvervsministeren 11 Svar på spm. 3 om, hvorfor Finansrådet alene er  

 indstillingsberettiget i stedet for at bevare den hidtidige ordning, fra  

 økonomi- og erhvervsministeren 12 2. udkast til betænkning 13 3. udkast til betænkning 14 4. udkast til betænkning 15 5. udkast til betænkning Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Spørgsmål 1, 3 og 4 og ministerens svar  

 herpå er optrykt efter ønske fra udvalget.
 Spørgsmål 1:
Økonomi- og erhvervsministeren sagde under 1.  

 behandling af L 155, at regeringen ville sikre den nødvendige  

 koordination mellem Danmarks Erhvervsråd og Rådet for Teknologi  

 og Innovation.
Agter ministeren at stille de nødvendige  

 ændringsforslag, således at den nødvendige koordination  

 sikres, subsidiært levere teknisk bistand til udarbejdelse af  

 ændringsforslag herom? Svar:
Danmarks Erhvervsråd og Rådet for Teknologi og  

 Innovation vil, inden for de respektive loves område, komme til at  

 beskæftige sig med rådgivning og konkrete  

 erhvervsfremmeinitiativer.
Der vil naturligt være  

 berøringsflader mellem de to råd, som begge vil blive sammensat  

 af kompetente personer med bredt kendskab til dansk erhvervsliv.
Jeg har fuld  

 tillid til, at disse personer vil forstå at samarbejde på en  

 måde, som de mener er hensigtsmæssig, og som giver mulighed for  

 tilpasning til de aktuelle emner, som har en fælles interesse for de to  

 råd.
Der er mange måder, hvorpå et samarbejde kan  

 foregå, f.eks. ved møder mellem formændene, møder  

 mellem rådene eller forskellige fælles arrangementer.
Endvidere  

 er det også en løbende opgave for Økonomi- og  

 Erhvervsministeriet og Ministeriet for Videnskab, Teknologi og Udvikling at  

 sørge for en sammenhæng i rådenes indsats.
 Jeg agter ikke at fremsætte ændringsforslag,  

 der formaliserer, hvordan samarbejdet skal foregå, men ønsker at  

 lade det være op til rådene selv at afgøre, hvordan det er  

 hensigtsmæssigt at samarbejde.
Udvalget har subsidiært anmodet om teknisk bistand  

 til et ændringsforslag, som sikrer koordineringen mellem de to  

 råd.
I den anledning har jeg udarbejdet nedenstående forslag, som  

 jeg ikke kan anbefale vedtaget:
» Efter stk. 6 indsættes som nyt stykke:
» Bemærkninger:
Ved regeringsdannelsen i november 2001 blev en række  

 erhvervsfremmeopgaver overflyttet fra det daværende Erhvervsministerium  

 til Ministeriet for Videnskab, Teknologi og Udvikling.
Rådet for  

 Teknologi og Innovation skal rådgive ministeren for videnskab,  

 teknologi og udvikling om tilrettelæggelsen og udviklingen af indsatsen  

 for at styrke den fremtidige vækst og innovation i erhvervslivet.  

 Danmarks Erhvervsråd hører under Økonomi- og  

 Erhvervsministeriet og har bl.a. til opgave at rådgive om  

 erhvervsfremmende tiltag og danske erhvervspolitiske interesser i forbindelse  

 med forhandlinger om og implementering af internationale vilkår for  

 erhvervslivet.
For at formalisere koordineringen mellem de to råd  

 foreslås, at der én gang årligt afholdes et fælles  

 møde mellem de to råd.« Spørgsmål 3:
 Det fremgår af forslagets § 2, nr. 6, at medlemmerne  

 af Danmarks Erhvervsråd skal udpeges, således at der er  

 repræsenteret en bred erhvervsmæssig indsigt. Økonomi- og  

 erhvervsministeren udpeger medlemmerne efter indstilling fra organisationer  

 med erhvervsmæssig indsigt inden for en lang række  

 områder.
 I bemærkningerne til § 2, nr. 6, anføres  

 bl.a., at Finansrådet er indstillingsberettiget som den eneste  

 organisation i den finansielle sektor.
Ministeren bedes redegøre for, hvorfor  

 Finansrådet er ene indstillingsberettiget i stedet for at bevare den  

 hidtidige ordning i forhold til Erhvervsudviklingsrådet, hvor den  

 finansielle sektor (Finansrådet, Forsikring og Pension,  

 Realkreditrådet og Den Danske Børsmæglerforening) i  

 fællesskab indstillede et medlem.
Denne ordning var også planlagt  

 videreført i relation til Rådet for Innovation, der nu ikke  

 bliver til noget.
 Svar:
At Finansrådet i bemærkningerne til  

 lovforslagets § 2, nr. 6, står anført som eneste  

 indstillingsberettigede organisation fra den finansielle sektor, skyldes  

 tekniske problemer i korrekturen af lovforslaget.
Det var hensigten, at der i  

 bemærkningerne til § 2, nr. 6, skulle have stået, at »den  

 finansielle sektor« i fællesskab indstiller ét medlem.
 Denne formulering kom ved en fejl ikke med i sidste  

 korrektur af lovforslaget.
 Jeg kan derfor over for udvalget bekræfte, at den  

 finansielle sektor vil blive anmodet om i fællesskab at indstille  

 ét medlem til Danmarks Erhvervsråd.
 Spørgsmål 4:
 Ministeren bedes præcisere retsstillingen, for  

 så vidt angår ombudsmandslovens anvendelse, når kompetence  

 henlægges til et privat organ, der herefter omfattes af  

 forvaltningsloven og/eller offentlighedsloven, som nævnt i  

 lovforslagets § 2, nr. 9, (§ 10, stk. 5) og lovforslagets § 2, nr. 10, (§ 11,  

 stk. 5).
 Svar:
 Som det fremgår af lovforslaget, gælder  

 forvaltningsloven og lov om offentlighed i forvaltningen (offentlighedsloven)  

 for de opgaver, som det offentlige henlægger til den private  

 organisation.
 Dog skal offentlighedsloven efter lovforslaget ikke  

 gælde på samme måde som forvaltningsloven for den private  

 organisations afgørelser om akkreditering.
Som anført i bemærkningerne til lovforslaget  

 skyldes dette, at de internationale standarder ud over uafhængighed (af  

 det politiske system, hvoraf departementer og styrelser er en del) også  

 stiller krav om fortrolighed omkring de konkrete  

 akkrediteringsafgørelser.
Aktindsigt for tredjemand vil derfor ikke  

 være foreneligt med de internationale standarder, som akkreditering  

 skal arbejde under.
Offentlighedsloven skal således ikke gælde,  

 for så vidt angår akkrediteringssagerne.
Forvaltningsloven, derimod, skal sikre, at  

 sagsbehandlingen følger god sagsbehandlingsskik, herunder aktindsigt  

 for sagens parter.
Forvaltningsloven bør derfor gælde  

 såvel for sagsbehandlingen vedrørende metrologi og  

 akkreditering, hvilket da fremgår af lovforslaget.
Tilsvarende betragtninger gør sig gældende  

 for ombudsmandslovens anvendelse på den private organisations  

 sagsbehandling.
Ombudsmandsloven skal sikre god forvaltning af offentlige  

 opgaver og parternes retssikkerhed, i fald det offentlige forsømmer  

 dette hensyn.
Der er således ingen grund til, at ombudsmandsloven ikke  

 skulle gælde for de offentlige opgaver, som den private organisation  

 løser på det offentliges vegne.
 Det er således min opfattelse, at ombudsmandsloven  

 gælder for den private organisations sagsbehandling i sin helhed for de  

 områder, som varetages for det offentlige, dvs. både for  

 metrologi og akkreditering, hvorimod organisationen som sådan ikke er  

 underkastet ombudsmandsloven.
