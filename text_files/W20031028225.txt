Kendelse afsagt af  

 Tvistighedsnævnet den 1.oktober 2003 i sag 14.2003 Elev A mod virksomhed B Mellem klageren, elev A, født den  

 27. juni 1979, og indklagede, virksomhed B, blev den 8. juni 1998 indgået  

 uddannelsesaftale, hvorefter klageren skulle uddannes som  

    

  

 klejnsmed med uddannelsesperiode fra den  

    

  

 1. juni 1998 til den 31. maj 2002.
 Klageren har ved sin organisation,  

 Dansk Metalarbejderforbund, ved klageskrift modtaget den 17. marts 2003  

 indbragt sagen for Tvistighedsnævnet med påstand om, at indklagede tilpligtes  

 at betale  

    

  

 33.558,75 kr. til klageren med  

 tillæg af procesrente fra klagens indbringelse for nævnet.
 Indklagede har påstået  

    

  

 frifindelse.
 Parterne, indklagede ved  

 forretningsfører C, har givet  

    

  

 møde for  

 nævnet og afgivet forklaring.
 Sagens  

 omstændigheder:
Grundlaget for kravet er en  

 beregning af klagerens samlede lønkrav, hvis klagerens løn fra  

 ansættelsesforholdets start var blevet reguleret årligt den 5. december i  

 stedet for 5. juni det følgende år.
Klagerens synspunkt er, at dette følger  

 af  

 princippet i § 8, stk. 2, 2. pkt. i Industriens Overenskomst om afkortning i  

 de  

 laveste satser for merit.
 Parterne er enige om, at  

 Industriens Overenskomst ikke finder direkte anvendelse på  

 ansættelsesforholdet, idet dette var omfattet af overenskomsten mellem Dansk  

 Metalarbejderforbund og Sammenslutningen af  

  

 Karosseribyggere  

  

 og Autooprettere i Danmark (SKAD). Parterne er endvidere enige om, at  

  

 SKAD-overenskomsten  

  

 ikke indeholder nogen bestemmelse med  

 en ordlyd svarende til § 8, stk. 2, 2. pkt. i Industriens Overenskomst.
Indklagede er enig i den  

 beløbsmæssige opgørelse af klagerens krav for det tilfælde, at § 8,  

  

 stk  

  

 2., 2. pkt. eller princippet i denne bestemmelse finder  

 anvendelse.
Indklagede gør imidlertid gældende, at Industriens Overenskomst §  

 8, stk. 2, 2. pkt. eller princippet heri ikke finder anvendelse på  

 ansættelsesforholdet, hverken direkte eller i øvrigt.
I  

    

  

 sagens behandling har som faste medlemmer af Tvistighedsnævnet deltaget  

 Mogens Kroman (formand), konsulent Pernille Knudsen, juridisk konsulent Lise  

 Bardenfleth (begge Dansk Arbejdsgiverforening), samt konsulent Astrid Dahl og  

 konsulent Ane K.
Lorentzen (begge Landsorganisationen i Danmark). Derudover  

 har  

 som særlige sagkyndige medlemmer deltaget konsulent Erling  

  

 Maglegaard  

  

 Sørensen, Dansk Industri og sekretær Keld Larsen, Dansk Metal.
 Tvistighedsnævnets  

 bemærkninger:
 Nævnets faste medlemmer finder det  

 efter det oplyste overvejende sandsynligt, at en afgørelse af sagen indebærer  

 stillingtagen til spørgsmål om fortolkning i hvert fald af  

  

 SKAD-overenskomsten  

                                                                      .  

                                                                            Da  

 Da der ikke er enighed blandt de faste medlemmer om, at nævnet kan tage  

 stilling til dette fortolkningsspørgsmål, kan nævnet ikke behandle sagen, jf.  

 erhvervsuddannelseslovens § 65, stk. 2. Nævnet afviser derfor sagen.
 T h i  

    

  

 b e s t e m  

  

 m  

  

 e s:
 Sagen afvises.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
