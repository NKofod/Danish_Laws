Cirkulære om dispositionsbegrænsninger for 2018 § 1. Med virkning for finansåret 2018 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører finansiering af initiativerne i »Et solidt it-fundament  Strategi for it-styring i staten«.
§ 2. Udgifterne forbundet med initiativerne i »Et solidt it-fundament  Strategi for it-styring i staten« finansieres i 2018 delvist mellem ministerierne.
I forbindelse hermed nedsættes ministeriernes driftsrammer med de i bilag 1 anførte beløb.
 § 3. Dispositionsbegrænsningen skal udvises som mindreforbrug på forslag til tillægsbevillingslov for 2018. Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Strategi for it-styring i staten«.
