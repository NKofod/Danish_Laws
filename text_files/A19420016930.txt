 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til for Statsbanerne at  

 erhverve - om fornødent ved Ekspropriation efter Reglerne i Forordning af 5.  

 Marts 1845, jfr.
Lov Nr. 6 af 10. Januar 1928 - de Arealer m.v., der udkræves  

 til saadanne Ændringer ved Statsbanernes Stationsanlæg m.v., som vil være at  

 foretage i Forbindelse med de Sporforstærkningsarbejder o.lign., hvortil  

 Bevilling er givet eller gives ved Finansloven eller Tillægsbevillingsloven  

 for 1942-43.
§ 2 Ministeren for offentlige Arbejder bemyndiges til for Statsbanerne at  

 erhverve - om fornødent ved Ekspropriation efter de ovenfor nævnte Regler -  

 de Arealer m.v., der udkræves til Gennemførelse af 2det Spor paa  

 Strækningerne:
Holstebro - Struer og Værslev - Kalundborg.
§ 3 Ministeren for offentlige Arbejder bemyndiges til for Statsbanerne at  

 erhverve - om fornødent ved Ekspropriation efter de ovenfor nævnte Regler -  

 de Arealer m.v., der udkræves i Anledning af en Forlægning af den østjyske  

 Hovedbane paa en Strækning af ca. 2,5 km Syd for Langaa.
§ 4 Ministeren for offentlige Arbejder bemyndiges til for Statsbanerne at  

 erhverve - om fornødent ved Ekspropriation efter de ovenfor nævnte Regler -  

 de Arealer m.v., der under de nuværende ekstraordinære Forhold vil være  

 nødvendige til midlertidige Sporanlæg, Baneforlægninger m.v.
§ 5 Ministeren for offentlige Arbejder bemyndiges til for Statsbanerne at  

 erhverve - om fornødent ved Ekspropriation efter de ovenfor nævnte Regler -  

 de Arealer m.v., der udkræves til Tilvejebringelse af nye og Modernisering af  

 ældre Boliger for Tjenestemænd, hvortil Bevilling er givet eller gives ved  

 Finansloven eller Tillægsbevillingsloven for 1942-43.
§ 6 Ministeren for offentlige Arbejder bemyndiges til for Post- og  

 Telegrafvæsenet at erhverve - om fornødent ved Ekspropriation efter de  

 ovenfor nævnte Regler - et ca. 60 000 m2 stort Areal til Udvidelse af  

 Antennearealet ved Herstedvester Radiofonistation.
§ 7 Saa længe de i Henhold til denne Lov for Statsbanerne og Post- og  

 Telegrafvæsenet erhvervede Grunde anvendes til de af Loven omfattede Anlæg  

 eller forbeholdes en senere Udvidelse deraf, fritages de for alle Skatter og  

 Afgifter.
De paa Grundene til Banerne og Post- og Telegrafvæsenets Brug  

 opførte Bygninger saavel i Købstæderne som paa Landet fritages indtil videre  

 for alle Skatter og Afgifter til Staten.
 De i Anledning af eller i Forbindelse med de i §§ 1-6 omhandlede Baneanlæg  

 m.v. udfærdigede Dokumenter, Udskrifter, Attester m.v. fritages for Stempel-  

 og Tinglysningsafgifter samt alle andre Afgifter til det offentlige.
 Hvorefter alle vedkommende sig have at rette.
 Givet paa Amalienborg, den 11. April  

 1942.
 Under Vor Kongelige Haand og Segl.
 Christian R.
(L.S.) /Gunnar Larsen.
(* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1941-42: Folket.
Tid.
Sp. 1126, 1325, 1340, 1386;  

 Landst.
Tid.
Sp. 549, 626, 632; Till.
A.
Sp. 3595; Till.
C.
Sp. 389, 1199.
