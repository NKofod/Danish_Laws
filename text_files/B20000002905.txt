Bekendtgørelse om opgørelse og  

 indberetning af realkreditinstitutters store engagementer I medfør af § 65 a, stk. 3 og 8, § 65 b,  

 stk. 2, § 65 c, stk. 1, 4 og 8, § 65 d samt § 101,  

 stk. 3, i realkreditloven, jf. lovbekendtgørelse nr. 582 af 8.  

 juli 1999, fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på:
1)	realkreditinstitutter, 2)	filialer af kreditinstitutter med hjemsted i et land uden for Den  

 Europæiske Union eller lande, som Fællesskabet har indgået  

 aftale med, samt 3)	koncerner, hvor et realkreditinstitut eller et finansielt  

 holdingselskab er moderselskab, jf. realkreditlovens § 77, stk. 5,  

 og hvor der, i henhold til realkreditlovens § 77, stk. 10, skal  

 foretages en konsolideret opgørelse.
 Stk. 2. De i stk. 1 nævnte virksomheder  

 benævnes i det følgende institutter.
 § 2. I denne bekendtgørelse forstås  

 ved:
 1)	Moderselskaber: Selskaber som defineret i § 77, stk. 2, i  

 realkreditloven.
 2)	Finansielle holdingselskaber: Selskaber som defineret i § 77,  

 stk. 5, i realkreditloven.
 3)	Handelsbeholdning: Beholdningen som defineret i § 10 i  

 bekendtgørelse om realkreditinstitutters kapitaldækning.
 4)	Markedsværdi: Værdien af et afledt finansielt instrument  

 opgjort efter de respektive regler i kapitel 6 i bekendtgørelse om  

 realkreditinstitutters regnskabsaflæggelse m.v.
 5)	Zone A: Den landegruppe, der er defineret i § 3, stk. 1, i  

 bekendtgørelse om realkreditinstitutters kapitaldækning.
 6)	Zone B: Alle lande uden for zone A.
 7)	Nulvægtning: En vægtning af fordringer på  

 debitorer, som de kompetente myndigheder i de enkelte medlemsstater i EU har  

 vurderet kan tillægges vægten 0.
 8)	Andre obligationer: Obligationer som defineret i artikel 22,  

 stk. 4, i Rådets direktiv af 20. december 1985 om  

 investeringsinstitutter (85/611/EØF som ændret ved direktiv  

 88/220/EØF).
 9)	Multilaterale udviklingsbanker: Banker som defineret § 4 i  

 bekendtgørelse om realkreditinstitutters kapitaldækning.
 10)	Noterede værdipapirer: Værdipapirer noteret på et  

 marked, der er offentligt anerkendt, regelmæssigt arbejdende og  

 åbent for offentligheden.
Kapitel 2 Opgørelse § 3. Engagementet opgøres før  

 fradrag af eventuelle nedskrivninger, jf. i øvrigt bilag 2, afsnit  

 3.
Stk. 2. Rente- og valutakursrelaterede poster m.v.  

 indgår med markedsværdien plus et tillæg for det  

 potentielle fremtidige engagement.
Tillægget opgøres i henhold  

 til bilag 1.
 Stk. 3. Såfremt et engagement helt eller delvis er  

 garanteret af et kreditinstitut i zone A, jf. § 2, stk. 1, nr. 5, i  

 form af:
1)	forhåndslånegarantier, jf. realkreditlovens § 40,  

 stk. 1, 2)	pantebrevs- eller tinglysningsgarantier, jf. realkreditlovens  

 § 40, stk. 2-5, 3)	skødegarantier, jf. realkreditlovens § 42, stk. 1,  

 eller 4)	garantier, der i henhold til realkreditlovgivningen stilles til  

 sikkerhed for, at der opnås den forudsatte pris eller leje for pantet,  

 jf. § 31, stk. 3, i bekendtgørelse nr. 647 af 5. august 1999  

 om realkreditinstitutters værdiansættelse og  

 låneudmåling, skal den garanterede del af engagementet henregnes  

 til engagementet med det pågældende kreditinstitut.
 Stk. 4. Efter opgørelsen af engagementet i henhold til  

 stk. 1, 2 og 3, kan der foretages fradrag i henhold til § 4.
 § 4. Ved opgørelsen af et engagement i  

 forhold til grænserne i realkreditlovens § 65 a, stk. 1 og 2,  

 og § 65 c, stk. 2 og 3, kan der foretages fradrag for:
1)	engagementer med eller garanteret af centralregeringer eller  

 centralbanker i zone A, eller Den Europæiske Union, 2)	engagementer med centralregeringer eller centralbanker i zone B i  

 disses nationale valuta, såfremt instituttet har finansieret sig i  

 samme valuta, 3)	engagementer med eller garanteret af danske amtskommuner, danske  

 kommuner, Grønlands Hjemmestyre, Færøernes Landsstyre  

 eller regionale og lokale myndigheder i andre lande, der er medlemmer af Den  

 Europæiske Union eller lande, som Fællesskabet har indgået  

 aftale med, og hvor de kompetente myndigheder har givet  

 nulvægtning, 4)	engagementer sikret ved pant i indlån i det långivende  

 institut eller i et kreditinstitut, der er långiverens moder- eller  

 datterselskab, 5)	engagementer sikret ved pant i indlånsbeviser udstedt af det  

 långivende institut eller et kreditinstitut, der er moder- eller  

 datterselskab til det långivende institut, og deponeret hos et af disse  

 institutter, uanset hvilket, 6)	engagementer sikret ved pant i noterede værdipapirer udstedt  

 af en centralregering eller en centralbank i zone A eller EU-institutioner  

 inden for 90 pct. af værdipapirets officielt noterede  

 kursværdi, 7)	engagementer sikret ved pant i noterede værdipapirer udstedt  

 af de under 3) nævnte myndigheder inden for 90 pct. af  

 værdipapirets officielt noterede kursværdi, 8)	krav over for et realkreditinstitut bestående af instituttets  

 egenbeholdning af realkreditobligationer inden for 90 pct. af den officielt  

 noterede kursværdi.
Tilsvarende gælder andre obligationer, jf.  

 § 2, stk. 1, nr. 8, 9)	80 pct. af engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A, dog ikke efterstillede tilgodehavender og  

 kapitalandele, 10)	engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer, inden for 2/3  

 af værdipapirets officielt noterede kursværdi, dog ikke  

 værdipapirer der er efterstillet andre tilgodehavender og  

 kapitalandele, 11)	engagementer sikret ved pant i obligationer udstedt af Den  

 Europæiske Investeringsbank eller multilaterale udviklingsbanker inden  

 for 2/3 af værdipapirets officielt noterede kursværdi, 12)	den del af realkredit- og reservefondslån, for hvilke der er  

 stillet pantsikkerhed i beboelsesejendomme, jf. § 26 i realkreditloven,  

 herunder stuehuse til landbrugsejendomme, der ligger indenfor 50% af  

 værdien af den pågældende faste ejendom.  

 Værdiansættelsen skal ske efter bestemmelserne i Finanstilsynets  

 bekendtgørelse om realkreditinstitutters værdiansættelse,  

 og skal foretages mindst en gang om året.
Realkreditinstitutterne kan  

 dog alternativt anvende den seneste offentlige ejendomsvurdering, 13)	50 pct. af engagementer, der består af garantier, stillet  

 over for Danmarks Nationalbank eller en clearingcentral i forbindelse med  

 betalingsafvikling ved afviklingen af værdipapirtransaktioner, 14)	50 pct. af emissionsgarantier med en oprindelig løbetid  

 på under 1 år, idet der herved forstås alle forpligtelser,  

 som instituttet har til at købe værdipapirer, uanset om  

 papirerne vil blive omfattet af handelsbeholdningen, 15)	50 pct. af garantier stillet for Værdipapircentralens  

 kapitalgrundlag, samt 16)	90% af engagementer med kreditinstitutter i zone A lande, i form af  

 tinglysningsgarantier, jf. realkreditlovens § 40, stk. 2-5, med en  

 løbetid på højest et år, og hvor frigivelsen af  

 garantien alene afhænger af kreditinstituttet.
Kapitel 3 Indberetning § 5. Engagementer, der før fradrag  

 overstiger grænsen i realkreditlovens § 65 a, stk. 3, eller  

 grænsen i realkreditlovens § 65 c, stk. 4, skal indberettes  

 til Finanstilsynet hvert kvartal.
 Stk. 2. Moderselskaber foretager indberetning af de  

 engagementer, der overstiger de i stk. 1 nævnte grænser  

 på koncernniveau.
 Stk. 3. Indberetningerne skal ske på skema RISE 1 for  

 instituttet og skema RKSE 1 for koncernen i den i bilag 3 angivne form.
Stk. 4. Kun institutter, der medregner kortfristet supplerende  

 kapital, skal i indberetningen foretage en beregning af engagementernes andel  

 efter såvel realkreditlovens § 65 a som § 65 c.
De  

 øvrige institutter skal kun foretage en beregning af engagementernes  

 andel efter realkreditlovens § 65 c.
 § 6. Indberetning skal ske på  

 maskinlæsbart medium, dog kan Finanstilsynet bestemme, at indberetning  

 skal ske på papir.
 § 7. Indberetningerne skal være godkendt af  

 instituttets direktion.
 Stk. 2. Opgørelserne foretages pr. ultimo kvartalet, og  

 skal være Finanstilsynet i hænde senest 30 arbejdsdage efter  

 udløbet af kvartalet.
Kapitel 4 Strafbestemmelser og ikrafttræden § 8. Overtrædelse af §§ 3 og 5-7  

 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9. Bekendtgørelsen træder i kraft  

 den 1. juli 2000.
 Stk. 2. Samtidig ophæves bekendtgørelse nr. 1268  

 af 15. december 1996 om realkreditinstitutters store engagementer.
Finanstilsynet, den 18. januar 2000 Henrik Bjerre-Nielsen /Jørn Andersen Bilag 1 Tillæg for potentielt fremtidigt engagement på  

 rente-og valutakursrelaterede poster m.v. (poster med modpartsrisiko) Ved engagementsopgørelsen indgår den enkelte  

 kontrakt med den positive markedsværdi af kontrakten plus det i  

 tabellen angivne tillæg, der er angivet som en procentdel af  

 kontraktens hovedstol.
Det potentielle fremtidige engagement skal beregnes,  

 selv om markedsværdien er negativ.
Kontrakterne medtages i  

 øvrigt i henhold til retningslinierne i bilag 2, afsnit 3.2.  

 Spotforretninger indgår ikke i engagementsopgørelsen.
Poster Tillæg (pct. af hovedstol) Renterelaterede poster, restløbetid til og med 1 år 0,5 Renterelaterede poster, restløbetid over 1 år til og med 5  

 år 1,0 Renterelaterede poster, restløbetid over 5 år 1,5 Aktierelaterede poster, restløbetid til og med 1 år 6,0 Aktierelaterede poster, restløbetid over 1 år til og med 5  

 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til og med  

 5 år 5,0 Valutakursrelaterede poster, restløbetid over 5 år 7,5 Råvarerelaterede poster, restløbetid til og med 1  

 år 10,0 Råvarerelaterede poster, restløbetid over 1 år til og  

 med 5 år 12,0 Råvarerelaterede poster, restløbetid over 5 år 15,0 Obligationsbaserede repo-/reverseforretninger, restløbetid til og  

 med 1 år 0,5 Obligationsbaserede repo-/reverseforretninger, restløbetid over 1  

 år 1,0 Aktiebaserede repo-/reverseforretninger, restløbetid til og med 1  

 år 6,0 Aktiebaserede repo-/reverseforretninger, restløbetid over 1  

 år 8,0 Bilag 2 Udfyldelse af indberetningsskemaerne 1. Branche Engagementerne fordeles på brancher efter  

 nedenstående skema.
1.	Offentlige myndigheder 2.	Erhverv 2.1	Landbrug, jagt og skovbrug 2.2	Fiskeri 2.3	Fremstillingsvirk., råstofudv., el-, gas-, vand- og  

 varmeværker 2.4	Bygge- og anlægsvirksomhed 2.5	Handel, restaurations- og hotelvirksomhed 2.6	Transport, post og telefon 2.7	Kredit- og finansieringsvirksomhed, centralbanker samt  

 forsikringsvirksomhed 2.8	Ejendomsadministration og -handel, forretningsservice 2.9	Øvrige erhverv 3.	Private 2. Kunde Ved en kunde forstås enhver fysisk eller juridisk  

 person, der har et engagement med instituttet.
Som eksempler på kunder  

 kan nævnes staten, kommuner, pengeinstitutter, andre  

 realkreditinstitutter, foreninger m.v.
 Begrebet indbyrdes forbundne (»samhørige«) kunder  

 er i direktivet om store engagementer beskrevet således:
a)	To eller flere fysiske/juridiske personer der - indtil det modsatte  

 er godtgjort - udgør en helhed, fordi en af dem udøver direkte  

 eller indirekte kontrol med den anden eller de andre, eller b)	to eller flere fysiske/juridiske personer, hvoraf ingen  

 udøver kontrol med den anden eller de andre, men hvor der er  

 sådanne indbyrdes forbindelser, at der er sandsynlighed for, at hvis  

 den ene kommer i økonomiske vanskeligheder, vil den anden eller de  

 andre også få vanskeligheder med tilbagebetalingen.
 Finanstilsynet har i sin hidtidige praksis dog også  

 tillagt andre momenter som f.eks. fælles ledelse vægt ved  

 afgørelse af, om der forelå samhørighed.
 Som eksempler på grupper af indbyrdes forbundne (»samhørige«)  

 kunder kan nævnes:
1)	Selskaber i samme koncern, 2)	samlevende personer, uanset om de er gift eller ej, 3)	et interessentskab og de enkelte interessenter, 4)	en hovedaktionær (hovedanpartshaver) og den  

 pågældendes selskab, og 5)	de enkelte afdelinger i et boligselskab og boligselskabet samt  

 mellem afdelingerne indbyrdes.
 Ved opgørelsen af størrelsen af engagementet i relation til  

 §§ 65 a og 65 c i realkreditloven kan engagementet reduceres med de  

 fradrag, der fremgår af bekendtgørelsen.
 Engagementsgrænserne i loven gælder både  

 i forhold til en enkelt kunde og til en gruppe af indbyrdes forbundne  

 kunder.
 Undtaget fra engagementsgrænserne er selskaber, som  

 konsolideres fuldt ud med instituttet (moder-, søster- og  

 datterselskaber). Engagementer med moder- og søsterselskaber er dog  

 omfattet af tilladelseskravet i realkreditlovens § 63, stk. 1.
 Hvis der alene foretages en pro rata konsolidering,  

 gælder engagementsgrænserne stadig overfor den  

 pågældende virksomhed, og engagementet (ejerandele plus  

 eventuelle tilgodehavender m.v.) skal indberettes, hvis det overskrider 10 %  

 grænsen.
3. Engagement Ved et engagement med en kunde eller kundegruppe  

 forstås summen af de kreditrisici, som realkreditinstituttet har med  

 den pågældende kunde eller kundegruppe.
I loven opdeles et engagement med en kunde eller  

 kundegruppe i et engagement uden for handelsbeholdningen og et engagement  

 inden for handelsbeholdningen.
Det samlede engagement med en kunde eller en  

 kundegruppe er summen af engagementet uden for handelsbeholdningen og  

 engagementet inden for handelsbeholdningen.
 Engagementet udenfor handelsbeholdningen opgøres  

 som summen af følgende poster, jf. realkreditlovens § 65 b:
1)	Realkreditudlån, reservefondslån og andre  

 tilgodehavender, 2)	garantier og andre poster under stregen, 3)	kapitalandele og andre værdipapirer, 4)	rente- og valutakursrelaterede poster, og 5)	andre mellemværender, der indebærer en kreditrisiko for  

 instituttet.
 Det bemærkes, at der er tale om et engagement,  

 uanset det samlede mellemværende med kunden kun kan henføres til  

 en enkelt af ovenstående poster.
 Et tilsagn indgår i engagementet fra det tidspunkt,  

 hvor det bevilgede tilsagn er kommet til kundens kendskab.  

 Realkreditinstitutters udstedte lånetilbud indgår dog ikke i  

 engagementet.
 Rente- og valutakursrelaterede poster m.v. indgår  

 først i engagementet fra det tidspunkt, hvor der er sket udnyttelse af  

 en trækningsret.
Engagementet opgøres før fradrag af  

 eventuelle regnskabsmæssige nedskrivninger og afskrivninger.
Uanset om  

 der regnskabsmæssigt måtte være afskrevet på et  

 engagement, kan engagementet i relation til lovens §§ 65 a og 65 c kun  

 reduceres med det beløb, som tilgodehavendet (i.e. kravet på  

 debitor) civilretligt set er reduceret med.
3.1. Engagement uden for handelsbeholdningen 1. Realkreditlån, reservefondslån og andre  

 tilgodehavender.
 Tilgodehavender indgår i opgørelsen af  

 engagementet uanset om disse er efterstillet eller ej.
 Eksempler på tilgodehavender uden for  

 handelsbeholdningen:
1)	Udlån herunder pantebreve, 2)	reservefondslån, jf. realkreditlovens § 47 a, og 3)	tilgodehavender i pengeinstitutter.
 Udlån inkluderer amortisationskontoen  

 vedrørende kontantlån.
 Kaution for trediemands gæld til  

 realkreditinstituttet medregnes kun til kautionistens engagement, hvis mindst  

 en af følgende 3 betingelser er opfyldt:
1)	Kautionen er blevet gjort effektiv, 2)	kreditten/lånet reelt finansierer kautionisten, og/eller 3)	kreditten/lånet udelukkende er bevilget på baggrund af  

 kautionen.
 Lovpligtige garantier, som et kreditinstitut i zone A har  

 stillet overfor realkreditinstituttet på vegne af en kunde, skal  

 tillægges det øvrige engagement med kreditinstituttet, jf.  

 realkreditlovens § 65 a, stk. 6, henholdsvis § 65 c,  

 stk. 6. Garantierne fragår derfor med det fulde beløb i  

 opgørelsen af kundens engagement i forhold til grænserne i  

 § 65 a henholdsvis § 65 c.
 Garantier stillet overfor realkreditinstituttet af andre  

 virksomheder, herunder forsikringsselskaber, på vegne af en kunde  

 medfører ikke en reduktion af kundens engagement i forhold til  

 grænserne i § 65 a respektive § 65 c.
 2. Garantier og andre poster under stregen.
 Bestemmelsen i bekendtgørelsens § 3,  

 stk. 3, omfatter modtagne garantier, der er påkrævet i  

 henhold til realkreditlovgivningen, det vil sige garantier, der træder  

 i stedet for den lovbestemte pantsikkerhed:
1)	Forhåndslånegarantier, 2)	pantebrevs- eller tinglysningsgarantier, 3)	skødegarantier, og 4)	garantier, der stilles til sikkerhed for, at der opnås den  

 forudsatte pris eller leje for pantet.
 Ad. 1:
 Forhåndslånegarantier kræves i henhold  

 til realkreditlovens § 40, stk. 1, i de tilfælde, hvor  

 lån ydes på grundlag af ejendommens forventede værdi  

 (forhåndslån). Garantien skal sikre, at lånet bliver  

 indfriet eller nedbragt, hvis det ikke efter udløbet af fristen for  

 byggeriets færdiggørelse kunne være ydet med det bevilgede  

 beløb.
 Ad. 2:
 Pantebrevs- eller tinglysningsgarantier, herunder  

 konverteringsgarantier, kræves i henhold til realkreditlovens  

 § 40, stk. 2-5, i de tilfælde, hvor der ydes lån uden  

 registreret pantebrev, eller hvor pantebrevet er behæftet med  

 præjudicerende retsanmærkninger, men hvor betingelserne for at  

 udbetale lånet i øvrigt er opfyldt.
 Ad. 3:
Skødegarantier kræves i henhold til  

 realkreditlovens § 42, stk. 1, i de tilfælde, hvor et  

 realkreditinstitut udbetaler lån til en debitor, der endnu ikke har  

 endeligt tinglyst skøde på ejendommen.
Garantien skal sikre, at  

 lånet bliver indfriet, hvis debitor ikke får adkomst til  

 ejendommen inden for en vis frist.
 Ad. 4:
 Garantier, der i henhold til realkreditlovgivningen,  

 stilles til sikkerhed for, at der opnås den forudsatte pris eller leje  

 for pantet, jf. § 31, stk. 3, i  

 værdiansættelsesbekendtgørelsen, skal sikre mulighed for,  

 at udbetale lån i de tilfælde, der er omfattet af  

 værdiansættelsesbekendtgørelsens § 31, stk. 1 og  

 2, nedbringes, enten ved etablering af depot for hele provenuet eller  

 selvskyldnergaranti.
Garantier og indeståelser skal medtages i engagementet med nominelt  

 beløb før fradrag af eventuelle regnskabsmæssige  

 nedskrivninger.
Dette gælder, uanset at risikoen på garantien  

 vurderes at være lille.
 Der er følgende afvigelser fra denne  

 hovedregel:
1)	Indeståelse for sletning af retsanmærkning, hvor det  

 alene beror på realkreditinstituttet at fjerne hindringer for  

 tinglysning på den forudsatte plads, medtages ikke i engagementet med  

 kunden, og 2)	konverteringsgarantier, kan ansættes til 1 kr. i  

 følgende tilfælde:
a)	Garantien er tillige en indfrielsesgaranti, dvs. en garanti for at  

 lån, der skal omlægges, bliver indfriet, eller b)	garantien er tillige en margingaranti, d.v.s. en garanti der  

 dækker forskellen mellem restgælden på det gamle lån  

 og hovedstolen på det nye lån samt omkostningerne til  

 reetablering af den oprindelige panteretsstilling inden for rammerne af  

 tinglysningslovens §§ 40-41.
 Det er i alle tilfælde en forudsætning, at  

 afslutningen af sagen og hermed en ophævelse af konverteringsgarantien  

 alene afhænger af realkreditinstituttet.
 3. Kapitalandele og andre værdipapirer.
 Eksempler på kapitalandele og andre  

 værdipapirer uden for handelsbeholdningen:
1)	Finansielle anlægsaktiver, jf.  

 regnskabsbekendtgørelsens § 2, nr. 14, 2)	kapitalandele og andre værdipapirer, der ikke  

 kursreguleres, 3)	kapitalandele og andre værdipapirer, der ved  

 kapitaldækningsopgørelsen fratrækkes instituttets  

 ansvarlige kapital, jf. realkreditlovens § 53 d, stk. 1 og 2. Det  

 vil sige:
a)	Kapitalandele i et andet kredit- eller finansieringsinstitut, hvor  

 posten overstiger 10 pct. af dettes aktie-, garanti- eller andelskapital.  

 Hele posten er omfattet, b)	efterstillede kapitalindskud i de af litra a omfattede institutter.  

 Hele posten er omfattet, eller c)	andre kapitalandele samt efterstillede kapitalindskud i andre  

 kredit- og finansieringsinstitutter end de af litra a omfattede, der  

 tilsammen overstiger 10 pct. af instituttets ansvarlige kapital før  

 fradrag.
Den overskydende del er omfattet, og 4)	indeks- og præmieobligationer, samt pantebreve.
 Disse poster indgår med deres værdi  

 ifølge kvartals- eller årsregnskaber vedrørende det  

 kvartal eller år, som engagementsopgørelsen vedrører.
 Det er uden betydning for opgørelsen af  

 engagementet, om realkreditinstituttet besidder de til kapitalandelene  

 hørende stemmerettigheder.
Vedrørende nr. 3, litra a, bemærkes, at den  

 nominelle værdi kun anvendes ved beregning af andelen.
Ved beregningen  

 af fradraget i den ansvarlige kapital anvendes den bogførte  

 værdi.
 Værdipapirene indgår ved opgørelsen af  

 engagementet med udstederen af værdipapiret.
 4. Rente- og valutakursrelaterede poster.
 Følgende rente- og valutakursrelaterede poster  

 indgår i engagementet uden for handelsbeholdningen:
1)	Afledte finansielle instrumenter, der ifølge  

 regnskabsbekendtgørelsen ikke skal kursreguleres, 2)	afledte finansielle instrumenter, der afdækker forskelle  

 mellem betalingsrækker, jf. § 5, stk. 1 og 2 i  

 bekendtgørelse nr. 601 af 1. juli 1992 om realkreditinstitutters  

 obligationsudstedelse, balanceprincip og renterisiko  

 (obligationsbekendtgørelsen), 3)	værdipapirer og afledte finansielle instrumenter, der  

 afdækker indgåede fastkursaftaler, jf. realkreditlovens  

 § 48, stk. 3, samt de derved afdækkede fastkursaftaler,  

 samt 4)	beholdninger i henhold til obligationsbekendtgørelsens  

 § 7.
 Med hensyn til opgørelse af engagementet henvises  

 til afsnittet nedenfor om rente- og valutakursrelaterede poster m.v. inden  

 for handelsbeholdningen.
 5. Andre mellemværender, der indebærer en kreditrisiko for  

 instituttet.
Aktie- og råvarerelaterede poster indgår i  

 engagementet uden for handelsbeholdningen som andre mellemværender med  

 en kreditrisiko.
Disse behandles som rente- og valutakursrelaterede poster,  

 jf. ovenfor under pkt. 4.
Herudover er der tale om mellemværender, der ikke  

 henhører under de 4 øvrige kategorier.
Hvorledes et konkret  

 mellemværende skal indgå i engagementet, må afhænge  

 af det nærmere indhold af mellemværendet.
3.2. Engagement inden for handelsbeholdningen Engagementet inden for handelsbeholdningen  

 omfatter:
1)	Andre tilgodehavender, 2)	kapitalandele og andre værdipapirer, og 3)	rente- og valutakursrelaterede poster (poster med  

 modpartsrisiko).
 1. Andre tilgodehavender.
 Tilgodehavender inden for handelsbeholdningen er de  

 tilgodehavender, der opstår i forbindelse med selve handelen med  

 værdipapirer og afledte finansielle instrumenter (rente-, aktie-,  

 råvare- og valutakursrelaterede poster). Ved tilgodehavender  

 forstås i denne forbindelse kun tilgodehavenderne på modparterne  

 i forretningerne (f.eks. modparten i en obligationsterminsforretning).  

 Tilgodehavenderne omfatter renter, kurtage, marginer og lignende.
 2. Kapitalandele og andre værdipapirer.
 Alle andre kapitalandele og værdipapirer end dem,  

 der er nævnt ovenfor i afsnit 3.1., indgår i handelsbeholdningen.  

 Som udgangspunkt indgår alle de finansielle omsætningsaktiver,  

 jf. § 2, nr. 14, i regnskabsbekendtgørelsen for  

 realkreditinstitutter, i handelsbeholdningen, medmindre regler i  

 bekendtgørelsen om kapitaldækning bestemmer, at disse er uden  

 for handelsbeholdningen.
 Værdipapirer i handelsbeholdningen medtages ved  

 engagementsopgørelsen til den aktuelle kursværdi undtagen  

 obligationer, som medtages til deres nominelle værdi. Årsagen er,  

 at instituttets krav i en konkurssituation vil være obligationernes  

 nominelle værdi.
Værdipapirerne indgår ved opgørelsen af  

 engagementet med udstederen af værdipapiret.
Ligeledes medregnes de  

 værdipapirer, der ligger til grund for termins-, future- og  

 optionskontrakter, ved opgørelsen af instituttets engagement med den,  

 der har udstedt værdipapiret.
Hvis et institut har købt realkreditobligationer  

 på termin, medregnes de købte obligationer således med  

 obligationens aktuelle kursværdi ved opgørelsen af engagementet  

 med det pågældende realkreditinstitut.
Når obligationerne  

 indgår i instituttets egenbeholdning, medregnes de i engagementet til  

 nominel værdi, jf. ovenfor.
Værdipapirerne indgår i engagementet efter  

 dispositionsprincippet, dvs. at de indgår fra det øjeblik, de er  

 købt, det være sig ved en spothandel eller på en  

 terminskontrakt, eller der er taget en position i værdipapirerne via  

 futures- eller optionskontrakter.
Omvendt fragår værdipapirerne  

 fra det øjeblik, der er indgået aftale om salg.
Der er  

 således her en forskel sammenlignet med den regnskabsmæssige  

 behandling, hvor værdipapirerne først indgår på  

 afviklingsdagen.
 Engagementet med modparten opgøres som  

 anført nedenfor under afsnit 3. III.
 3. Rente- og valutakursrelaterede poster (poster med  

 modpartsrisiko).
I.
Følgende poster indgår i engagementet i  

 handelsbeholdningen:
1)	Afledte finansielle instrumenter baseret på obligationer og  

 renter (renterelaterede poster). Dette omfatter bl.a. swaps, FRA er og  

 optioner på swaps og FRA er samt terminsforretninger, futures og  

 optioner baseret på obligationer, andre gældsinstrumenter og  

 renter, 2)	afledte finansielle instrumenter baseret på aktier og  

 aktieindeks (aktierelaterede poster). Dette omfatter terminsforretninger,  

 futures og optioner baseret på aktier og aktieindeks samt warrants, 3)	afledte finansielle instrumenter baseret på valuta  

 (valutakursrelaterede poster). Dette omfatter terminsforretninger, futures og  

 optioner baseret på valutaer og guld, 4)	afledte finansielle instrumenter baseret på råvarer  

 (råvarerelaterede poster). Dette omfatter terminsforretninger, futures  

 og optioner baseret på bl.a. metaller (bortset fra guld),  

 landbrugsvarer og energi, og 5)	repo- og reverseforretninger omfatter kun sådanne  

 forretninger, der er indgået med obligationer eller aktier som  

 underliggende aktiv, og som enten er indgået med en markedsdeltager,  

 jf. definitionen i § 6, stk. 5, i bekendtgørelse om  

 realkreditinstituttes kapitaldækning, eller opfylder følgende  

 betingelser:
a)	Mellemværenderne værdiansættes dagligt til  

 markedsværdi, b)	sikkerheden justeres ved væsentlige ændringer i  

 værdien af de pågældende værdipapirer, c)	instituttets fordringer kan modregnes med modpartens fordringer,  

 såfremt modparten misligholder, og d)	forudsætningerne nævnt under pkt. i og ii fremgår  

 af den indgåede kontrakt med den pågældende  

 modpart.
II.
Følgende poster indgår ikke i engagementet:
1)	Spotforretninger, og 2)	følgende kontrakter, der er undtaget i henhold til bilag 6,  

 afsnit XI, nr. 3, i bekendtgørelse om realkreditinstitutters  

 kapitaldækning:
a)	Garanterede rente-, aktie- og valutakursrelaterede kontrakter, jf.  

 kapitaldækningsbekendtgørelsens § 8, b)	kontrakter, der indgås alene for at opgøre en tidligere  

 indgået kontrakt.
Begge kontrakter kan udelades, hvis de er  

 indgået med samme modpart, med samme hovedstol, i samme valuta samt med  

 samme udløbsdag.
Såfremt hovedstolene ikke er identiske, men de  

 øvrige betingelser er opfyldt, kan den del af kontrakterne, som fuldt  

 ud dækker hinanden, udelades, c)	udstedte rente-, aktie-, og valutaoptioner, og d)	råvare- og valutakurskontrakter med en oprindelig  

 løbetid på 14 dage eller derunder.
III.
Opgørelsen af engagementet i handelsbeholdningen.
Ved opgørelse af et engagement medtages alle de af  

 de nævnte poster, der er indgået med den pågældende  

 modpart.
Hver kontrakt indgår med summen af kontraktens  

 markedsværdi og et tillæg for det potentielle fremtidige  

 engagement.
 Markedsværdien for hver enkelt kontrakt beregnes i  

 henhold til reglerne i kapitel 6, §§ 71 til 78, i  

 regnskabsbekendtgørelsen for realkreditinstitutter.  

 Markedsværdien indgår dog kun i engagementet, hvis denne er  

 positiv.
Tillægget for det potentielle fremtidige engagement  

 beregnes som en procentdel af kontraktens hovedstol.
Tillægget  

 afhænger af det underliggende instrument samt kontraktens  

 restløbetid.
Tillæggene fremgår af bilag 1 for hver af de  

 ovenfor nævnte kontrakter.
Tillægget beregnes også i de  

 tilfælde, hvor kontraktens markedsværdi er negativ.
Engagementet  

 består da alene af tillægget.
Repoforretninger behandles som spotsalg og  

 terminkøb.
Dette indebærer, at de værdipapirer, der  

 indgår i repoforretningen, forbliver i overdragerens balance, og dermed  

 skal medregnes i engagementet med udstederen af værdipapiret, som hvis  

 værdipapirerne var forblevet i egenbeholdningen.
Engagementet med  

 modparten opgøres, som hvis der var tale om en enkeltstående  

 terminsforretning.
Reverseforretningerne opgøres som spotkøb og  

 terminssalg.
Dette indebærer, at værdipapirerne ikke indgår  

 i instituttets engagement med udstederen af værdipapirerne.  

 Engagementet med modparten opgøres, som hvis der var tale om en  

 enkeltstående terminsforretning.
 Aktielåneforretninger på standardvilkår  

 udarbejdet af Finansrådet, Børsmæglerforeningen og  

 Københavns Fondsbørs behandles som repo- eller  

 reverseforretninger afhængigt af, om instituttet udlåner aktier  

 eller låner aktier.
Har instituttet indgået  aftale om netting med en  

 modpart, og opfylder aftalen betingelserne for aftaler om netting angivet i  

 afsnit XI i bilaget om udfyldelse af indberetningsskemaerne i  

 bekendtgørelse om realkreditinstitutters kapitaldækning, kan  

 instituttet foretage netting af kontrakter med modpartsrisiko i  

 overensstemmelse med reglerne i samme afsnit XI om virkningen af aftaler om  

 netting.
Netting kan kun foretages for de kontrakter med modpartsrisiko, der  

 er omfattet af aftalen.
4. Fradragene 4.1 Definitioner Zone A Ved lande i zone A forstås medlemsstaterne i EU,  

 andre lande, der er fulde medlemmer af OECD, samt andre lande, der har  

 indgået særlige låneoverenskomster med Den Internationale  

 Valutafond (IMF) og er tilknyttet Den almindelige Låneoverenskomst  

 (GAB). Et land, der som følge af manglende betalingsevne  

 omlægger sin udenlandske statsgæld, udelukkes fra zone A i en  

 periode på 5 år.
 En oversigt over landene i zone A, findes i bilagene til  

 bekendtgørelse om realkreditinstitutters kapitaldækning.
Nulvægtning Artikel 7 i solvensdirektivet giver medlemstaterne i EU  

 mulighed for at fastsætte en vægtning på 0 for egne  

 regionale og lokale myndigheder, såfremt der ikke er nogen forskel  

 på risikoen ved fordringer på disse og fordringer på  

 centralregeringen.
 I Danmark anerkendes de øvrige medlemsstaters  

 meddelelse af nulvægtning.
Andre obligationer Der er tale om obligationer, som er underkastet en  

 særlig regulering med henblik på at beskytte indehaverne af disse  

 obligationer.
Alle danske realkreditobligationer og obligationer udstedt af  

 KommuneKredit, DLR og Danmarks Skibskreditfond omfattes af  

 direktivbestemmelsen.
Herudover er obligationer fra en del tyske og  

 italienske obligationsudstedere omfattet.
Multilaterale udviklingsbanker Herved forstås følgende banker: Verdensbanken  

 (Den Internationale Bank for Genopbygning og Økonomisk Udvikling), Den  

 Internationale Finansieringsinstitution, Den Interamerikanske Udviklingsbank,  

 Den Asiatiske Udviklingsbank, Den Afrikanske Udviklingsbank,  

 Europarådets Bosættelsesfond, Den Nordiske Investeringsbank, Den  

 Caraibiske Udviklingsbank, Den Europæiske Bank for Genopbygning og  

 Udvikling, Den Europæiske Investeringsfond og Det Interamerikanske  

 Investeringsselskab.
Noterede værdipapirer Herved forstås værdipapirer, der enten er  

 noteret på en børs, eller er faktisk omsættelige og  

 regelmæssigt noteret på andre regulerede markeder, jf. artikel 16  

 i investeringsservicedirektivet (93/22/EØF).
4.2. Fradragene De fradrag, der er opregnet i bekendtgørelsens  

 § 4, er baseret på bestemmelser i direktivet om store  

 engagementer, og de kan opfattes som en risikomæssig korrektion til  

 engagementerne.
Der er ikke pligt til at anvende fradragene.
En undladelse  

 af anvendelse af fradragene medfører dog ikke ændring af  

 engagementsgrænserne eller af indberetningspligten.
 Inden, der foretages fradrag, skal det samlede engagement  

 med den pågældende debitor opgøres som beskrevet i afsnit  

 3.
 Fradragene opdeles i:
1)	Fradrag i engagementet med kunden som følge af kundens  

 bonitet, og 2)	fradrag i engagementet med kunden som følge af, at de  

 stillede sikkerheder giver fradrag (sikkerhedernes bonitet).
 Ved opgørelsen af engagementet foretages der  

 fradrag i henhold til pkt. 1 eller i henhold til pkt. 2. Det bemærkes,  

 at hvis kundens bonitet giver fradrag, kan engagementet efter fradrag i  

 relation til grænserne i RKL §§ 65 a og 65 c ikke reduceres  

 yderligere med stillede sikkerheder.
 1. Fradrag i engagementet med kunden som følge af kundens  

 bonitet.
I.
Fradrag på 100 pct.:
1)	Engagementer med Den Europæiske Union, 2)	engagementer med centralregeringer eller centralbanker i zone A, 3)	engagementer med regionale og lokale myndigheder i EU´s  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at debitorerne har fået  

 nulvægtsstatus, og 4)	engagementer med centralregeringer og/eller centralbanker i zone B  

 giver fradrag på 100 %, såfremt engagementet er i den nationale  

 valuta, og såfremt instituttet har finansieret sig i samme  

 valuta.
II.
Fradrag på 90 pct.:
1)	Den del af engagementet med et realkreditinstitut, der består  

 af instituttets egenbeholdning af realkreditobligationer udstedt af det  

 pågældende realkreditinstitut, og 2)	den del af engagementet med andre obligationsudstedere (jf.  

 bekendtgørelsens § 2, stk. 1, nr. 8), der består af  

 instituttets egenbeholdning af obligationer udstedt af den  

 pågældende udsteder.
 I begge tilfælde er udgangspunktet for  

 engagementsopgørelsen, at obligationerne er opgjort til nominel  

 værdi.
 3)	Den del af engagementet med andre kreditinstitutter i zone A, der  

 består af tinglysningsgarantier med en løbetid på  

 maksimalt 1 år, og hvor garantiens frigivelse alene afhænger af  

 kreditinstituttet.
Det tredje 90 pct. fradrag omfatter de tilfælde,  

 hvor frigivelse af tinglysningsgarantier alene afhænger af  

 kreditinstituttet.
Der kan være tale om nogle formelle forhold, som  

 ikke er faldet på plads, f.eks. aflysning af et gammelt pantebrev eller  

 sletning af andre retsanmærkninger, men hvor kreditinstituttet har  

 opnået de nødvendige respektpåtegninger, og det/de gamle  

 lån i øvrigt kan dokumenteres indfriet.
Sådanne  

 tinglysningsgarantier kan bogføres med 1 kr. hos garantistiller.
Det er herudover en betingelse, at garantierne har en  

 oprindelig løbetid på højest et år, jf.
EU-direktiv  

 om store engagementer, art. 4, stk. 7, litra i.
Dette indebærer,  

 at garantierne skal være udformet således, at kreditinstitutterne  

 forpligter sig til at indfri lånet, hvis der ikke er opnået  

 tinglyst pantebrev uden retsanmærkninger inden for et år.
Hvis  

 det skønnes, at det vil tage længere tid, må garantien  

 være udformet med længere løbetid, og i så fald er  

 fradraget kun på 80 pct.
Endeligt er det en betingelse, at realkreditinstituttet  

 har modtaget en erklæring fra kreditinstituttet om, at der er tale om 1  

 kr.-garantier.
Først på dette tidspunkt kan  

 realkreditinstituttet fradrage 90 pct. af engagementet.
III.
Fradrag på 80 pct.:
 Engagementer med kreditinstitutter,  

 fondsmæglerselskaber, fondsbørser, autoriserede markedspladser,  

 og clearingcentraler i zone A kan reduceres med 80%. Dette gælder dog  

 ikke den del af engagementet, der:
1)	Består af kapitalandele og efterstillede tilgodehavender,  

 eller 2)	er omfattet af nr.
II ovenfor (90%´s fradrag).
IV.
Fradrag på 50 pct.:
1)	Engagementer bestående af garantier stillet over for Danmarks  

 Nationalbank eller en clearingcentral i forbindelse med afvikling af  

 betalinger ved værdipapirtransaktioner, og 2)	engagementer bestående af ikke-balanceførte poster med  

 mellemliggende/lav risiko, jf. klassificeringen i bilag 6 til  

 bekendtgørelsen om realkreditinstitutters kapitaldækning.
Der er  

 her tale om:
a)	Emissionsgarantier med en oprindelig løbetid på under 1  

 år.
Herved forstås alle forpligtelser, som instituttet har til at  

 købe værdipapirer, uanset om papirerne vil blive omfattet af  

 handelsbeholdningen.
Note Issuance Facilities (NIFs) og Revolving  

 Underwriting Facilities (RUFs) og lignende, der indebærer en  

 forpligtelse for instituttet til at købe værdipapirer, er ikke  

 omfattet af fradraget, og b)	garantier stillet for Værdipapircentralens  

 kapitalgrundlag.
 2. Fradrag i engagementet med kunden som følge af, at de  

 stillede sikkerheder giver fradrag.
I.
Fradrag på 100 pct.:
1)	Engagementer garanteret af Den Europæiske Union, 2)	engagementer garanteret af centralregeringer eller centralbanker i  

 zone A, 3)	engagementer garanteret af regionale og lokale myndigheder i EU´s  

 medlemsstater eller lande, som Fællesskabet har indgået aftale  

 med.
En forudsætning for fradraget er, at de pågældende  

 myndigheder har fået nulvægtsstatus, 4)	engagementer sikret ved pant i indlån i det långivende institut eller i et  

 kreditinstitut, der er långiverens moder- eller datterselskab.
indlånsbeviser udstedt af det långivende institut eller  

 et kreditinstitut, der er moder- eller datterselskab til det långivende  

 institut, og deponeret hos et af disse institutter, uanset hvilket, og 5)	engagementer sikret ved pant i beboelsesejendomme, herunder stuehuse  

 til landbrugsejendomme, kan reduceres med den del af sikkerheden, der ligger  

 indenfor 50 pct. af værdien af den pågældende faste  

 ejendom.
Værdien skal altid opgøres i forhold til værdien  

 på opgørelsestidspunktet og ikke på  

 udbetalingstidspunktet.
Hvis værdien af ejendommen på  

 opgørelsestidpunktet er faldet i forhold til udbetalingstidspunktet,  

 skal værdien på opgørelsestidspunktet lægges til  

 grund.
Såfremt værdien på opgørelsestidspunktet er  

 steget i forhold til værdien på udbetalingstidspunktet, kan  

 værdien på opgørelsestidspunktet lægges til  

 grund.
 For så vidt angår andelen af samtlige landbrugsejendomme,  

 der er beboelse, ændres denne hvert år på baggrund af  

 oplysninger i statens vurderingsregister (SVUR). Realkreditrådet  

 offentliggør hvert år den pågældende  

 beboelseskvotient.
 Ved årsreguleringen eller ved ændrede almindelige  

 ejendomsvurderinger benyttes disse værdier fra og med udgangen af det  

 kvartal, hvorefter de foreligger.
Hvis låntagerdelen (den del af lånet, som ikke er sikret  

 ved en garanti, jf. bekendtgørelsens § 3, stk. 3 og § 4, stk. 1) og  

 3)) er pantsikret inden for 50 % af værdien af den  

 pågældende ejendom, vil låntagerdelen kunne reduceres til  

 nul.
Hvis en del af låntagerdelen er pantesikret uden for 50 % af  

 ejendomsværdien, vil denne del skulle medregnes fuldt ud.
Ved fradrag  

 for den del af et engagement, der er pantsikret inden for 50 % af  

 ejendomsværdien, skal der tages højde for foranstående  

 hæftelser.
II.
Fradrag på 90 pct.:
1)	Engagementer sikret ved pant i noterede værdipapirer udstedt  

 af en centralregering eller centralbank i zone A, 2)	engagementer sikret ved pant i noterede værdipapirer udstedt  

 af EU-institutioner, og 3)	engagementer sikret ved pant i noterede værdipapirer udstedt  

 af regionale og lokale myndigheder i EU´s medlemsstater eller i lande som  

 Fællesskabet har indgået aftale med.
En forudsætning for  

 fradraget er, at debitorerne har fået nulvægtsstatus.
 I disse tilfælde udgør fradraget 90% af  

 værdipapirets officielt noterede kursværdi.
Pant i noterede værdipapirer, der er garanterede af  

 ovennævnte institutioner, men ikke udstedt af disse, giver ikke  

 fradrag, medmindre udstederen henhører under nr.
III nedenfor.  

 Fradraget er i så fald på 2/3.
III.
Fradrag på 2/3:
1)	Engagementer sikret ved pant i værdipapirer udstedt af  

 kreditinstitutter i zone A, herunder realkreditobligationer.
Dette  

 gælder dog ikke værdipapirer, der har status som efterstillet  

 andre tilgodehavender og kapitalandele i kreditinstituttet, og 2)	engagementer, der er sikret ved pant i obligationer udstedt af Den  

 Europæiske Investeringsbank eller multilaterale  

 udviklingsbanker.
 I begge tilfælde gælder, at engagementet kan  

 reduceres med 2/3 af værdipapirets officielt noterede  

 kursværdi.
5. Indberetning 5.1. Indberetningsskemaet 1. Indberetning.
 Alle institutter skal kvartalsvis indberette de  

 engagementer, der samlet (dvs. engagementet uden for handelsbeholdningen plus  

 engagementet inden for handelsbeholdningen) og før fradrag  

 udgør mindst 10 pct. af instituttets ansvarlige kapital med  

 tillæg af eventuel kortfristet supplerende kapital.
 Den ansvarlige kapital opgøres i overensstemmelse  

 med reglerne i realkreditlovens § 53 a og svarer til den ansvarlige  

 kapital ultimo kvartalet i solvensopgørelsen (skema RISV. 3, post  

 8).
 Løbende overskud medregnes ikke i den ansvarlige  

 kapital ultimo kvartalet.
 Årets overskud indgår først i den  

 ansvarlige kapital, når regnskabet er revideret og godkendt af  

 bestyrelsen. Årets underskud modregnes løbende i den ansvarlige  

 kapital.
 Ved opgørelsen af grænserne tillægges  

 den del af instituttets eventuelle kortfristede supplerende kapital, der kan  

 medtages ved solvensopgørelsen (jf. skema RISV. 3, post nr. 11). Dette  

 indebærer, at instituttet kun kan medregne den kortfristede supplerende  

 kapital med 5,7% af de vægtede poster med markedsrisiko (jf.  

 realkreditlovens § 53 g, stk. 2).
 Indberetningen foretages på skema RISE/skema RKSE  

 (koncerner). I skemaet angives engagementets løbenr., branche, kundens  

 navn, det samlede engagement før fradrag (lovens § 65 c),  

 fradrag, engagementet uden for handelsbeholdningen efter fradrag i procent af  

 den ansvarlige kapital samt samlet engagement efter fradrag i procent af den  

 ansvarlige kapital med tillæg af eventuel kortfristet supplerende  

 kapital.
Engagementerne skal indberettes således, at de  

 indgår i faldende orden.
Det engagement, der er størst efter  

 fradrag, anføres således som nr. 1 o.s.v.
Engagementer med virksomheder, der indgår fuldt i  

 konsolideringen i henhold til realkreditlovens § 77, stk. 10 eller  

 stk. 13, skal indberettes med et fradrag svarende til engagementets  

 størrelse.
Disse engagementer indberettes nederst i skemaet.
 I opgørelsen af engagement med datterselskaber, der  

 driver forsikringsvirksomhed, medregnes summen af kapitalandele og  

 efterstillede kapitalindskud efter reduktion med koncernens andel af  

 forsikringsselskabets solvensmargin (jf. fradraget i den ansvarlige kapital  

 efter realkreditlovens § 53 d, stk. 4.).
 2. Institutter, der ikke medregner kortfristet supplerende kapital.
For institutter, der ikke medregner kortfristet  

 supplerende kapital, er kapitalen ved opgørelserne i relation til  

 realkreditlovens § 65 a og § 65 c den samme.
Disse institutter skal  

 derfor alene indberette engagementer, der før fradrag overstiger 10  

 pct.´s grænsen i lovens § 65 c.
Engagementernes størrelse  

 skal ligeledes kun beregnes efter lovens § 65 c.
Næstsidste søjle i indberetningsskemaet  

 (»Engagement uden for handelsbeholdningen efter fradrag i % af ansvarlig  

 kapital«) udfyldes derfor med nuller.
I sidste søjle anføres ud  

 for hvert enkelt engagement, der efter fradrag udgør mindst 10 pct. af  

 den ansvarlige kapital med tillæg af eventuel kortfristet supplerende  

 kapital, den aktuelle andel i procent.
Ud for de øvrige engagementer  

 anføres nuller.
Nederst i sidste søjle anføres summen af  

 de engagementer, der efter fradrag udgør 10% eller mere af den  

 ansvarlige kapital med tillæg af kortfristet supplerende kapital.
 3. Institutter, der medregner kortfristet supplerende kapital.
 Institutter, der medregner kortfristet supplerende  

 kapital, skal derimod ved indberetningen medtage samtlige engagementer, der  

 opfylder mindst et af følgende kriterier:
1)	Engagementet, der ligger uden for handelsbeholdningen, udgør  

 før fradrag mindst 10 pct. af den ansvarlige kapital, og/eller 2)	det samlede engagement (indenfor og udenfor handelsbeholdningen)  

 udgør før fradrag mindst 10 pct. af den ansvarlige kapital med  

 tillæg af kortfristet supplerende kapital.
 Disse institutter skal således udfylde samtlige  

 søjler i indberetningsskemaet som ovenfor angivet.
Engagementerne anføres efter faldende værdi  

 af samlet engagement i kroner efter fradrag.
Det er dog valgfrit, om  

 indberetningen sker efter faldende orden i næstsidste eller sidste  

 søjle.
 Disse institutter beregner desuden såvel summen af  

 engagementer uden for handelsbeholdningen, der efter fradrag udgør 10  

 % eller mere af den ansvarlige kapital, som summen af de engagementer inden  

 for og uden for handelsbeholdningen, der efter fradrag udgør 10% eller  

 mere af den ansvarlige kapital med tillæg af kortfristet supplerende  

 kapital.
 5.2. Indberetningernes form m.v.
 Indberetning skal ske på maskinlæsbart medium,  

 dog kan Finanstilsynet bestemme, at indberetning skal ske på papir.
 Finanstilsynet vil først kræve indberetning  

 på maskinlæsbart medium fra det tidspunkt, hvorfra  

 regnskabsindberetningerne kræves indberettet herpå.
Bilag 3 Indberetningsskemaer Opgørelse og  indberetning af store engagementer RISE 1 Institut Periode Ch.regn.nr.
Store engagementer, der før fradrag i henhold til  

 bekendtgørelse om opgørelse og indberetning af store  

 engagementer udgør 10% eller mere af instituttets ansvarlige kapital,  

 jf. lovens § 65 a og § 65 c.
Sorteret efter faldende engagement (efter  

 fradrag) i % af ansvarlig kapital.
 Nr.
Branche *) Kunde Samlet engagement før fradrag (lovens § 65 c) Kr. 1.000 Fradrag Kr. 1.000 Engagement uden for handelsbeholdningen efter fradrag i %  

 af ansvarlig kapital   

 (lovens § 65 a) Samlet engagement efter fradrag i % af ansvarlig kapital  

 med tillæg af kort-fristet supplerende kapital  

 (lovens § 65 c) 1) 2) 3) 4) 5) 6) 7) Sum af engagementer der efter fradrag udgør 10% eller mere af  

 ansvarlig kapital 8) Sum af engagementer der efter fradag udgør 10% eller mere af  

 ansvarlig kapital med tillæg af kortfristet supplerende kapital 9) *)	Brancheinddeling se bilag 2, afsnit 1.
Opgørelse og  indberetning af store engagementer RKSE 1 Koncern Periode Ch.regn.nr.
Store engagementer, der før fradrag i henhold til  

 bekendtgørelse om opgørelse og indberetning af store  

 engagementer udgør 10% eller mere af koncernens ansvarlige kapital,  

 jf. lovens § 65 a og § 65 c.
Sorteret efter faldende engagement (efter  

 fradrag) i % af ansvarlig kapital.
 Nr.
Branche *) Kunde Samlet engagement før fradrag (lovens § 65 c) Kr. 1.000 Fradrag Kr. 1.000 Engagement uden for handelsbeholdningen efter fradrag i %  

 af ansvarlig kapital (lovens § 65 a) Samlet engagement efter fradrag i % af ansvarlig kapital  

 med tillæg af kort-fristet supplerende kapital (lovens § 65 c) 1) 2) 3) 4) 5) 6) 7) Sum af engagementer der efter fradrag udgør 10% eller mere af  

 ansvarlig kapital 8) Sum af engagementer der efter fradag udgør 10% eller mere af  

 ansvarlig kapital med tillæg af kortfristet supplerende kapital 9) *)	Brancheinddeling se bilag 2, afsnit 1.
