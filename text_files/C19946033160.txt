 Det er hensigten at udstede nedenstående tekst som teknisk forskrift.  

 Indtil da henstilles det, at vejledningen følges.
 De almindelige bestemmelser i teknisk forskrift for skibes bygning og  

 udstyr mv, Meddelelser fra Søfartsstyrelsen B, kapitel II-2, regel 5, afsnit  

 1 finder tilsvarende anvendelse, dog med undtagelse af punkt 1.18, som ændres  

 til:
 Alle døre til rum beskyttet af anlæg med blandede atmosfæriske luftarter  

 skal være påmærket: "Rummet er tilsluttet et brandslukningsanlæg med  

 blandede atmosfæriske luftarter og skal øjeblikkeligt forlades, når alarmen  

 lyder".
1. Anlæg med blandede atmosfæriske luftarter 1.1 Hver enkelt luftblanding skal afprøves i henhold til de  

 standardafprøvninger, som er angivet i bilaget til disse retningslinier.
 1.2 Hvis luftblandingen afprøves med tilfredsstillende resultat i henhold  

 til de standarder, som henvises til i punkt 1.1, skal Søfartsstyrelsen  

 udstede et godkendelsescertifikat på luftblandingens sammensætning og  

 anvendelsesområde, (til maskinrum, lastrum, pumperum mv.) samt  

 slukningsmængde.
2. Installation af "total flooding"-anlæg 2.1 Anlægget må kun være indrettet til manuel udløsning.
 2.2 Hvis anlægget skal betjene mere end et rum, skal indretningen for dets  

 oplagring og udtømning opfylde bestemmelserne i henholdsvis stk. 2.9 eller  

 2.10.
 2.3 Der skal forefindes midler til automatisk stop af alle ventilatorer,  

 der betjener det beskyttede rum, før midlet udtømmes.
 2.4 Der skal ved udløsningsstedet/stederne forefindes en skriftlig  

 instruktion, hvor det klart angives, at al ventilation og samtlige  

 forbrændingsmotorer skal standses, og at alle brandspjæld og luger skal  

 lukkes, inden anlægget udløses.
 2.5 Udtømningsarrangementet skal være således konstrueret, at den mængde  

 slukningsmiddel, der er krævet i henhold til godkendelsescertifikatet  

 medfører, at 80% udtømmes på maksimum 90 sekunder og hele ladningen på  

 maksimum 300 sekunder.
 2.6 Anlægget skal være konstrueret til at virke inden for et  

 temperaturområde på 0 grader C til +50 grader C.
 2.7 Udtømning af anlægget, samt eventuel udløsning via beholdernes  

 sprængplader, må ikke frembyde fare for personalet, der er beskæftiget med  

 vedligeholdelse af udrustning, eller som benytter de normale adgangslejdere  

 og udgange, der hører til rummet.
 2.8 Der skal forefindes midler til, at besætningen uden risiko kan  

 kontrollere trykket (indholdet) i beholderne.
2.9 For lastrum skal, med mindre andet er bestemt, den mængde af  

 luftblandingen, der er til rådighed, være tilstrækkelig til at give det  

 mindsterumfang af fri luftblanding, som er angivet på  

 godkendelsescertifikatet.
Såfremt der gennem ventilationskanaler er  

 forbindelse mellem to eller flere lastrum, skal disse regnes for eet rum.
2.10 Hvad angår maskinrum, skal den mængde af luftblandingen, der er til  

 rådighed, være tilstrækkelig til at give det mindsterumfang af fri  

 luftblanding, som er angivet på godkendelsescertifikatet.
To eller flere  

 maskinrum af kategori A, som ikke er helt adskilt, skal betragtes som eet  

 rum.
2.11 Antallet af dyser, og dysernes placering, skal være anbragt således,  

 at der opnås en homogen fordeling af luftblandingen i rummet.
Fordelingen og  

 slukningseffekten af hvert installeret anlæg skal påvises i praksis ved  

 udførsel af den standardprøve, som er angivet i bilagets punkt 3.  

 Søfartsstyrelsen kan dog undlade at kræve denne prøve udført, såfremt  

 tidligere prøver i rum af samme udformning og tilnærmelsesvis samme antal og  

 placering af dyser har været tilfredsstillende.
3. Trykflaskernes placering og overvågningssystem 3.1 Luftblandingen må oplagres i det beskyttede rum, jf. dog stk. 1.2 og  

 2.6. Beholderne kan fordeles enkeltvis eller sektionsvis i hele rummet.
3.2 Der skal forefindes et manuelt servo- eller et elektriskdrevet  

 udløserarrangement, som skal være anbragt uden for det beskyttede rum.
Der  

 skal til dette udløserarrangement være installeret to energikilder, som skal  

 være anbragt uden for det beskyttede rum og straks være til rådighed.
Hvad  

 angår maskinrum, kan en af disse energikilder dog være beliggende i det  

 beskyttede rum.
 3.3 Elektriske strømkredse skal overvåges for fejl og spændingssvigt ved  

 optiske og akustiske alarmgivere.
3.4 Pneumatiske, hydrauliske eller elektriske udløserkredse, der forbinder  

 beholderne, skal være dublerede.
De pneumatiske eller hydrauliske trykkilder  

 skal overvåges for tab af tryk ved optiske og akustiske alarmgivere.
 3.5 I det beskyttede rum skal de elektriske strømkredse, der er nødvendige  

 for anlæggets udløsning, være ført i brandsikre kabler, i overensstemmelse  

 med I.E.C's standarder (*). De nødvendige rørsystemer til hydraulisk eller  

 pneumatisk betjening skal være af stål eller andet lignende varmebestandigt  

 materiale, som kan godkendes af Søfartsstyrelsen.
 3.6 Arrangementerne i forbindelse med anlæg for rum, der kun kræver en  

 eller to beholdere af almindelig størrelse, skal være udført til  

 Søfartsstyrelsens tilfredshed.
4. Trykflasker 4.1 Flaskerne skal opfylde de til enhver tid gældende danske bestemmelser  

 for beholdere af omhandlede art.
Flasker af udenlandsk oprindelse kan  

 tillades anvendt, såfremt de opfylder en anerkendt standard i det pågældende  

 land, eller opfylder et anerkendt klassifikationsselskabs regler for sådanne  

 flasker.
Der må maksimalt anvendes tryk på 300 bar.
 4.2 Enhver flaske eller enhver flaskeventil skal være forsynet med en  

 sprængplade, der af fabrikanten garanteres at sikre flasken mod skadeligt  

 overtryk, og arrangementet skal tillade fri passage af gassen fra flasken,  

 såfremt sprængpladen brister.
 4.3 Flaskerne skal være påstemplet tara- og bruttovægt, måned og år for  

 seneste trykprøvning samt prøvetryk.
 4.4 Flaskerne må kun fyldes af fabrikanten, eller af andre firmaer, som er  

 godkendt af fabrikanten.
 Firmaerne er ansvarlige for flaskernes fyldning og luftblandingens  

 sammensætning.
 Firmaerne skal udstede et certifikat for luftblandingens sammensætning.  

 Certifikatet skal medfølge flasken.
 Flaskerne skal endvidere på et synligt sted være forsynet med en holdbar  

 mærkat, som angiver:
 1. Den blandede atmosfæriske luftblandings  

 sammensætning.
 2. Fyldningsdato og år.
 3. Fyldningsfirmaets navn og adresse.
4.5 Flaskerne skal være solidt fastspændt og placeret således, at  

 flaskeventiler let kan kontrolleres.
De skal endvidere være hævet over dørk  

 og være beskyttet mod korrosion.
Flaskernes mærkning herunder mærkat, og  

 tilslutningsmål for afgangsstudsen på henholdsvis flaskeventil og  

 flaskebatterier, skal være udført i henhold til gældende standarder for  

 blandede atmosfæriske lufarter (*).
 4.6 Flaskerne skal trykprøves hvert 10. år af et anerkendt  

 prøvningsinstitut, et anerkendt klassifikationsselskab eller af det  

 pågældende skibs maskinchef (kun i skibe hvor der kræves bevis som maskinchef  

 i henhold til STCW-Konventionen, kapitel III, regel III-2).
 Såfremt der er hengået mere end 5 år siden seneste trykprøvning, må en  

 afladet flaske ikke genoplades, før fornyet trykprøve er afholdt med  

 tilfredsstillende resultat.
 4.7 Hvis der i forbindelse med kontrol af flaskerne konstateres tryktab på  

 10% eller derover, skal den pågældende flaske genopfyldes.
5. Alarm- og udløsningsarrangement 5.1 Alarmgivere for overvågning af anlægget skal være placeret centralt,  

 således at de til stadighed er let tilgængelige for ansvarlige medlemmer af  

 besætningen, når skibet er i søen eller i havn.
 5.2 De elektriske strømkredse og/eller rørledninger, der er nødvendige for  

 udløsningen af et anlæg, samt placeringen af beholderne skal være således  

 arrangeret, at hele den brandslukningsladning til det beskyttede rum, der er  

 foreskrevet i stk. 1.3.10 eller 1.3.11, også skal kunne udtømmes i tilfælde  

 af beskadigelse af én udløserledning ved brand eller eksplosion i det  

 pågældende rum.
5.3 Beholderne skal overvåges for faldende tryk som følge af lækage og  

 udtømning.
Der skal forefindes optiske og akustiske alarmgivere, som giver  

 alarm ved 80% af fyldningstrykket ved 20 grader C.
6. Lokale automatiske anlæg 6.1 Lokale automatisk virkende fast anbragte brandslukningsanlæg, som er  

 anbragt i indskoddede områder (i maskinrum) med stor brandrisiko kan  

 tillades, når de er uafhængige af det foreskrevne fast anbragte  

 brandslukningsanlæg.
6.2 Det område, hvori en sådan yderligere lokal beskyttelse forefindes,  

 skal fortrinsvis være på eet arbejdsniveau, og på samme niveau som adgangen  

 til rummet.
Efter Søfartsstyrelsens skøn kan der tillades mere end eet  

 arbejdsniveau, hvis der indrettes en adgangsvej på hvert niveau.
 6.3 Rummets størrelse og adgangsvejene dertil samt maskineriets placering  

 skal være således indrettet, at man kan komme ud fra alle steder i rummet på  

 højst 10 sekunder.
 6.4 Aktiveringen af et anlæg skal angives både optisk og akustisk uden for  

 enhver adgang til maskinrummet og ved kommandobroen eller i det rum, hvor  

 brandkontroludstyret er samlet.
 6.5 Et opslag om, at rummet indeholder et eller flere automatisk virkende  

 brandslukningsanlæg med angivelse af, hvilket slukningsmiddel, der anvendes,  

 skal forefindes uden for enhver adgang dertil.
6.6 Udtømningsdyser samt sprængplader skal være således anbragt, at  

 udtømningen ikke frembyder fare for personalet, der gør brug af de normale  

 adgangslejdere og udgangsveje, der hører til rummet.
Der skal ligeledes  

 drages omsorg for at beskytte personalet, der er beskæftiget med  

 vedligeholdelse af maskineri mod uagtsom udtømning af slukningsmidler.
 6.7 Brandslukningsanlæggene skal være konstrueret til at virke inden for  

 et temperaturområde på 0 grader C til +50 grader C.
 6.8 Der skal træffes foranstaltninger til, at besætningen uden risiko kan  

 kontrollere trykket (indholdet) i beholderne.
6.9 Den samlede mængde slukningsmiddel i de lokale automatisk drevne  

 installationer skal være af en sådan størrelse, at den højest tilladte  

 koncentration af luftblandingen, baseret på det indskoddede rums  

 nettorumfang, ikke overskrides.
Dette krav finder anvendelse, når enten et  

 lokalt automatisk virkende anlæg eller et fast anlæg installeret i henhold  

 til stk. 1.3 har været udløst, men ikke hvor begge anlæg har været udløst.
 6.10 Lokale automatisk drevne brandslukningsinstallationer skal være  

 således indrettet, at deres udløsning ikke bevirker tab af elektrisk energi  

 eller nedsættelse af skibets manøvredygtighed.
 6.11 Når et anlæg er installeret, skal det afprøves i henhold til  

 bestemmelserne i bilagets punkt 3.
Søfartsstyrelsen, den 9. juni 1994 Bilag til vejledning om afprøvning og installation af 
brandslukningsanlæg med blandede atmosfæriske luftarter Standardafprøvninger af blandede afmosfæriske luftarter For Søfartsstyrelsens vurdering med henblik på typegodkendelse af blandede  

 atmosfæriske luftarter til brug som brandslukningsmiddel i skibe, skal  

 nedenstående brandslukningsprøver udføres under Søfartsstyrelsens  

 overværelse.
 Afprøvningssted og faciliteter skal forinden accepteres af  

 Søfartsstyrelsen.
Forinden Søfartsstyrelsens repræsentant/repræsentanter tilkaldes for at  

 overvære prøverne, skal luftblandingens sammensætning samt et  

 prøvningsprogram fremsendes til Søfartsstyrelsens Tekniske Kontor.
Af  

 prøvningsprogrammet skal fremgå, hvor prøverne skal udføres, samt hvornår de  

 enkelte prøver påbegyndes og forventes afsluttet.
 En detaljeret rapport over resultatet af prøverne skal herefter fremsendes  

 til Søfartsstyrelsens Tekniske Kontor i forbindelse med anmodningen om  

 typegodkendelsen.
 Afprøvning under punkt 3., som skal udføres efter anlæggets installation i  

 det enkelte skib, er ikke en del af typegodkendelsen, men skal alene udføres  

 med henblik på installationens godkendelse i skibet.
 1. Fuldskala-afprøvning i en maskinrumsattrap med et  

 grundareal på minimum 30 m2 og et rumvolumen på minimum 280 m3. Afprøvningen  

 skal indeholde følgende:
 .1 Slukning af brand i gasolie i hele rummets bundareal (forbrændetid 1  

 minut og 30 sekunder).
 .2 Slukning af brand i gasolie i et kar på ca. 2 m2 samt brand i gasolie  

 fra en forstøverdyse på 3mm2 under et forstøvningstryk på 10 bar  

 (forbrændetid 2 minutter).
 .3 Slukning af brand i gasolie i et kar på ca. 2 m2, som indeholder et  

 stykke olievædet isoleringsmateriale på ca. 1 kg, samt et stykke træ på ca. 5  

 kg (forbrændetid 2 minutter).
 Under forbrændetiden skal alle luftluger være åbne, men inden  

 slukningsmidlet udløses, skal alle åbninger lukkes.
 Under prøverne skal følgende kontrolleres:
 .1 Hvor lang tid det tager at indblæse slukningsmidlet.
 .2 Hvor lang tid der går, fra anlægget udløses, til branden er slukket.
 .3 Iltkoncentrationen under hele prøven.
 2. Hvis slukningsmidlet også ønskes godkendt til  

 installationer for brandslukning i lastrum, skal nedenstående brand i et  

 lukket prøverum kunne slukkes.
.1 Brand i træ i et klasse 3A prøvningsbål (i henhold til DS2120) antændt  

 med 3 liter benzin i en 0,5 m2 bakke.
Antændelsesbakken fjernes efter 2  

 minutter.
Den totale brændetid skal være 8 minutter.
 Ved forsøget skal følgende kontrolleres:
 .2 Hvor lang tid det tager at indblæse slukningsmidlet.
 .3 Hvor lang tid der går fra anlægget udløses, til alle flammer er  

 slukket.
 .4 Iltkoncentrationen under hele prøven.
 .5 Om der sker genantændelse af glødebrande, når slukningsmidlets  

 slukningskoncentration ikke mere er til stede.
 3. Ved hvert anlæg installeret om bord skal følgende  

 prøves:
 Slukningsmidlet afprøves i forbindelse med en kontrolleret prøvebrand i  

 form af spritbål i et maskinrum med forbrændingsmotorer og ventilationen  

 standset, samt med lukkede brandspjæld.
 Spritbålene anbringes jævnt fordelt i hele rummet.
 Når slukningsmidlet er udløst, måles iltkoncentrationen i maskinrummet,  

 således at det kan eftervises, at der er en god fordeling af slukningsmidlet.  

 Iltkoncentrationen må på intet tidspunkt komme under 10%, og ikke over 12%.
 Endvidere skal følgende kontrolleres:
 .1 Hvor lang tid det tager at indblæse slukningsmidlet.
 .2 Hvor lang tid der går, fra anlægget udløses, til alle spritbål er  

 slukket.
 .3 Hvor længe den slukningsdygtige koncentration er til stede (i henhold  

 til godkendelsen).
 4 Hvis der under ovennævnte afprøvninger opstår tvivl om slukningsmidlets  

 effektivitet, vil Søfartsstyrelsen kunne forlange yderligere afprøvninger  

 afholdt.
