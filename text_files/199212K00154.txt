Nr LSF 154 Forslag til Lov om ændring af lov om social bistand (Udbetaling af pension  

 til beboere i plejehjem m.v.) den 11. december 1992 Vedtaget ved tredjebehandling den 13. april 1993 Lov nr. 216 af 28/04/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 1079 af 23. december 1992, foretages  

 følgende ændringer:
 1. I § 85 b ændres »1992« til: »1993«.
 2. § 136, stk. 2, 1. pkt., affattes således:
»For en person med pension efter den sociale pensionslovgivning, som  

 er optaget i en institution, der er omfattet af § 85 a, udbetaler staten i  

 1993 til kommunen et beløb, der udgør 380 kr. månedlig.« 3. § 136, stk. 3, affattes således:
» Stk. 3. Det samlede beløb til udbetaling af den ordning, der  

 er nævnt i stk. 2, kan højst udgøre 64,0 mio. kr. for finansåret 1993.« § 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1993.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 foretages følgende ændringer:
 1. I § 85 b ændres »1992« til: »1993«.
 2. § 136, stk. 2, affattes således:
 »Stk. 2. For en person med pension efter den sociale  

 pensionslovgivning, som er optaget i en institution, der er omfattet af § 85  

 a, udbetaler staten i 1993 til kommunen et beløb, der udgør 730 kr. månedlig.  

 Beløbet udbetales fra det tidspunkt, hvor institutionen bliver omfattet af §  

 85 a.«.
 3. § 136, stk. 3, affattes således:
 » Stk. 3. Det samlede beløb til udbetaling af den ordning, der  

 er nævnt i stk. 2, kan højst udgøre 122,6 mill. kr. for finansåret  

 1993.«.
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger Dette lovforslag er en opfølgning af L 114 om ændring af lov om social  

 bistand og lov om social pension (Delegation til selvejende institutioner,  

 betaling for midlertidigt ophold, udbetaling af pension m.v.). Lovforslaget  

 blev fremsat den 31. januar 1991. Loven blev vedtaget i Folketinget den 30.  

 maj 1991, jf. lov nr. 400 af 6. juni 1991.
 I overensstemmelse med denne lovændring skal der efter bistandslovens § 85  

 b fremsættes forslag til revision af reglerne om ydelser og betaling for  

 beboere i plejehjem for Folketinget inden udgangen af 1992.
Efter bistandslovens § 85 a kan den enkelte kommunalbestyrelse beslutte,  

 at beboere i et eller flere af kommunens plejehjem (efter bistandslovens §  

 79) skal have udbetalt pension.
Beboerne betaler herefter for de ydelser, som  

 de modtager i plejehjemmet.
Der er tale om en frivillig ordning med vide  

 rammer for ordningens udformning.
Som obligatorisk ydelse indgår alene  

 betaling for bolig, el og varme.
Betalingen for bolig udgør 15 % af den  

 aktuelle skattepligtige indkomst.
For el og varme betales efter  

 omkostningerne.
For øvrige ydelser, herunder praktisk bistand, betales som  

 for pensionister i eget hjem.
 Den midlertidige ordning med pensionsudbetaling i plejehjem blev indført i  

 juni 1987. Ordningen trådte i kraft den 1. januar 1989. Ifølge lovændringen  

 skulle forslag til revision af bestemmelserne fremsættes for Folketinget  

 inden udgangen af 1990. Den midlertidige ordning blev forlænget i yderligere  

 2 år ved ovennævnte lov nr. 400 af 6. juni 1991.
 Ved den sidstnævnte lovændring blev det også muligt at udbetale pension  

 til beboere i døgninstitutioner for beboere med vidtgående fysiske eller  

 psykiske handicap og de særlige plejehjem efter bistandslovens § 112, stk. 1  

 og 2. Efter lovens § 120 skal bestemmelserne om udbetaling af pension i §  

 112-institutionerne revideres inden udgangen af 1993, idet forsøgsperioden  

 herefter ophører.
 Kommunalbestyrelsen har efter § 85 a pligt til at underrette  

 Socialministeriet om gennemførelse af pensionsudbetalingsordninger med  

 henblik på, at Socialministeriet følger erfaringerne med ordningen.  

 Indberetningspligten har endvidere betydning for administrationen af det  

 puljebeløb, som efter bistandslovens § 136 er afsat til kompensation til  

 kommunerne for indtægtstab i forbindelse med ordningen.
Socialstyrelsen gennemførte i 1989 en undersøgelse om  

 pensionsudbetalingsordningen som et led i opsamlingen af erfaringer med  

 henblik på revision af reglerne.
Undersøgelsen omfattede samtlige de  

 plejehjem og kommuner, som indførte ordningen i løbet af 1989. Undersøgelsen  

 foreligger i Rapport om pensionsudbetaling i plejehjem, maj 1990.  

 Sammenfattende tyder erfaringerne fra undersøgelsen på, at der er stor  

 tilfredshed med ordningen hos beboere, personale og pårørende, når ordningen  

 har været godt forberedt med inddragelse af alle parter i forløbet og  

 tilrettelæggelsen.
 I sommeren 1992 har Socialministeriet indhentet et aktuelt datagrundlag  

 blandt kommuner med pensionsudbetaling primært for at belyse de økonomiske  

 konsekvenser af ordningen.
Efter de seneste oplysninger var der i november 1992 283 plejehjem med i  

 ordningen med ialt ca. 11.300 beboere fordelt på 103 kommuner.
Dermed er ca.  

 en fjerdedel af alle plejehjem tilsluttet ordningen.
De seneste to år har  

 antallet af plejehjem, der er overgået til pensionsudbetaling, været lettere  

 stagnerende.
Dette kan muligvis skyldes, at kompensationsbeløbet til  

 kommunerne blev nedsat i forbindelse med forlængelsen af ordningen, eller at  

 der har været visse betænkeligheder ved at overgå fra pensionsinddragelse til  

 pensionsudbetaling.
Nedlæggelse af de utidssvarende plejehjem har uden tvivl medført, at de  

 resterende pladser nu anvendes til plejehjemsbeboere med et generelt ringere  

 fysisk og psykisk helbred, herunder en stigende andel med senil demens.
Det  

 kunne derfor være hensigtsmæssigt med en nærmere vurdering af, hvorledes  

 pensionsudbetalingsordningen skal udformes for bedst at imødekomme de  

 svageste beboeres behov.
De senest indhentede oplysninger viser, at ordningen i sin nuværende  

 udformning er væsentligt dyrere for kommunerne, end de hidtidige beregninger  

 har vist.
Dette skaber usikkerhed om det økonomiske grundlag for ordningen.
 Under henvisning hertil foreslås, at den midlertidige ordning fortsætter i  

 1993, og at loven tages op til revision inden udgangen af 1993. Med denne  

 udskydelse vil revisionen af bestemmelserne om pensionsudbetaling i §  

 112-institutionerne og i plejehjem efter § 79 finde sted på samme tid og  

 muliggøre en koordinering af bestemmelserne.
Der vil samtidig blive nedsat en arbejdsgruppe med repræsentanter fra de  

 berørte parter.
Arbejdsgruppens opgave er at overveje og stille forslag til  

 en permanent ordning, der tilgodeser de forskellige behov, som findes inden  

 for de forskellige institutionstyper.
Arbejdsgruppen skal afslutte sit  

 arbejde inden udgangen af maj 1993.
Økonomiske og administrative konsekvenser af lovforslaget Ordningen vil indebære en merudgift for det offentlige på ca. 5.900 kr.  

 pr. år pr. beboer.
Da en videreførsel af ordningen som frivillig ordning betyder, at  

 ordningen i 1993 næppe vil komme til at omfatte samtlige kommuner, betyder  

 skatteudligningsordningerne imidlertid, at de kommuner, der indfører  

 ordningen, ikke selv får det fulde skatteprovenu som følge af ordningen.
Ved  

 beregningen af det kompensationsbeløb, som staten skal udbetale til  

 kommunerne til dækning af kommunernes merudgift, er det derfor forudsat, at  

 kun halvdelen af skatteprovenuet tilfalder de relevante  

 kommuner/amtskommuner.
 Under denne forudsætning kan det beregnes, at kompensationsbeløbet til  

 kommunerne skal være godt 730 kr. pr. måned pr. beboer, hvorimod  

 amtskommunerne faktisk har en merindtægt under disse  

 beregningsforudsætninger.
 Såfremt man i lighed med tidligere udbetaler eet fælles kompensationsbeløb  

 til kommuner og amter fordelt efter de almindelige finansieringsregler for  

 over/under 67-årige, vil det betyde, at amterne vil blive stærkt  

 overkompenseret, og i det følgende forudsættes derfor, at der ikke udbetales  

 kompensationsbeløb til amtskommunerne.
 Af tabel 1 fremgår de gennemsnitlige økonomiske konsekvenser af  

 lovforslaget for een beboer i et plejehjem med pensionsudbetaling.
 Tabel 1. De gennemsnitlige økonomiske konsekvenser for een  

 plejehjemsbeboer, såfremt pensionen udbetales.
 Med det betydeligt højere kompensationsbeløb for 1993 end for 1992 antages  

 det imidlertid, at ordningen udbredes yderligere i 1993, således at ca.  

 14.000 beboere vil blive omfattet af ordningen.
 Den samlede udgift til kompensationsbeløb vil således udgøre 122,6 mill.  

 kr. i 1993.
 De samlede økonomiske konsekvenser kan herefter opgøres til:
 For finansåret 1993 er forudsat, at der i alt anvendes 110,6 mill. kr. til  

 ordningen.
 Merudgiften som følge af dette lovforslag på ca. 26 mill. kr. finansieres  

 af satsreguleringspuljemidlerne.
 Der må påregnes et vist administrativt merarbejde for kommunerne i  

 forbindelse med indførelse af en pensionsudbetalingsordning i plejehjem.
Bemærkninger til lovforslagets enkelte bestemmelser Til § 1 Til nr. 1 Det foreslås, at reglerne om ydelser og betaling for beboere i plejehjem  

 tages op til revision inden udgangen af 1993. Der nedsættes en arbejdsgruppe,  

 der skal vurdere og belyse behovet for justeringer af reglerne i forbindelse  

 med en planlagt permanentgørelse af pensionsudbetalingsordningen.
Til nr. 2 Det foreslås, at der i finansåret 1993 afsættes et puljebeløb på 122,6  

 mill. kr.
Dette beløb skal dække statens udgifter til kompensationsbeløb  

 vedrørende de plejehjemsbeboere, der allerede er omfattet af bistandslovens §  

 85 a og de plejehjemsbeboere, som tilsluttes ordningen i løbet af 1993.  

 Udgiften til kompensationsbeløb vil ikke kunne udgøre et højere beløb end det  

 fastsatte puljebeløb på ialt 122,6 mill. kr.
Kompensationsbeløbet vil blive  

 anvist til kommunerne i den rækkefølge, Socialministeriet modtager  

 underretning om indførelse af ordningen.
Det foreslås samtidig, at kompensationsbeløbet fremover alene udbetales  

 til kommunerne og ikke, som hidtil, også til amtskommunerne.
I øvrigt  

 henvises til afsnittet om de økonomiske og administrative konsekvenser.
Til § 2 Loven træder i kraft den 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 923 af 25. november 1992, foretages følgende  

 ændringer:
 1. I § 85 b ændres »1992« til: »1993«.
§ 85 b.
Forslag til revision af reglerne om ydelser og betaling  

 for beboere i plejehjem fremsættes for Folketinget inden udgangen af 1992.
 2. § 136, stk. 2, affattes således:
 »Stk. 2. For en person med pension efter den sociale  

 pensionslovgivning, som er optaget i en institution, der er omfattet af § 85  

 a, udbetaler staten i 1993 til kommunen et beløb, der udgør 730 kr. månedlig.  

 Beløbet udbetales fra det tidspunkt, hvor institutionen bliver omfattet af §  

 85 a.«.
 3. § 136, stk. 3, affattes således:
 » Stk. 3. Det samlede beløb til udbetaling af den ordning, der  

 er nævnt i stk. 2, kan højst udgøre 122,6 mill. kr. for finansåret  

 1993.«.
§ 136. For en person med pension efter den sociale  

 pensionslovgivning, som er optaget i en institution, hvor den sociale pension  

 benyttes til betaling for opholdet, udbetaler staten til kommunen et beløb,  

 der svarer til den sociale pensions grundbeløb.
Beløbet udbetales fra det  

 tidspunkt, da pensionen benyttes til betaling for opholdet.
Beløbet deles  

 mellem de offentlige myndigheder, der afholder udgifterne ved  

 institutionsopholdet.
Stk. 2. For en person med pension efter den sociale  

 pensionslovgivning, som er optaget i en institution, der er omfattet af § 85  

 a, udbetaler staten i 1991 og 1992 til kommunen et beløb, der udgør  

 henholdsvis 380 kr. månedlig og 280 kr. månedlig.
Beløbet udbetales fra det  

 tidspunkt, hvor institutionen bliver omfattet af § 85 a.
Stk. 1, sidste  

 punktum, gælder tilsvarende for disse institutioner.
 Stk. 3. Det samlede beløb til udbetaling efter den ordning, der er  

 nævnt i stk. 2, udgør 68 mill. kr. for finansåret 1991 og 84 mill. kr. for  

 finansåret 1992.
Ændringsforslaget Af socialministeren :
 Til § 1 1) Nr. 2 affattes således:
 »2. § 136, stk. 2, 1. pkt. , affattes således:
»For en person med pension efter den sociale pensionslovgivning, som  

 er optaget i en institution, der er omfattet af § 85 a, udbetaler staten i  

 1993 til kommunen et beløb, der udgør 380 kr. månedlig.«» 2) I nr. 3 ændres »122,6 mio. kr.« til:  

 »64,0 mio. kr.« Til § 2 3) Paragraffen affattes således:
»§ 2 Loven træder i kraft dagen efter bekendtgørelsen i  

 Lovtidende og har virkning fra den 1. januar 1993.« Bemærkninger Til nr. 1 Som følge af det igangsatte arbejde i den arbejdsgruppe, der  

 skal stille forslag til en permanent ordning om pensionsudbetaling på  

 plejehjem m.v., har Socialministeriet gennemført alternative beregninger på  

 det indhentede datamateriale.
 I forbindelse med disse beregninger blev det konstateret, at visse af de  

 beløb, der indgår i den samlede opgørelse af forslagets økonomiske  

 konsekvenser, måtte korrigeres i et sådant omfang, at det fik betydelige  

 virkninger for forslagets samlede økonomiske konsekvenser.
 Det er derfor nødvendigt at nedsætte kompensationsbeløbet til kommunerne.
 Med disse korrigerede skøn over de enkelte elementer i beregningen kan de  

 samlede økonomiske konsekvenser af forslaget for een enkelt plejehjemsbeboer  

 nu opgøres således:
 Tabel 1. De gennemsnitlige økonomiske konsekvenser for een  

 plejehjemsbeboer, såfremt pensionen udbetales.
På grund af skatteudligningsordningerne tilfalder det fulde skatteprovenu  

 imidlertid ikke nødvendigvis de enkelte kommuner, der deltager i en frivillig  

 ordning med pensionsudbetaling.
Ved beregningen af kompensationsbeløbet er  

 det derfor forudsat, at kun halvdelen af skatteprovenuet tilfalder de berørte  

 kommuner.
I relation til amtskommunerne er skatteprovenuet ikke medtaget i  

 beregningen, idet dette provenu forudsættes inddraget over  

 bloktilskudssystemet.
 Under disse forudsætninger kan det månedlige kompensationsbeløb pr. beboer  

 beregnes til 380 kr. pr. måned, og de samlede økonomiske konsekvenser kan  

 herefter opgøres som i nedenstående tabel 2, idet det fremdeles antages, at  

 det forhøjede kompensationsbeløb vil øge tilgangen til ordningen, således at  

 der i gennemsnit i 1993 vil være 14.000 plejehjemsbeboere omfattet af  

 ordningen:
 Tabel 2. Samlede økonomiske konsekvenser for de offentlige  

 myndigheder.
 Som det fremgår af tabellen, bliver forslaget således økonomisk neutralt  

 for kommuner og amtskommuner, mens staten vil få en merudgift.
 De økonomiske konsekvenser skal drøftes med de berørte kommunale parter.
 Til nr. 3 Det foreslås, at loven træder i kraft dagen efter  

 bekendtgørelsen i Lovtidende og har virkning fra den 1. januar 1993.
Efter 2. behandling den 11. marts 1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 1079 af 23. december 1992, foretages  

 følgende ændringer:
 1. I § 85 b ændres »1992« til: »1993«.
 2. § 136, stk. 2, 1. pkt., affattes således:
»For en person med pension efter den sociale pensionslovgivning, som  

 er optaget i en institution, der er omfattet af § 85 a, udbetaler staten i  

 1993 til kommunen et beløb, der udgør 380 kr. månedlig.« 3. § 136, stk. 3, affattes således:
» Stk. 3. Det samlede beløb til udbetaling af den ordning, der  

 er nævnt i stk. 2, kan højst udgøre 64,0 mio. kr. for finansåret 1993.« § 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1993.
