Landsskatteretskendelse af 28. april 2003 vedr.  

 Gældseftergivelse ved rekonstruktion - skattepligt A A/S klager for indkomståret 2000 over, at de stedlige  

 skattemyndigheder har anset gældseftergivelse, 4.925.449 kr., for  

 skattepligtig.
A A/S drev erhvervsvirksomhed med salg og reparationer af  

 tilbehør til automobiler.
Selskabet havde binavnet B A/S.
Aktiekapitalen i  

 selskabet var indtil 29. december 2000 ejet af C ApS, idet der denne dato  

 foretoges en kapitalforhøjelse, hvorefter 49 pct. af aktiekapitalen var ejet  

 af  

 D A/S, mens den resterende del af aktiekapitalen var ejet af C ApS.
Selskabet  

 blev taget under konkursbehandling ved konkursdekret af 12. december 2001.  

 Selskabets regnskabsår fulgte kalenderåret.
 Af selskabets balance pr. 1. august 2000 fremgår følgende  

 oplysninger vedrørende gældsforholdene i A A/S:
Ansvarlig lånekapital D A/S 2.908.070 kr.
Gældsbrev D  

 A/S 2.512.882 kr.
Renter D A/S 31.393 kr.
Mellemregning C ApS 398.973 kr.
Kreditinstitutter 2.696.328 kr.
Leverandører af varer og tjenesteydelser 2.131.279 kr.
Anden gæld 1.381.369 kr.
Den samlede, usikrede gæld udgjorde således 12.060.258 kr.
Ved  

 aftale om gældskonvertering af 10. juli 2000 mellem D A/S og C ApS blev det  

 besluttet, at den ansvarlige lånekapital på 2.908.070 kr. skulle indfries til  

 kurs 5, samt at gældsbrevet på 2.512.882 kr. og mellemregningen på 398.937  

 kr.  

 begge skulle indfries til kurs 13,92. Ansættelsen af markedsværdien for  

 fordringerne blev fastsat på baggrund af vurderinger indhentet hos E I/S.  

 Gældsindfrielsen skulle ske samtidig med en kapitalforhøjelse således, at C  

 ApS modtagne beløb på 55.532 kr. skulle indskydes sammen med et kontant  

 beløb  

 på 100.000 kr. i selskabet.
Samtidig skulle de 145.503 kr. og 350.000 kr.,  

 som  

 D A/S modtog ved gældsindfrielsen, indskydes sammen med et kontant beløb på  

 500.000 kr. i selskabet.
Herved gennemførtes ovennævnte kapitalforhøjelse med  

 en forskydning af ejerforholdet til følge.
Med henvisning til, at der var  

 tale  

 om en samlet ordning, samt at fordringerne ikke var blevet indfriet til en  

 kurs  

 under markedsværdien, har selskabet anset gældseftergivelserne for  

 skattefrie,  

 jf. kursgevinstlovens § 24, stk. 1.
De stedlige skattemyndigheder har anset gældseftergivelsen fra D  

 A/S for skattepligtig efter kursgevinstlovens § 6, idet myndighederne har  

 ment  

 der var tale om en singulær ordning.
Til støtte herfor har myndighederne  

 anført, at den samlede gældseftergivelse udelukkende omfattede 5.851.282 kr.,  

 svarende til 48,52 pct. af selskabets samlede usikrede gæld.
I  

 gældseftergivelsen var endvidere selskabets bankforbindelses tilgodehavende  

 på  

 2.696.328 kr. udeladt.
Myndighederne har endvidere henvist til TfS 1992.296,  

 hvoraf det fremgik, at en samlet ordning krævede deltagelse af mere end 50  

 pct.  

 af selskabets samlede usikrede gæld.
Eftergivelsen af C ApS var herefter  

 skattefri, jf. kursgevinstlovens § 8, stk. 1, idet selskabet var  

 koncernforbundet med denne kreditor, som herefter ikke havde fradrag for  

 tabet  

 på fordringen.
Eftergivelsen af de to gældsforhold til D A/S var imidlertid  

 skattepligtige svarende til forskellen mellem gældens værdi ved påtagelsen af  

 gælden og gældens værdi ved indfrielse, jf. kursgevinstlovens § 26, stk. 4.
Selskabets repræsentant har anført, at gældseftergivelsen ikke  

 blev gennemført som en gældskonvertering, idet man efter offentliggørelsen af  

 TfS 2000.240 besluttede at adskille gældseftergivelsen og kapitalforhøjelsen.  

 Man besluttede således i efteråret 2000 at foretage en indfrielse af  

 gældsforholdene til markedskurs i overensstemmelse med det i aftale af 10.  

 juli  

 2000 beskrevne.
Denne gældsindfrielse blev gennemført i oktober/november  

 2000,  

 mens kapitalforhøjelsen blev gennemført ved kontant indskud den 29. december  

 2000. Der blev imidlertid ikke udarbejdet nogen ny skriftlig aftale, og  

 gældsindfrielsen blev først efterposteret ved udgangen af regnskabsåret.
Selskabets repræsentant har herefter nedlagt påstand om, at  

 gældseftergivelserne var skattefrie efter kursgevinstlovens § 24, stk. 1,  

 idet  

 der var tale om en samlet ordning.
Til støtte herfor har repræsentanten  

 anført,  

 at der ikke kan opstilles absolutte krav til en samlet ordning om, at  

 gældseftergivelsen skal omfatte mere end 50 pct. af den samlede usikrede  

 gæld,  

 og at alene småkrav kan holdes udenfor.
Såfremt man eksempelvis holdt fast i  

 et  

 absolut krav om, at alene småkrav kan holdes udenfor, da ville man give  

 større  

 eksterne kreditorer for stor magt i en situation, hvor man forhandlede om en  

 rekonstruktion.
Vurderingen af, hvorvidt der er tale om en samlet ordning,  

 skal  

 ske på baggrund af samtlige forhold, hvorved ingen enkelte omstændigheder på  

 forhånd kan udelukke en positiv vurdering.
Et af de væsentligt momenter, som  

 i  

 den konkrete sag skal indgå i vurderingen må være, at gældseftergivelsen  

 tilsigtede en reel rekonstruktion af selskabet.
Repræsentanten har herved  

 henvist til Ole Bjørns kommentar trykt i SR-Skat 1993, side 317, samt Jane  

 Bolanders Skat ved gældseftergivelse, side 142.
Med henblik på omfanget af den eftergivne gæld i forhold til den  

 samlede gæld har repræsentanten anført, at der ikke findes et absolut og  

 ufravigeligt krav om, at mindst 50 pct. af den samlede usikrede gæld skal  

 deltage i ordningen.
Repræsentanten har henvist til forarbejderne til lov nr.  

 363 af 6. juni 1991, hvoraf det fremgik, at skatteministeren ikke ville  

 kategorisk afvise, at der kunne være tale om en samlet ordning, når blot 1/3  

 af  

 den usikrede gæld var omfattet af gældseftergivelsen.
Af forarbejderne til  

 lov  

 nr. 412 af 14. juni 1995 fremgik det endvidere, at skatteministeren havde  

 udtalt,  

 at det var hensigtsmæssigt at kommentere konkrete grænser for, hvornår der  

 foreligger en samlet ordning.
Endelig har repræsentanten henvist til  

 kendelserne offentliggjort i TfS 1984.46, TfS 1993.324 og TfS 1995.617, der  

 alle havde anerkendt en samlet ordning, hvor mindre end 50 pct. af den  

 samlede  

 usikrede gæld var omfattet.
For så vidt angår størrelsen af de ikke-deltagende gældsposter  

 har repræsentanten anført, at der ikke af forarbejderne til kursgevinstloven  

 kan udledes en absolut betingelse, hvorefter kun småkrav kan holdes uden for  

 en  

 samlet ordning.
På baggrund heraf har repræsentanten konkluderet, at der var  

 tale om en samlet ordning omfattet af kursgevinstlovens § 24.
 Landsskatteretten skal  

 udtale:
 Efter kursgevinstlovens § 2 skal selskaber, fonde og foreninger  

 m.v. omfattet af selskabsskatteloven eller fondsbeskatningsloven, som  

 udgangspunkt medregne gevinst og tab på fordringer som nævnt i  

 kursgevinstlovens § 1.
 Gevinst på gæld som følge af tvangsakkord eller aftale om en  

 samlet ordning mellem en skyldner og dennes kreditorer om bortfald eller  

 nedsættelse af skyldnerens gæld (frivillig akkord) medregnes ikke ved  

 indkomstopgørelsen, medmindre gælden derved nedskrives til et lavere beløb  

 end  

 fordringens værdi for kreditor på gældseftergivelsestidspunktet, jf.  

 kursgevinstlovens § 24, stk. 1.
Skattefritagelsen efter kursgevinstlovens § 24, stk. 1, omfatter  

 således kun den del af nedskrivningen, som bringer gælden ned til dens reelle  

 værdi for kreditor på tidspunktet for eftergivelsen.
Det forhold, at der  

 efter  

 § 24, stk. 1, skal være tale om en samlet ordning, er ikke til hinder for, at  

 der også kan foreligge en frivillig akkord i de tilfælde, hvor blot en enkelt  

 eller enkelte hovedkreditorer deltager i ordningen.
Retten finder på baggrund af en konkret vurdering ikke, at  

 gældseftergivelsen kan betragtes som en samlet ordning, jf. kursgevinstlovens  

 §  

 24, stk. 1. Retten har herved henset til, at den samlede gældseftergivelse  

 alene omfattede 48,52 pct. af selskabets samlede usikrede gæld, og at bankens  

 fordring på 2.696.328 kr. blev udeholdt af gældseftergivelsen.
Eftergivelsen  

 af  

 en del af gælden til D A/S må herefter betragtes som skattepligtig, jf.  

 kursgevinstlovens § 6, og den påklagede ansættelse stadfæstes derfor.
