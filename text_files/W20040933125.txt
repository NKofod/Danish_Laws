Afslag på  

 anmodning om sambeskatning - udstrækningen af succession i relation til  

 sambeskatningsbetingelserne Med virkning pr.  

 1. januar 2001 gennemførtes en skattefri fusion mellem A og B, med A som det  

 fortsættende selskab.
 Inden fusionens  

 gennemførelse var koncernforholdene som følger:
 A havde  

 regnskabsår fra 01.01. - 31.12. A var endvidere sambeskattet med en række  

 datterselskaber. (Sagen vedrørte ikke disse datterselskaber).
 B havde  

 regnskabsår fra 01.07. - 30.06. B var sambeskattet med datterselskaberne C, D  

 og E, der alle ligeledes havde regnskabsår 01.07. - 30.06.
 A omlagde i  

 forbindelse med fusionen sit regnskabsår, således at indkomståret 2001  

 dækkede  

 regnskabsperioden 01.01.2001 - 30.06.2001.
 Regnskabsårene i  

 B's datterselskaber, C , D og E, blev ikke omlagt, hvorfor disse  

 datterselskabers  

 indkomstår 2001 dækkede regnskabsperioden 01.07.2000 - 30.06.2001. B's  

 afsluttende indkomstår, 2001, dækkede regnskabsperioden 01.07.2000 -  

 31.12.2000.
 Ved følgebrev af  

 1. maj 2002 til selvangivelserne for indkomståret 2001 anmodede selskabets  

 revisor  

 om, at C, D og E indtrådte i sambeskatningen med A fra og med indkomståret  

 2001.
 Den  

 skatteansættende myndighed meddelte ved afgørelse af 1. oktober 2002 afslag  

 på  

 anmodningen med følgende begrundelse:
 "Det fremgår  

 af punkt 1.1. i Told- og Skattestyrelsens cirkulære 2000-44 af 21. december  

 2000 (sambeskatningscirkulæret), at når selskaberne ikke har samme  

 regnskabsår,  

 skal moderselskabet have ejet aktierne i datterselskaberne 100 % i hele  

 moderselskabets indkomstår og i hele datterselskabets indkomstår.
Eftersom  

 moderselskabet alene har ejet aktierne i perioden 1.1.2001 - 30.6.2001, og  

 datterselskabernes regnskabsår omfatter perioden 1.7.2000 - 30.6.2001, er den  

 nævnte betingelse ikke opfyldt, hvorfor tilladelse til sambeskatning for  

 ovennævnte indkomstår ikke kan imødekommes." Ved brev af 20.  

 december 2002 påklagede revisor herefter den af den skatteansættende  

 myndighed  

 trufne afgørelse.
Af klagen fremgik blandt andet følgende:
"Betingelserne  

 for sambeskatning Betingelserne for  

 sambeskatning er opfyldt for indkomståret 2001, idet der kan ske  

 sambeskatning,  

 da moderselskabet ejer alle aktierne i datterselskabet i hele indkomståret,  

 og  

 selskaberne har samme indkomstår.
Sambeskatning tillades, uanset at  

 selskabernes regnskabsår ikke begynder samtidigt, hvis Datterselskabernes  

 indkomstår 2001 slutter 30. juni 2001. A's indkomstår 2001 slutter 30. juni  

 2001. Den skatteansættende myndighed er enig i, at A anses for at have ejet  

 aktierne i datterselskaberne i hele A's indkomstår (2001).
 Tilbage er alene  

 spørgsmålet, om A anses for at have ejet aktierne i hele datterselskabets  

 indkomstår.
 I medfør af  

 fusionsskattelovens § 8, stk. 1, anses det modtagende selskab, A, for at have  

 anskaffet  

 aktierne i B's datterselskaber på samme tidspunkt, som B oprindelig har  

 anskaffet aktierne i sine datterselskaber.
Ligningsrådet har  

 statueret, at successionsreglerne i fusionsskatteloven også gælder for  

 ejerreglerne  

 i relation til sambeskatning, jf. afgørelsen refereret i TfS 2000, 1002.  

 Afgørelsen er klar, da det anføres, at "fusionsskattelovens regler  

 bevirker, at det modtagende selskab pr. fusionens virkningstidspunkt  

 skattemæssigt anses for at være succederet i det indskydende selskabs  

 aktiebesiddelser." Det betyder, at  

 det modtagende selskab fra fusionen anses for at have ejet aktiverne fra  

 samme  

 tidspunkt som det indskydende selskab.
Alle betingelser for sambeskatning for  

 indkomståret 2001 er hermed opfyldt.
Denne fortolkning harmonerer med praksis  

 vedrørende fusionsskatteloven i øvrigt, herunder Ligningsrådets afgørelse af  

 17. september  

  

 SKM2002.459.LR  

.
Den  

 skatteansættende myndighed synes at være af den opfattelse, at A (det  

 modtagende selskab) først fra fusionsdatoen den 1. januar 2001 anses for at  

 have ejet aktierne i datterselskaberne.
Denne fortolkning har ikke hjemmel  

 nogen steder i loven eller praksis.
Vi kan som et  

 andet eksempel på rækkevidden af succession ved fusion henvise til, at  

 successionsreglerne også gælder i relation til reglerne om  

 underskudsfremførsel  

 ved ejerskifte i ligningslovens § 15, stk. 7, jf.
TfS 1991, 269.
Tilsvarende skal  

 vi fremhæve, at også reglerne i ligningslovens § 33E, stk. 7, hvis formål  

 netop  

 er at undgå skattemæssig ulempe ved, at A ved en skattefri fusion overtager  

 B's  

 forpligtelse, understøtter, at der sker succession i hele B's ejertid." Den regionale  

 told- og skattemyndighed foretog i forbindelse med klagen høring af den  

 skatteansættende  

 myndighed, der herefter blandt andet udtalte følgende:
 "Det meddelte  

 afslag på sambeskatning vedrører sambeskatning mellem A som moderselskab og  

 følgende datterselskaber (herefter benævnt Datterselskaberne): C, D og E.
 Moderselskabet A  

 fusionerede som modtagende selskab pr. 1. januar 2001 efter  

 fusionsskattelovens  

 regler om skattefri fusion med B som indskydende selskab.
Datterselskaber  

 var for indkomståret 2000 sambeskattede med deres daværende moderselskab -  

 det  

 indskydende selskab, B.
De sambeskattede selskaber havde regnskabsår 1. juli  

 -  

 30. juni, således at indkomsåret 2000 omfattede perioden 1. juli 1999 - 30.  

 juni 2000.
 Som følge af, at  

 det modtagende selskab, A, havde regnskabsår lig med kalenderåret, medens man  

 i  

 koncernen ønskede at anvende forskudt regnskabsår 1. juli - 30. juni, dvs. et  

 regnskabsår svarende til det, der hidtil havde været anvendt i det  

 indskydende  

 selskab og Datterselskaberne, blev regnskabsåret for A omlagt med  

 omlægningsperiode 1. januar 2001 - 30. juni 2001, udgørende indkomståret  

 2001.
 Regnskabsåret for  

 det indskydende selskab, B, og Datterselskaberne blev altså ikke omlagt i  

 forbindelse  

 med fusionen, men forblev uforandret.
Ejerforholdet til  

 Datterselskaberne i perioden 1. juli 2000 - 31. december 2000 (1. halvdel af  

 Datterselskabernes regnskabsår 2000/2001, og en del af datterselskabernes  

 skattemæssige regnskabsår 2001, der omfatter perioden 1. juli 2000 - 30. juni  

 2001) Det følger af det  

 anførte, at der for det indskydende selskab skulle foretages en afsluttende  

 ansættelse for perioden 1. juli 2000 - 31. december 2000 (indkomståret 2001),  

 jf. fusionsskattelovens § 7. Datterselskaberne indgår ikke (og ville ikke  

 kunne  

 indgå) i en sambeskatning ved denne afsluttende ansættelse.
Dette ændrer dog  

 naturligvis intet ved, at Datterselskaberne de facto ejes af det indskydende  

 selskab i den periode, som omfattes af den afsluttende ansættelse, altså frem  

 til 31. december 2000.
 Indkomståret 2001  

 omfatter for det modtagende selskab perioden 1. januar 2001 - 30. juni 2001.  

 Det samme gælder for to datterselskaber (der ikke må forveksles med nogen af  

 de  

 i denne sag omhandlede Datterselskaber), der indgik i sambeskatning i den  

 tidligere A-koncern forud for fusionen, og som også for indkomståret 2001  

 indgår  

 i sambeskatning med A.
Den  

 skatteansættende myndighed kan ikke være uenig i, at det modtagende selskab i  

 medfør af fusionsskattelovens § 8, stk. 1, pr. fusionens virkningstidspunkt,  

 dvs. 1. januar 2001, succederer i det indskydende selskabs skattemæssige  

 anskaffelsestidspunkter for aktiebesiddelser, jf. således Ligningsrådets  

 afgørelse i TfS 2000, 1002, hvortil også klageren henviser.
Klageren henviser  

 endvidere til Ligningsrådets afgørelse i SKM2002.459. Den skatteansættende  

 myndighed er enig i denne afgørelse.
Imidlertid er sagens faktum i den  

 pågældende afgørelse så forskellig fra den foreliggende sag, at en henvisning  

 hertil ikke kan anses for relevant.
 Uanset at der sker  

 succession som anført, er den afsluttende ansættelse for det indskydende  

 selskab,  

 der som allerede anført omfatter perioden 1. juli 2000 - 31. december 2000,  

 og  

 som er afsluttende ansættelse for indkomståret 2001, udtryk for, at det er  

 det  

 indskydende selskab, der er ejer af aktiekapitalen i Datterselskaberne, i  

 skattemæssig henseende (og i det hele taget) i første halvdel af  

 Datterselskabernes  

 indkomstår 2001. Datterselskabernes indkomstår 2001 omfatter perioden 1. juli  

 2000 - 30. juni 2001, og det skal præciseres, at Datterselskabernes  

 indkomstår  

 ikke er omlagt.
 Det dagældende  

 sambeskatningscirkulære, T&S-cirk. 2000-44, indeholder følgende  

 betingelser,  

 der er relevante i denne sag:
 Betingelse 1.  

 Selskaberne skal have samme regnskabsår.
 Denne betingelse  

 er ikke opfyldt, idet moderselskabets indkomstår 2001 omfatter perioden 1.  

 januar 2001 - 30. juni 2001.
 Betingelse 1.1.  

 Sambeskatning tillades, uanset at selskabernes regnskabsår ikke begynder  

 samtidigt, hvis blot de slutter samtidigt, og moderselskabet tillige har ejet  

 aktierne eller anparterne i datterselskabet i såvel hele moderselskabets  

 indkomstår som i hele datterselskabets indkomstår.
Den  

 skatteansættende myndighed anerkender, at moderselskabet har ejet aktierne i  

 Datterselskaberne i hele moderselskabets indkomstår.
Derimod kan den  

 skatteansættende myndighed, i modsætning til klageren, ikke være enig i, at  

 moderselskabet har ejet aktierne i Datterselskaberne i hele deres indkomstår.
Aktiekapitalen i  

 Datterselskaberne kan ikke i samme periode ejes af det indskydende selskab og  

 samtidigt også af det modtagende selskab.
Successionsreglerne kan intet ændre  

 ved, at for perioden 1. juli 2000 - 31. december 2000 er det indskydende  

 selskab ejer af aktiekapitalen i Datterselskaberne, og det indskydende  

 selskab  

 er for denne periode Datterselskabernes moderselskab - dette gælder  

 naturligvis  

 også selv om der for denne periode ikke foreligger sambeskatning mellem det  

 indskydende selskab (daværende moderselskab) og Datterselskaberne.
Det er herefter  

 den skatteansættende myndigheds opfattelse, at sambeskatningsbetingelse 1.1  

 ikke er opfyldt, idet moderselskabet, A, ikke har ejet aktierne i  

 Datterselskaberne i hele deres indkomstår, idet det var det indskydende  

 selskab  

 (det daværende B), der havde ejerskabet til aktiekapitalen i  

 Datterselskaberne  

 i den del af Datterselskabernes indkomstår 2001, som omfattes af perioden 1.  

 juli 2000 - 31. december 2000. Det selskab, som i forbindelse med fusionen  

 bliver nyt moderselskab for Datterselskaberne, har - uanset successionen - i  

 relation til sambeskatningsvilkår 1.1 ikke været ejer af aktiekapitalen i  

 perioden 1. juli 2000 - 31. december 2000. Denne opfattelse er selvsagt ikke  

 udtryk  

 for, at A i relation til aktieavancebeskatningsloven ikke succederer i det  

 indskydende selskabs anskaffelsestidspunkt for aktierne i  

 Datterselskaberne." Den regionale  

 told- og skattemyndighed har erklæret sig enig i den skatteansættende  

 myndigheds  

 udtalelse.
 På baggrund af den  

 skatteansættende myndigheds og den regionale told- og skattemyndigheds  

 udtalelse  

 i sagen fremkom revisor med følgende supplerende bemærkninger:
"  

  

 Betingelserne  

 for sambeskatning Ifølge  

 betingelserne for sambeskatning kan A sambeskattes med de fra B overtagne  

 datterselskaber, hvis Da alle indkomstår  

 (regnskabsperioder) slutter den 30. juni 2001, og fusionen gennemføres pr. 1.  

 januar 2001, er der enighed om, at betingelse nr. 1 og nr. 2 er opfyldt,  

 jf. høringssvarene fra den skatteansættende myndighed og den regionale told-  

 og  

 skattemyndighed.
Tilbage er alene  

 spørgsmålet, om A har ejet aktierne i hele datterselskabets indkomstår.
Da  

 datterselskabernes indkomstår løber fra 1.juli 2000 til 30.juni 2001, vil det  

 således være et krav, at A har ejet alle aktierne i datterselskaberne siden  

 den  

 1. juli 2000.
 I medfør af  

 fusionsskattelovens § 8, stk. 1, anses det modtagende selskab, A, for at have  

 anskaffet  

 aktierne i B's datterselskaber på samme tidspunkt som B.
Ligningsrådet har  

 statueret, at successionsreglerne i fusionsskattelovens også gælder for  

 ejerreglerne i relation til sambeskatning, jf. afgørelsen refereret i TfS  

 2000,1002. Afgørelsen er klar, da det anføres, at "fusionsskattelovens  

 regler bevirker, at det modtagende selskab pr. fusionens virkningstidspunkt  

 skattemæssigt anses for at være succederet i det indskydende selskabs  

 aktiebesiddelser.
I overensstemmelse hermed ansås sambeskatningscirkulærets  

 betingelse  

 1.2 for opfyldt ...".
 I den konkrete sag  

 kunne sambeskatning ske med tilbagevirkende kraft fra den 1. januar, idet  

 selskaberne  

 havde kalenderårsregnskab.
 Da Ligningsrådet i  

 afgørelsen i TfS 2000, 1002 klart har statueret, at successionsreglerne i  

 fusionsskattelovens § 8 finder anvendelse på ejerkravet ved sambeskatning,  

 anses A for at have anskaffet datterselskaberne på samme tidspunkt som B, og  

 A  

 har dermed ejet aktierne siden den 1. juli 2000. Alle betingelser for  

 sambeskatning for indkomståret 2001 er hermed opfyldt.
Den  

 skatteansættende myndighed og den regionale told- og skattemyndighed er af  

 den  

 opfattelse, at A (det modtagende selskab) først fra fusionsdatoen den 1.  

 januar  

 2001 anses for at have ejet aktierne i datterselskaberne.
Denne fortolkning  

 har  

 ikke hjemmel nogen steder i loven.
Det fremgår udtrykkeligt af  

 successionsreglen  

 i fusionsskatteloven, at succession betyder, at aktiver anses for anskaffet  

 på  

 samme tidspunkt som af det indskydende selskab.
I Ligningsrådets afgørelse i  

 TfS 2000, 1002 kunne sambeskatning påbegyndes pr. 1. januar svarende til  

 fusionsdatoen.
Dette skyldes, at alle selskaberne havde kalenderårsregnskab,  

 således at indkomstårets start i denne sag var sammenfaldende med  

 fusionsdatoen.
Den  

 skatteansættende myndighed anfører endvidere, at datterselskaberne ikke kan  

 være ejet af B frem til fusionen pr. 1. januar 2001 og samtidigt være ejet af  

 A  

 for perioden 1. juli til 31. december 2000. Vi er uforstående over for denne  

 argumentation.
Succession indebærer begrebsmæssigt, at erhververen (A)  

 indtræder i overdragerens (B) anskaffelsestidspunkt.
Dette vil altid  

 indebære,  

 at A ved fusionen "overtager" B's ejerskab til datterselskaberne  

 ved  

 fusionen.
Afgørende er  

 således, at successionsreglen - som statueret af Ligningsrådet - finder  

 anvendelse  

 på ejerkravet ved sambeskatning.
Vi kan endvidere henvise til, at  

 successionsreglerne også gælder i relation til reglerne om  

 underskudsfremførsel  

 ved ejerskifte i ligningslovens § 15, stk.7, jf.
TfS 1991, 269. Her fandt  

 Landsskatteretten, at det modtagende selskab ved fusionen anses for at have  

 anskaffet datterselskaber, som overtages fra det ophørende selskab, på samme  

 tidspunkt som det ophørende selskab.
Landsskatterettens kendelse er  

 kommenteret  

 af retsformand Helmer Augustesen i TfS 1991, 430 og er helt i  

 overensstemmelse  

 med Ligningsrådets afgørelse i TfS 2000, 1002. Succession i aktiebesiddelsen  

 gælder således både sambeskatning og underskudsbegrænsning.
Genbeskatningsforpligtelse Der indtræder ikke  

 genbeskatning vedrørende de sambeskattede udenlandske datterselskaber, når B  

 fusionerer skattefrit, og det fortsættende selskab (A) inddrager de  

 udenlandske  

 datterselskaber under sambeskatning efter selskabsskattelovens § 31. I så  

 fald  

 videreføres genbeskatningssaldoen på udenlandske sambeskattede  

 datterselskaber  

 i det modtagende selskab, jf.
LL § 33 E, stk.7.
Succession i  

 genbeskatningsforpligtelsen forudsætter, at der er tale om en skattefri  

 fusion,  

 og at datterselskaberne er omfattet af sambeskatning med A efter fusionen.  

 Såfremt der ikke tillades sambeskatning, vil dette således være i strid med  

 intentionerne bag reglen i LL § 33 E, stk. 7, der skal sikre, at danske  

 selskaber kan fusionere skattefrit og uden at udløse genbeskatning.
I modsat  

 vil LL § 33E, stk. 7, være uanvendelig ved fusion mellem selskaber med  

 forskelligt indkomstår, hvilket forekommer absurd i betragtning af, at  

 skattefri fusion kan gennemføres, uanset at selskaberne har forskelligt  

 indkomstår.
Der er alene krav om, at fusionsdatoen skal være sammenfaldende  

 med  

 skæringsdagen for det fortsættende selskab (ikke det ophørende  

 selskab).Hverken  

 forarbejder eller motiver bag LL § 33E, stk. 7, indikerer, at reglen kun kan  

 finde anvendelse ved fusion mellem selskaber med sammenfaldende indkomstår.  

 Et  

 sådant krav bør kræve lovhjemmel.
Reglen i LL § 33E,  

 stk. 7, medfører således, at en skattefri fusion hverken udløser avancer  

 eller  

 genbeskatning.
Det fortsættende selskab overtager alle forpligtelser." Ligningsrådets  

 afgørelse og begrundelse Ligningsrådet  

 bemærker indledningsvis, at sagen alene vedrører spørgsmålet om, hvorvidt der  

 kan meddeles tilladelse til sambeskatning, mens spørgsmålet om genbeskatning  

 af  

 underskud henhører under den skatteansættende myndighed.
Det fremgår af  

 selskabsskattelovens § 31, stk. 1, 2. pkt., at det er en betingelse for  

 sambeskatning,  

 at de selskaber, der ønskes sambeskattet, har samme regnskabsår.
I henhold  

 til  

 TSS-cirkulære  

  

 2000-44  

  

 ,  

 der er det for det relevante indkomstår gældende sambeskatningscirkulære,  

 betingelse 1.1, kan sambeskatning tillades, uanset at selskabernes  

 regnskabsår  

 ikke begynder samtidigt, hvis blot de slutter samtidigt, og moderselskabet  

 tillige har ejet aktierne eller anparterne i datterselskabet i såvel hele  

 moderselskabets indkomstår som i hele datterselskabets indkomstår.
Der er  

 tale  

 om, at moderselskabet reelt skal have ejet aktierne i datterselskaberne i  

 såvel  

 hele moderselskabets som i hele datterselskabets indkomstår.
I nærværende sag  

 begynder de relevante selskabers regnskabsår ikke samtidig, men de slutter  

 samtidig,  

 ligesom moderselskabet har ejet aktierne i datterselskaberne i hele  

 moderselskabets  

 indkomstår.
Spørgsmålet er derfor alene, hvorvidt moderselskabet tillige må  

 anses for at have ejet aktierne i datterselskaberne i hele datterselskabernes  

 indkomstår, således at betingelse 1.1 finder anvendelse.
Hvis moderselskabet  

 anses for at have ejet aktierne i datterselskaberne i hele datterselskabernes  

 indkomstår, finder betingelse 1.1 anvendelse, og selskaberne har krav på at  

 få  

 meddelt tilladelse til sambeskatning under forudsætning af, at de øvrige  

 betingelser for sambeskatning er opfyldt.
Hvis moderselskabet derimod ikke  

 anses for at have ejet aktierne i datterselskaberne i hele datterselskabernes  

 indkomstår, finder betingelse 1.1 ikke anvendelse, og det af den  

 skatteansættende myndighed meddelte afslag på anmodning om tilladelse til  

 sambeskatning må fastholdes.
 Den centrale  

 problemstilling i forhold til besvarelsen af ovenstående spørgsmål er  

 udstrækningen  

 af successionsbestemmelsen i fusionsskattelovens § 8, stk. 1, der har  

 følgende  

 formulering:
"Aktiver og  

 passiver, der er i behold hos det indskydende selskab ved fusionen, behandles  

 ved opgørelsen af det modtagende selskabs skattepligtige indkomst, som om de  

 var anskaffet af dette på de tidspunkter, hvor de er erhvervet af det  

 indskydende selskab, og for de anskaffelsessummer, hvortil de er erhvervet af  

 dette selskab.
Eventuelle skattemæssige afskrivninger og nedskrivninger, som  

 det indskydende selskab har foretaget, anses for foretaget af det modtagende  

 selskab.
Ubenyttede investeringsfondshenlæggelser i det indskydende selskab  

 og  

 de dertil knyttede indskud i pengeinstitutter betragtes, som om de var  

 foretaget af det modtagende selskab i henlæggelsesårene.
Dette gælder også,  

 selv om efterbeskatning efter investeringsfondsloven sker for indkomstår, der  

 ligger forud for stiftelsen af det modtagende selskab.".
Succession  

 indebærer, at ét subjekt efterfølger/indtræder i et andet subjekts ret eller  

 pligt pr. successiondatoen.
Dette vil med andre ord sige, at succession  

 forudsætter, at der er ét subjekt, der er berettiget eller forpligtet, og at  

 der herefter er et andet subjekt, der på den relevante successiondato  

 indtræder  

 i/overtager det første subjekts ret eller pligt.
 Den skattemæssige  

 succession i henhold til fusionsskattelovens § 8, stk. 1, omhandler således  

 det  

 modtagende selskabs stilling i forhold til dispositioner af betydning for det  

 modtagende selskabs skattepligtige indkomst.
 Når det således af  

 fusionsskattelovens § 8, stk. 1, 1. pkt., fremgår, at aktiver og passiver,  

 der  

 er i behold hos det indskydende selskab ved fusionen, ved opgørelsen af det  

 modtagende selskabs skattepligtige indkomst behandles, som om de var  

 anskaffet  

 af dette på de tidspunkter, hvor de er erhvervet af det indskydende selskab,  

 og  

 for de anskaffelsessummer, hvortil de er erhvervet af dette selskab, medfører  

 dette, at det modtagende selskab er indtrådt i det indskydende selskabs ret  

 og  

 pligt pr. successionsdatoen, således at det modtagende selskab formelt i  

 skattemæssig henseende anses for ejer af aktiver og passiver fra det  

 indskydende selskabs erhvervelse af disse.
 Da der imidlertid  

 alene er tale om et formelt ejerskab, kan det modtagende selskab i en fusion  

 eksempelvis  

 ikke ændre de afskrivninger, som det indskydende selskab har foretaget, under  

 henvisning til, at det modtagende selskab nu er succederet i det indskydende  

 selskabs aktiver og dermed er indtrådt i anskaffelsestidspunkter og -summer,  

 hvorfor det modtagende selskab ønsker en anden afskrivningsprofil.
Den af revisor  

 refererede afgørelse, TfS 1991, 269 LSR, vedrørte spørgsmålet om, hvorvidt  

 det  

 modtagende selskab i en fusion i relation til underskudsbegrænsningsreglen i  

 den daværende ligningslovens § 15, stk. 3, (nu ligningslovens § 15, stk. 7),  

 skulle anses for en anden aktionær end det indskydende selskab i fusionen, i  

 hvilket tilfælde underskudsbegrænsningsreglen ville finde anvendelse.
Det  

 skal  

 i denne forbindelse bemærkes, at sagen vedrørte underskuddet i det  

 indskydende  

 selskabs datterselskab.
Landsskatteretten fandt, at successionen i  

 fusionskattelovens  

 § 8 (daværende fusionslovs § 8) kunne udstrækkes således, at det modtagende  

 selskab  

 ikke i relation til underskudsbegrænsningsreglen i ligningslovens § 15, stk.  

 3,  

 skulle anses for en anden aktionær end det indskydende selskab i fusionen.
Sagen  

  

 SKM2002.459.LR  

  

 drejede sig  

 om et (moder)selskab, der i forbindelse med en skattefri spaltning overtog  

 anparter i et andet (datter)selskab.
Spaltningen blev gennemført med  

 tilbagevirkende  

 kraft, således at spaltningsdatoen (1. juli 2000) fremstod tidligere på året  

 end datoen for selve stiftelsen af moderselskabet (13. december 2000).  

 Uagtet,  

 at moderselskabet formelt ikke var stiftet på spaltningens  

 virkningstidspunkt,  

 fandt Ligningsrådet, at en spaltning med tilbagevirkende kraft i medfør af  

 fusionsskattelovens regler bevirker, at moderselskabet pr. spaltningens  

 virkningstidspunkt skattemæssigt måtte anses for at være succederet i det  

 indskydende selskabs anpartsbesiddelser.
Betingelserne for sambeskatning  

 mellem  

 moder- og datterselskab var herefter opfyldt, idet selskaberne ligeledes  

 havde  

 sammenfaldende regnskabsår, og der kunne etableres sambeskatning for perioden  

 1. juli 2000 - 30. juni 2001.
 Nærværende sag  

 vedrører derimod spørgsmålet om, hvorvidt det modtagende selskab i en fusion  

 kan anses for reel ejer af aktierne i det indskydende selskabs  

 datterselskaber  

 på et tidspunkt, der ligger før fusionsdatoen og dermed før fusionens  

 virkningstidspunkt.
Fusionen medfører,  

 at det modtagende selskab formelt succederer i det indskydende selskabs  

 aktiebesiddelser.  

 Successionen medfører derimod ikke, at det modtagende selskab de facto kan  

 anses for ejer af aktierne i datterselskabet fra et tidligere tidspunkt end  

 fusionens virkningstidspunkt.
Af samme årsag kan der heller ikke succederes i  

 en mellem det indskydende selskab og dettes datterselskaber bestående  

 sambeskatning.
Med andre ord kan den skattemæssige succession ikke få  

 virkning  

 fra før successionstidspunktet, dvs. fusionens virkningstidspunkt.
Ovenstående er i  

 overensstemmelse med det af Ligningsrådet i sagen TfS 2000, 1002 udtalte.
I  

 den  

 konkrete sag ønskedes sambeskatningen imidlertid etableret fra fusionens  

 virkningstidspunkt, ligesom selskaberne have sammenfaldende regnskabsår.
A succederer først  

 i B's aktiebesiddelse i C, D og E, pr. fusionens virkningstidspunkt, jf.
TfS  

 2000, 1002, dvs. 1. januar 2001. Moderselskabet/det modtagende selskab kan  

 således ikke anses for at have ejet aktierne i datterselskaberne i hele  

 datterselskabernes indkomstår, hvorfor det sidste led i betingelse 1.1 ikke  

 er  

 opfyldt.
Herudover er det  

 Ligningsrådets opfattelse, at der ikke kan etableres sambeskatning med  

 datterselskaber  

 fra og med et tidspunkt, hvor moderselskabet reelt ikke er kommet til  

 eksistens.
Moderselskabet kommer således først til eksistens pr. fusionens  

 virkningstidspunkt, den 1. januar 2001, men sambeskatning ønskes for  

 datterselskabernes vedkommende etableret fra og med 1. juli 2000.
 På denne baggrund  

 imødekom Ligningsrådet ikke klagen, da der ikke kan tillades sambeskatning  

 mellem et moderselskab og tre datterselskaber, der ikke har sammenfaldende  

 regnskabsår, når moderselskabet ikke har ejet aktierne i datterselskaberne i  

 hele datterselskabernes indkomstår, idet moderselskabet først er kommet til  

 eksistens midt i datterselskabernes indkomstår.
