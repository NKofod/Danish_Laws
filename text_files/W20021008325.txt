 Landsskatteretskendelse af 21. maj 2002 vedr.  

 hovedanpartshaver, der har fri bil til rådighed.
As klage til Landsskatteretten drejer sig om Ligningsrådets  

 afgørelse af 22. januar 2002 i henhold til skattestyrelseslovens kapitel 2 om  

 bindende forhåndsbesked.
Ved denne afgørelse har Ligningsrådet fundet, at der  

 ikke på grundlag af kørebog kan foretages periodisk beskatning af fri bil for  

 klageren som hovedanpartshaver i B ApS, der har stillet fri bil til rådighed  

 for ham, således at der kun sker beskatning af fri bil de måneder, bilen  

 benyttes privat.
 Spørgsmålet fra klageren til Ligningsrådet var følgende:
Vil hovedanpartshaver A kunne nøjes med periodevis beskatning  

 af fri bil, således at der sker beskatning de måneder A anvender bilen  

 privat,  

 medens der ikke sker beskatning de måneder, hvor bilen benyttes af selskabet? Ligningsrådet har besvaret det stillede spørgsmål således:
 Nej.
Det fremgår af sagen, at klageren er hovedanpartshaver i  

 selskabet B ApS, der har adresse på klagerens private bopæl.
Klageren er  

 eneste  

 ansatte i selskabet.
Klageren påtænker at anskaffe en personvogn i selskabet.
Det er  

 tanken, at bilen hovedsageligt vil blive anvendt af klageren til kørsel for  

 selskabet, men at der også vil opstå situationer, hvor klageren vil anvende  

 bilen privat.
I de måneder, hvor klageren vil anvende bilen privat, vil der  

 ske  

 beskatning af fri bil for disse måneder.
I de måneder, hvor bilen kun  

 benyttes  

 af selskabet, vil der ikke ske beskatning.
 Om natten vil bilen stå på selskabets adresse, der er  

 sammenfaldende med klagerens bopæl.
 Klageren vil føre nøjagtig opgørelse over kørte kilometer.
 I husstanden forefindes en stationcar af nyere årgang, som  

 benyttes til privat kørsel af klageren og hans ægtefælle.
 Det er klagerens revisors opfattelse, at klageren skal beskattes  

 af værdi af fri bil for de måneder, hvor bilen anvendes privat, og at  

 klageren  

 ikke skal beskattes i de måneder, hvor bilen kun benyttes af selskabet.
Told- og Skattestyrelsen har i indstillingen til Ligningsrådet  

 anført, at efter ligningsloven, lovbekendtgørelse nr. 887 af 8. oktober 2001,  

 §  

 16, stk. 4, beskattes ansatte af værdi af fri bil til rådighed, såfremt  

 arbejdsgiveren stiller en firmabil til den ansattes disposition til privat  

 brug, uden at der betales fuldt vederlag herfor.
Værdien heraf ansættes til  

 en  

 procentdel af bilens værdi uafhængigt af kørte kilometer.
I cirkulære nr. 202  

 af 13. december 1993, pkt. 2.4., i cirkulære nr. 72 af 17. april 1996, pkt.  

 12.4.6, i ligningsvejledningen 2000, alm. del, afsnit A.B.1.9.2. og i  

 vejledningen Indeholdelse af A-skat, AM-bidrag og SP-bidrag 2001  

 B.1.6.1. er  

 fastsat nærmere retningslinier for reglernes administration.
Det fremgår  

 heraf,  

 at en ansat med firmabil kan undgå beskatning af fri bil, såfremt bilen  

 udelukkende er til rådighed for erhvervsmæssig kørsel.
Hensigten med at indføre § 16, stk. 4, i ligningsloven om  

 beskatning af fri bil var bl.a. at undgå tvister mellem skatteyderne og  

 skattemyndighederne om fastlæggelsen af omfanget af skatteyderens konkrete  

 brug  

 af disse goder.
Det antages, at såfremt der blot køres privat i en firmabil  

 en  

 gang om året, udløses beskatning for fri firmabil for hele året.
Det  

 skattepligtige beløb fastsættes altså uafhængigt af privatkørslens omfang.
Er  

 bilen ikke til rådighed i en periode på mere end en måned, nedsættes den  

 skattepligtige værdi af fri bil med 1/12 for hver fulde måned, bilen ikke har  

 været til rådighed.
Rådigheden kan f. eks. være udelukket, fordi bilen i en  

 periode er stillet til rådighed for en ansat på en sådan måde, at  

 skatteyderen  

 ikke selv har adgang til at benytte bilen, eller fordi bilen på grund af  

 skade  

 har været ubenyttelig.
 I en dom fra Vestre Landsret, offentliggjort i TfS. 2000.494,  

 blev en hovedaktionær, der ikke modtog løn fra selskabet, beskattet af fri  

 bil.  

 Retten fandt, at skatteyderen havde haft adgang til at benytte selskabets  

 varebiler til private formål.
Klageren er hovedanpartshaver i selskabet, og han har følgelig  

 fuld rådighed over bilen hele tiden.
Klageren er eneste ansatte i selskabet,  

 og  

 bilen vil befinde sig på bopælen/selskabets adresse om natten.
Bilen vil  

 altså  

 være til rådighed for privat kørsel, ligesom klageren allerede nu har til  

 hensigt at anvende bilen til privat brug forskellige måneder af året.
 Da klageren har adgang til at anvende bilen privat, og da han  

 har fuld rådighed over bilen, har Told- og Skattestyrelsen ikke fundet, at  

 der  

 er grundlag for at nøjes med periodisk beskatning af bilen, idet det  

 skattepligtige beløb fastsættes uafhængigt af privatkørslens omfang.
 Ligningsrådet har tiltrådt Told- og Skattestyrelsens  

 indstilling.
Klagerens revisor har gjort gældende, at såfremt klageren kun  

 benytter bilen i erhvervsmæssigt øjemed og kan dokumentere dette via en  

 nøjagtigt ført kørebog, vil bevisbyrden være løftet, og der vil ikke blive  

 foretaget beskatning.
Men hvis klageren med samme dokumentation kan godtgøre,  

 at bilen kun har været benyttet privat i eksakte perioder, tilsidesættes  

 denne  

 dokumentation, og der foretages beskatning for hele året, hvilket forekommer  

 urimeligt.
 Landsskatterettens  

 bemærkninger:
Landsskatteretten kan med den af Told- og Skattestyrelsen givne  

 begrundelse tiltræde Ligningsrådets afgørelse.
Den påklagede forhåndsbesked  

 stadfæstes derfor.
