 I medfør af § 37, stk. 4, i lov nr. 331 af 24. maj 1989 om  

 frihedsberøvelse og anden tvang i psykiatrien fastsættes:
Patientklagenævnenes sammensætning og  

 opgaver § 1.  Efter § 35 i lov om frihedsberøvelse og anden  

 tvang i psykiatrien oprettes i hvert statsamt samt i Københavns Kommune et  

 patientklagenævn.
 § 2.  Patientklagenævnet behandler klager over  

 tvangsbehandling, tvangsfiksering, anvendelse af fysisk magt og  

 beskyttelsesfiksering på de psykiatriske afdelinger, der hører under den  

 eller de sygehusmyndigheder, som er beliggende i det pågældende statsamt.
Stk. 2.  Parter i sagen er patienten og  

 sygehusmyndigheden.
Er klagen tillige rettet mod nærmere angivne  

 medicinalpersoner, har de pågældende ligeledes stilling som parter.
 § 3.  Ved afgørelsen af den enkelte sag består  

 patientklagenævnet af 3 personer: vedkommende statsamtmand (i Københavns  

 Kommune overpræsidenten) som formand, et medlem beskikket efter indhentet  

 udtalelse fra Den Almindelige Danske Lægeforening samt et medlem beskikket  

 efter indhentet udtalelse fra De Samvirkende Invalideorganisationer.
 Stk. 2.  Er statsamtmanden undtagelsesvis forhindret i  

 at deltage i et møde, fungerer statsamtmandens stedfortræder som formand for  

 patientklagenævnet.
 Stk. 3.  Er et medlem forhindret, deltager den  

 pågældendes stedfortræder.
 Stk. 4.  Statsamtet varetager patientklagenævnets  

 sekretariatsopgaver og afholder udgifterne ved nævnets virksomhed, herunder  

 vederlag til nævnets medlemmer.
Forberedelse af sagerne § 5.  Efter lovens § 36 skal sygehusmyndigheden efter  

 anmodning fra patienten eller patientrådgiveren indbringe sagen for  

 patientklagenævnet.
 Stk. 2.  Patienten og patientrådgiveren har endvidere  

 mulighed for selv at indbringe sagen direkte for patientklagenævnet.
§ 6.  Ved sagens modtagelse træffer nævnets formand  

 afgørelse om, hvorvidt klagen falder inden for nævnets kompetenceområde.
Er  

 det utvivlsomt, at klagen falder uden for nævnets kompetence, videresender  

 formanden sagen til rette myndighed og underretter parterne herom.
I andre  

 tilfælde behandles spørgsmålet af patientklagenævnet.
 § 7.  Ved sagens modtagelse påser nævnets formand, at  

 de nødvendige oplysninger er medsendt, herunder en angivelse af, hvad der  

 klages over, en udskrift af tvangsprotokollen samt en erklæring fra  

 vedkommende overlæge.
 Stk. 2.  Indbringer patienten eller patientrådgiveren  

 klagen direkte for patientklagenævnet, underretter nævnets formand  

 sygehusmyndigheden om klagen og anmoder samtidig sygehusmyndigheden om at  

 fremsende de fornødne oplysninger til nævnet, herunder en udskrift af  

 tvangsprotokollen samt en erklæring fra vedkommende overlæge.
 Stk. 3.  Nævnets formand sørger i øvrigt for sagens  

 oplysning og træffer bestemmelse om tilvejebringelse af eventuelle yderligere  

 erklæringer m.v.
 § 8.  Nævnet eller et af dettes medlemmer, der af  

 nævnet bemyndiges hertil, kan i forbindelse med behandlingen af en konkret  

 sag foretage besigtigelse på vedkommende psykiatriske afdeling.
Afholdelse af møder § 9.  Formanden fastsætter tid og sted for møderne og  

 leder nævnets møder.
 Stk. 2.  Formanden kan bestemme, at sager af særlig  

 hastende karakter, herunder klager over beslutning om tvangsbehandling, der  

 efter lovens § 32, stk. 3, i almindelighed har opsættende virkning, skal  

 behandles forud for tidligere indkomne sager.
 Stk. 3.  Patienten, patientrådgiveren,  

 sygehusmyndigheden, vedkommende overlæge og eventuelt andre involverede  

 medicinalpersoner underrettes om tid og sted for det møde i  

 patientklagenævnet, hvor den pågældende sag skal behandles.
§ 10.  Efter lovens § 37, stk. 2, har patienten og  

 patientrådgiveren ret til mundtligt at forelægge sagen for nævnet.
Samme ret  

 har repræsentanter for sygehusmyndigheden, vedkommende overlæge og eventuelt  

 andre involverede medicinalpersoner.
 Stk. 2.  I særlige tilfælde, hvor hensynet til  

 patientens helbred eller til sagens behandling i nævnet afgørende taler  

 herfor, kan nævnet bestemme, at patienten helt eller delvis skal være  

 udelukket fra at deltage i forhandlingerne, jf. lovens § 37, stk. 2, 2. pkt.
 § 11.  Patientklagenævnets møder er ikke offentlige.
 Afgørelser m.v.
§ 12.  Efter lovens § 37, stk. 3, skal  

 patientklagenævnet træffe afgørelse snarest muligt.
Er afgørelse ikke truffet  

 inden 14 dage efter klagens modtagelse, skal nævnet underrette patienten og  

 patientrådgiveren om grunden hertil samt om, hvornår afgørelse kan forventes  

 at foreligge.
 § 13.  Nævnets afgørelser træffes efter mundtlig  

 votering ved stemmeflerhed.
 Stk. 2.  Afgørelsen indføres i en beslutningsprotokol.  

 Et medlem kan kræve tilført protokollen en kort begrundelse for sit  

 standpunkt.
 Stk. 3.  Nævnets afgørelser udfærdiges skriftligt uden  

 angivelse af et eventuelt mindretalsvotum og underskrives af formanden eller  

 den, formanden bemyndiger hertil.
 § 14.  Nævnets afgørelse sendes til sagens parter.
§ 15.  Nævnets afgørelser kan gå ud på, at  

 tvangsindgrebet godkendes, eller at indgrebet findes at være foretaget med  

 urette.
Ved klage over beslutning om tvangsbehandling kan nævnet godkende  

 eller tilsidesætte beslutningen.
 Stk. 2.  Er klagen rettet mod den eller de  

 medicinalpersoner, der har deltaget i den påklagede tvangsudøvelse, tager  

 nævnet stilling til, om der i den anledning er grundlag for at udtale kritik  

 over for de(n) pågældende.
 § 16.  Patientklagenævnets afgørelser kan påklages til  

 Sundhedsvæsenets Patientklagenævn.
Forskellige bestemmelser § 17.  Der påhviler nævnets medlemmer tavshedspligt.
 § 18.  Bekendtgørelsen træder i kraft den 1. oktober  

 1989.
