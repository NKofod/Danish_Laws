 NAVIGATIONSSKOLEFORSTANDERES undervisningspligt er:
 NAVIGATIONSLÆRERE, herunder navigationslæreraspiranter og hjælpelærere, er  

 pligtige at undervise 24 timer ugentlig.
 For lærere og forstandere på 60 år og derover nedsættes det pligtige  

 timetal med 4 timer ugentlig.
 Det pligtige timetal kan nedsættes på grund af hjemmearbejde med stil- og  

 opgaverettelse efter følgende regler:
 Reduktion gives i nedenstående fag med den ud for hvert fag anførte brøk:
 REDUKTION beregnes ved at multiplicere elevantallet i vedkommende klasse  

 ved skæringsdatoen (se senere) med den angivne brøk, men udgør for hvert  

 enkelt fag dog mindst 1/2 time ugentlig.
 Udover reduktionen for stil- og opgaverettelse indføres i skema A (se  

 senere) en ugentlig reduktion på 0,53 time som følge af feriebestemmelserne.
Det således beregnede samlede timetal for hver enkelt lærer/forstander  

 afrundes til det nærmeste antal hele, halve eller kvarte timer.
Indtil 5  

 timer ugentlig kan indgå i det pligtige timetal, og overskydende timer  

 vederlægges med overtimebetaling.
 For undervisning, herunder afholdelse af observationsøvelse og lignende,  

 udover det pligtige timetal oppebæres overtimebetaling.
 Ved timer forstås lektioner på 45 minutter.
Ved opgørelsen af overtimebetalingen skelnes mellem »faste«  

 overtimer og »løse« overtimer Ved »faste« overtimer forstås overtimer, som fremkommer i  

 henhold til timeplanen ved semestrets begyndelse (evt. ved en skæringsdato  

 midt i semestret) og for hvilke ydelsen beregnes efter de fra direktoratet  

 meddelte månedlige satser pr. ugentlig overtime.
 Beregningen af »faste« overtimer (herunder reduktion af pligtige  

 timetal på grund af stil- og opgaverettelse) foretages for et halvår ad  

 gangen, idet timeplanen og forventet elevantal i de forskellige klasser på  

 nedennævnte skæringsdatoer lægges til grund for overtimebetalingen i det  

 pågældende halvår.
 Skæringsdatoer: 1. januar og 1. august.
Timeplanen og skema A udarbejdes på grundlag af et forventet elevtal.  

 Dersom det faktiske elevtal afviger fra det ved skemalægningen anvendte, kan  

 pædagogiske eller økonomiske hensyn gøre det nødvendigt at revidere  

 timeplanen og/eller skema A.
Dette skal efter aftale med direktoratet gøres  

 snarest og senest en måned efter skæringsdatoen.
Det endelige elevtal til  

 brug for beregningen af reduktion fastlægges altid henholdsvis 1. februar og  

 1. september.
Det reviderede skema lægges med tilbagevirkende kraft til grund  

 for beregningen »faste« overtimer.
Overskydende timer læst efter  

 det foreløbige skema i forhold til det endelige skemas faste timetal,  

 honoreres som »løse« overtimer.
Opgørelse over betaling for »faste« overtimer udføres på det  

 skolerne udleverede SKEMA A i 2 eksemplarer for hver betalingsmodtager.
Af  

 disse sendes det ene eksemplar til direktoratet, medens det andet forbliver  

 ved skolen.
 Betaling for »faste« overtimer, således som denne er beregnet  

 efter timeplanen ved de forannævnte skæringsdatoer, ydes fortløbende i hele  

 den pågældende periode uden hensyn til eksamensperioder, ferier og fridage.
»LØSE« OVERTIMER.
For undervisningstimer, herunder afholdelse af  

 observationsøvelser, der pålægges lærerne (forstanderne) UDOVER det ved  

 timeplanen på skæringsdatoerne beregnede antal »faste« overtimer,  

 ydes overtimebetaling BEREGNET EFTER ANTALLET AF OVERSKYDENDE OVERTIMER PR.  

 UGE.
 NB! Det fremhæves, at overtimebetaling for »løse« overtimer kun  

 kan ydes for overskydende overtimer, dvs. for virkelig »læste«  

 timer ud over det ved skæringsdatoerne beregnede overtimetal og under  

 forudsætning af, at timetallet overstiger det pligtige.
 Opgørelsen af antal »løse« overtimer (heri indbefattet  

 yderligere reduktion af pligtigt timetal, dersom de løse overtimer er  

 forbundet med hjemmearbejde ved stil- og opgaverettelse) foretages ved simpel  

 optælling uge for uge, bortset fra eksamensperioder.
 Ved opgørelsen af »løse« overtimer under en eksamen/prøve  

 foretages denne ikke uge for uge, men for eksamens-/prøveperioder under eet -  

 regnet fra begyndelsen af den uge, hvor eksamen/prøven begynder på den  

 pågældende skole, til slutningen af den uge, hvor eksamen/prøven slutter ved  

 skolen, jfr. nedenfor.
 Hver af de lærere, der har elever til skibsførereksamen, styrmandseksamen,  

 sætteskippereksamen, radioeksamen, optagelsesprøve I, optagelsesprøve II  

 og/eller oprykningsprøve til 2.R, har pligt til inden for hele eksamenstiden  

 at påtage sig det samlede antal undervisningstimer, som han i henhold til sit  

 forud for eksamen/prøven gældende skema A hæfter for, i de klasser der ikke  

 er til eksamen/prøve.
 De undervisningstimer, som en lærer mister i de klasser, der er til  

 eksamen/prøve (se nedenfor), regnes at ækvivalere den tid, som medgår til  

 eksamination samt til rettelse og bedømmelse af skriftlige opgaver i  

 vedkommendes fag.
 De på grund af eksamen »mistede« skematimer, der modregnes på  

 ovenstående måde, optælles efter A-skemaet efter følgende regler:
 Skibsførereksamen, styrmandseksamen, kyst- og sætteskippereksamen,  

 radioeksamen samt optagelses- og oprykningsprøve begynder den første  

 eksamensdag for den pågældende EKSAMEN/PRØVE i henhold til det på  

 direktoratets eller post- og telegrafvæsenet udsendte eksamensskema.
 Skibsførereksamen, styrmandseksamen samt radiotelegrafisteksamen, når  

 denne afholdes samtidig med de nautiske eksaminer, slutter den dato der på  

 direktoratets eksamensskema er anført som afslutningsdato.
 Kyst- og sætteskippereksamen slutter sidste eksaminationsdag for den  

 pågældende eksamen.
 Radiotelegrafisteksamen, der ikke afholdes samtidig med de nautiske  

 eksaminer, samt optagelses- og oprykningsprøver slutter sidste  

 eksaminationsdag for den pågældende eksamen/prøve.
I klasser, hvor to lærere har delt timerne, kan kun den ene lærer modregne  

 skema A-timerne i forbindelse med eksamen.
Den anden lærer, assistenten,  

 »skylder« de på skema A anførte timer, når undervisningen i de  

 pågældende klasser er suspenderet indenfor skolens samlede eksamensperiode  

 (afregningsperiode).
 For andre end lærernes egne elever beregnes for eksamination under  

 mundtlige prøver og for rettelse af skriftlige opgaver i vedkommende fag det  

 ydede antal timer således:
 For mundtlig eksamination beregnes den faktisk anvendte tid.
 For rettelse af skriftlige opgaver beregnes den anvendte tid på grundlag  

 af følgende antal rettede opgaver pr. time:
 Det i forbindelse med eksaminerne/prøverne ydede antal timer lægges til  

 det antal effektive undervisningstimer, der er læst inden for skolens  

 eksamensperiode (afregningsperiode). Forskellen mellem denne sum og timer  

 efter skema A (i klasser, der ikke er til prøver eller eksamen) betales som  

 løse overtimer.
 Ved udgangen af hver måned indsendes til direktoratet en samlet opgørelse  

 - skema B - over den indtjente overtimebetaling for »løse«  

 overtimer, der for den pågældende måned skal udbetales til samtlige ved  

 skolen ansatte betalingsmodtagere.
 Opgørelsen føres frem til den sidste uge/eksamensafregningsperiode, der  

 slutter i den pågældende måned.
 Opgørelsen i skema B skal underskrives af forstanderen, og i  

 anmærkningsrubrikken skal anføres oplysning om, hvilke forhold der har givet  

 anledning til de af skemaet omfattede overtimer.
 Ved ENHVER afvigelse fra skolens skema A skal der på ugebasis  

 (eksamensperiodebasis) udfærdiges enten et fuldstændigt skema, eller ved  

 mindre afvigelser et suppleringsskema, der sammen med skolens normale  

 timeplan angiver de faktiske læste timer for hver enkelt lærer/forstander.  

 Disse skemaer opbevares på skolen i 3 år, således at skolens FAKTISKE  

 timeplan kan rekonstrueres.
 Rundskrivelse nr. 60/82 ophæves august 1985.
