Fremsat den 27. februar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 arbejdsløshedsforsikring m.v., lov  

 om Arbejdsmarkedets Tillægspension, lov om en aktiv  

 arbejdsmarkedspolitik og lov om godtgørelse ved deltagelse i  

 erhvervsrettet voksen- og efteruddannelse (Tværfaglige arbejdsløshedskasser) § 1 I lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001, foretages følgende  

 ændringer:
 1. § 30 affattes således:
»§ 30. Ved en arbejdsløshedskasse forstås  

 i denne lov en forening af personer, der har sluttet sig sammen alene med det  

 formål at sikre sig økonomisk bistand i tilfælde af  

 ledighed og at administrere andre ordninger, som ifølge lovgivning er  

 henlagt til kasserne.« 2. § 31 affattes således:
 »§ 31. Beskæftigelsesministeren anerkender efter  

 ansøgning arbejdsløshedskasser, der opfylder betingelserne i  

 § 32.
Stk. 2. Beskæftigelsesministeren kan dog nægte at  

 anerkende en ny fagligt afgrænset kasse, jf. § 32, med et  

 fagområde, som allerede hører under en anerkendt fagligt  

 afgrænset kasse.« 3. § 32 affattes således:
 »§ 32. En arbejdsløshedskasse kan kun anerkendes,  

 hvis:
1)	den ifølge sin vedtægt a)	er fagligt afgrænset for lønmodtagere, b)	er fagligt afgrænset for lønmodtagere og  

 selvstændige erhvervsdrivende, c)	er tværfaglig for enten lønmodtagere eller  

 selvstændige erhvervsdrivende, eller d)	er tværfaglig for lønmodtagere og selvstændige  

 erhvervsdrivende, 2)	den har mindst 10.000 medlemmer, som opfylder betingelserne for  

 optagelse, jf. § 41, og 3)	dens vedtægt er i overensstemmelse med § 34.
 Stk. 2. En fagligt afgrænset kasse for  

 lønmodtagere, jf. stk. 1, nr. 1, litra a, optager  

 lønmodtagere fra et eller flere fagområder, der er angivet i  

 kassens vedtægt.
Stk. 3. En fagligt afgrænset kasse for  

 lønmodtagere og selvstændige erhvervsdrivende, jf. stk. 1,  

 nr. 1, litra b, optager lønmodtagere fra et eller flere  

 fagområder, der er angivet i kassens vedtægt, samt  

 selvstændige erhvervsdrivende, som har tilknytning til kassens faglige  

 område.
Direktøren for Arbejdsdirektoratet fastsætter  

 efter forhandling med Landsarbejdsrådet nærmere regler om  

 betingelserne for, at en selvstændig erhvervsdrivende kan anses for at  

 have tilknytning til en kasses faglige område.
 Stk. 4. En tværfaglig kasse for enten  

 lønmodtagere eller selvstændige erhvervsdrivende, jf.  

 stk. 1, nr. 1, litra c, optager enten lønmodtagere fra alle  

 fagområder eller selvstændige erhvervsdrivende fra alle  

 erhvervsområder.
Stk. 5. En tværfaglig kasse for lønmodtagere og  

 selvstændige erhvervsdrivende, jf. stk. 1, nr. 1, litra d, optager  

 lønmodtagere fra alle fagområder og selvstændige  

 erhvervsdrivende fra alle erhvervsområder.« 4. § 33, stk. 1, affattes således:
 »Ansøgning om anerkendelse sendes til  

 Arbejdsdirektoratet bilagt:
1)	et eksemplar af kassens vedtægt, 2)	fortegnelse over medlemmer med angivelse af cpr. nr., 3)	attestation fra statsautoriseret revisor for antallet af medlemmer,  

 der på ansøgningstidspunktet opfylder betingelserne for  

 optagelse i kassen, jf. § 41, 4)	dokumentation for, at beslutning om ansøgning om anerkendelse  

 er vedtaget af kassens kompetente organ, og 5)	regnskabet for sidst afsluttede regnskabsår, hvis kassen ikke  

 er nyoprettet.« 5. § 35, 2. pkt., ophæves.
 6. I § 41, stk. 1, nr. 3, litra a og litra b,  

 udgår: »inden for kassens faglige område«.
 7. § 41, stk. 3, affattes således:
»Stk. 3. Optagelse skal ske i en arbejdsløshedskasse,  

 hvis faglige område omfatter personens beskæftigelse eller  

 erhvervsuddannelse.« 8. § 41, stk. 4, affattes således:
»Stk. 4. Optagelse kan ske som fuldtids- eller  

 deltidsforsikret, jf. kapitel 11. En person, der optages i henhold til  

 stk. 1, nr. 3, litra c eller d, kan dog ikke optages som  

 deltidsforsikret.« 9. I § 42 indsættes efter stk. 1 som nyt  

 stykke:
»Stk. 2. Et medlem, som har erhvervsarbejde, kan efter  

 anmodning overflyttes til en anden kasse, hvis faglige område omfatter  

 medlemmets beskæftigelse.« Stk. 2 bliver herefter stk. 3.
 10. I § 42, stk. 2, der bliver stk. 3,  

 indsættes efter »§ 41, stk. 1, nr. 3, litra b«: », samt om,  

 at der uanset stk. 2 i særlige tilfælde kan ske overflytning  

 af medlemmer, som ikke er i beskæftigelse«.
 11. § 44 ophæves.
 12. I § 66, stk. 2, 2. pkt., ændres »Et  

 fuldtidsforsikret medlem af en kasse for lønmodtagere« til: »En  

 fuldtidsforsikret lønmodtager«.
 13. § 68, stk. 1, affattes således:
»Et fuldtidsforsikret medlem, som har  

 deltidsbeskæftigelse som lønmodtager, og som skriftligt anmoder  

 kassen om at blive overflyttet til deltidsforsikring, skal overflyttes til  

 deltidsforsikring, medmindre medlemmet samtidig driver selvstændig  

 virksomhed i væsentligt omfang.
Overflytningen kan tidligst få  

 virkning fra det tidspunkt, hvor kassen modtager medlemmets anmodning.« 14. I § 68, stk. 3, indsættes efter 1.  

 pkt.:
»Det samme gælder for et deltidsforsikret medlem,  

 som mere end midlertidigt overgår til at drive selvstændig  

 virksomhed i væsentligt omfang.« 15. I § 77, stk. 7, ændres »kasser for  

 lønmodtagere« til: »kassen«.
 16. I § 85 c, stk. 1, udgår: »af  

 arbejdsløshedskasser for lønmodtagere«.
 17. I § 85 c, stk. 3, ændres  

 »arbejdsløshedskasser for lønmodtagere« til:  

 »arbejdsløshedskassen«.
 18. I § 85 d, stk. 1, udgår: »af  

 arbejdsløshedskasser for lønmodtagere«, og »stk. 4«  

 ændres til: »stk. 3«.
 19. § 85 d, stk. 2, ophæves.
 Stk. 3-9 bliver herefter stk. 2-8.
 20. I § 85 d, stk. 4, der bliver stk. 3,  

 ændres »stk. 5 og 6« til: »stk. 4 og 5«.
 21. I § 85 d, stk. 7, der bliver stk. 6,  

 ændres »stk. 4-6« til: »stk. 3-5«.
 22. I § 85 e, stk. 1, udgår: »af en  

 arbejdsløshedskasse for lønmodtagere«.
 23. § 97 ophæves.
§ 2 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, som ændret ved  

 § 3 i lov nr. 284 af 25. april 2001, lov nr. 332 af 16. maj 2001, og  

 § 2 i lov nr. 503 af 7. juni 2001, foretages følgende  

 ændringer:
 1. I § 2 a, stk. 1, stk. 3, stk. 5 og  

stk. 6, ændres »arbejdsløshedskasse for  

 lønmodtagere« til: »arbejdsløshedskasse«.
 2. I § 2 b, stk. 1, nr.1, udgår: »for  

 lønmodtagere«.
 3. § 2 b, stk. 2, ophæves.
§ 3 I lov om en aktiv arbejdsmarkedspolitik, jf. lovbekendtgørelse nr.  

 54 af 29. januar 2001, foretages følgende ændringer:
 1. I § 41 b, stk. 1, og i § 41 c,  

 stk. 1, ændres »arbejdsløshedskasse for  

 lønmodtagere« til: »arbejdsløshedskasse«.
§ 4 I lov om godtgørelse ved deltagelse i erhvervsrettet voksen- og  

 efteruddannelse, jf. lovbekendtgørelse nr. 1340 af 18. december 2000,  

 foretages følgende ændringer:
 1. I § 13, stk. 3, ændres  

 »arbejdsløshedskasse for lønmodtagere« til:  

 »arbejdsløshedskasse« og »arbejdsløshedskasser for  

 lønmodtagere« til: »arbejdsløshedskasserne«.
§ 5 Loven træder i kraft den 1. september 2002.
§ 6 Stk. 1. En arbejdsløshedskasse, der er anerkendt  

 inden lovens ikrafttræden, og som har mindst 5.000 medlemmer, bevarer  

 uanset § 37 i lov om arbejdsløshedsforsikring m.v. sin  

 anerkendelse indtil 31. december 2007, selv om kassen ikke opfylder kravet i  

 § 1, nr. 3, om mindst 10.000 medlemmer.
 Stk. 2. En arbejdsløshedskasse for lønmodtagere,  

 der er anerkendt inden lovens ikrafttræden, jf. dog stk. 4,  

 bevarer ved lovens ikrafttræden sin anerkendelse som en fagligt  

 afgrænset kasse for lønmodtagere med kassens hidtil godkendte  

 faglige område, jf. lov om arbejdsløshedsforsikring m.v.  

 § 32, stk. 1, nr. 1, litra a, og stk. 2, som affattet ved  

 § 1, nr. 3, i nærværende lov.
 Stk. 3. En arbejdsløshedskasse for selvstændige  

 erhvervsdrivende, der er anerkendt inden lovens ikrafttræden, bevarer  

 ved lovens ikrafttræden sin anerkendelse som en tværfaglig kasse  

 for selvstændige erhvervsdrivende, jf. lov om  

 arbejdsløshedsforsikring m.v. § 32, stk. 1, nr. 1, litra c,  

 og stk. 4, som affattet ved § 1, nr. 3, i nærværende  

 lov.
 Stk. 4. Kristelig Arbejdsløshedskasse bevarer ved  

 lovens ikrafttræden sin anerkendelse som en tværfaglig kasse for  

 lønmodtagere, jf. lov om arbejdsløshedsforsikring m.v.  

 § 32, stk. 1, nr. 1, litra c, og stk. 4, som affattet ved  

 § 1, nr. 3, i nærværende lov.
Bemærkninger til lovforslaget Almindelige bemærkninger Lov om arbejdsløshedsforsikring m.v. er senest  

 bekendtgjort ved lovbekendtgørelse nr. 603 af 25. juni 2001.
 Lov om Arbejdsmarkedets Tillægspension er senest  

 bekendtgjort ved lovbekendtgørelse nr. 5 af 4. januar 2001.
 Lov om en aktiv arbejdsmarkedspolitik er senest  

 bekendtgjort ved lovbekendtgørelse nr. 54 af 29. januar 2001.
 Lov om godtgørelse ved deltagelse i erhvervsrettet  

 voksen- og efteruddannelse er senest bekendtgjort ved  

 lovbekendtgørelse nr. 1340 af 18. december 2000.
 Der er den 9. januar 2002 fremsat forslag til Lov om  

 ændring af lov om Arbejdsmarkedets Tillægspension,  

 arbejdsmarkedsfondsloven, ligningsloven, pensionsbeskatningsloven og  

 personskatteloven (Ændring af den Særlige Pensionsopsparing  

 m.v.), L 46. Dette lovforslag har ingen betydning for nærværende  

 lovforslag.
 Der er den 30. januar 2002 fremsat forslag til Lov om  

 ændring af forskellige love som følge af sammenlægningen  

 af de bornholmske kommuner, L 66. Lovforslaget indebærer en  

 ændring af lov om en aktiv arbejdsmarkedspolitik, men har ingen  

 betydning for nærværende lovforslag.
 Der er den 30. januar 2002 fremsat forslag til lov om  

 ændring af lov om bestyrelse for Arbejdsmarkedets  

 UddannelsesFinansiering og om efteruddannelsesudvalg, lov om  

 arbejdsmarkedsuddannelser, lov om åben uddannelse (erhvervsrettet  

 voksenuddannelse) m.v., lov om godtgørelse ved deltagelse i  

 erhvervsrettet voksen- og efteruddannelse og lov om en arbejdsmarkedsfond  

 (Omlægning af den finansieringsmæssige styring af den  

 erhvervsrettede voksen- og efteruddannelse), L 78. Dette lovforslag har ingen  

 betydning for nærværende lovforslag.
 Der er den 20. februar 2002 fremsat forslag til Lov om  

 ændring af lov om Lønmodtagernes Garantifond, lov om  

 arbejdsløshedsforsikring m.v., lov om en aktiv arbejdsmarkedspolitik,  

 lov om godtgørelse ved deltagelse i erhvervsrettet voksen- og  

 efteruddannelse og lov om dagpenge ved sygdom eller fødsel  

 (Opkrævning af finansieringsbidrag fra private arbejdsgivere), L 105.  

 Dette lovforslag har ingen betydning for nærværende  

 lovforslag.
I.
Indledning Regeringen foreslår, at det skal være muligt  

 at oprette tværfaglige arbejdsløshedskasser.
Alle arbejdsløshedskasser for lønmodtagere,  

 bortset fra en enkelt, skal efter den gældende lov være fagligt  

 afgrænsede.
Det betyder, at kun personer, som er beskæftigede  

 eller uddannede inden for de specifikke fagområder, som en  

 arbejdsløshedskasse dækker, kan optages som medlem af den  

 pågældende kasse.
Hvis et medlem får beskæftigelse  

 på et fagområde, som ikke dækkes af kassen, skal medlemmet  

 lade sig overflytte til en anden kasse for at bevare forsikringen.
Denne  

 konsekvens kan mindske en arbejdsløshedskasses incitament til at  

 gøre en helhjertet indsats for at skaffe ledige medlemmer  

 beskæftigelse på nye områder.
Regeringen mener, at den stadig mere internationaliserede  

 økonomi kræver størst mulig omstillingsevne og faglig  

 mobilitet.
Oprettelse af tværfaglige arbejdsløshedskasser kan  

 fremme fleksibiliteten og mobiliteten på arbejdsmarkedet og forbedre  

 mulighederne for at give ledige medlemmer tilbud, der rækker uden for  

 deres hidtidige fagområde, fordi fagområdet er uden betydning for  

 retten til medlemskab i en tværfaglig kasse.
Oprettelse af  

 tværfaglige kasser vil også øge konkurrencen mellem  

 arbejdsløshedskasserne, hvilket vil give bedre medlemsservice og et  

 pres for lavere administrationsomkostninger.
 For at sætte denne udvikling i gang fremsætter  

 regeringen samtidig hermed særskilt lovforslag om oprettelse af en  

 statslig, tværfaglig arbejdsløshedskasse.
 Lovforslaget indeholder følgende  

 hovedelementer:
 1)	Adgang til at oprette tværfaglige arbejdsløshedskasser  

 og mulighed for at optage lønmodtagere og selvstændige  

 erhvervsdrivende i samme arbejdsløshedskasse.
 2)	Forhøjelse af kravet til antallet af medlemmer.
 3)	Ændringer som følge af den ændrede  

 kassestruktur.
 A)	Reglerne om deltidsforsikring.
 B)	Reglerne om obligatorisk indbetaling af ATP-bidrag for modtagere af  

 dagpenge mv.
 C)	Reglerne om særlig pensionsopsparing for modtagere af dagpenge  

 mv.
 D)	Reglerne om frivillig indbetaling af ATP-bidrag for modtagere af  

 efterløn og overgangsydelse.
1. Adgang til at oprette tværfaglige arbejdsløshedskasser  

 og mulighed for at optage lønmodtagere og selvstændige  

 erhvervsdrivende i samme arbejdsløshedskasse Ifølge arbejdsløshedsforsikringslovens  

 § 30 er en a-kasse en forening af enten lønmodtagere eller af  

 selvstændige erhvervsdrivende, der har sluttet sig sammen alene med det  

 formål at sikre sig økonomisk bistand i tilfælde af  

 ledighed.
Det er efter lovens § 32 en af betingelserne for at opnå  

 anerkendelse, at kassen optager medlemmer fra et eller flere fag med  

 sammenhængende faglige områder eller fra brancher eller karteller  

 inden for de erhvervsområder, som er angivet i bestemmelsen.  

 Anerkendelse meddeles af beskæftigelsesministeren, hvis betingelserne i  

 § 32 er opfyldt.
Ministeren kan dog nægte at anerkende en ny  

 arbejdsløshedskasse for et fag, hvis der allerede findes en anerkendt  

 a-kasse for faget.
 Den gældende lovgivning kræver således,  

 at en a-kasse enten optager lønmodtagere eller optager  

 selvstændige erhvervsdrivende, og at kasserne skal være fagligt  

 afgrænsede.
Kristelig Arbejdsløshedskasse er dog ifølge  

 lovens § 97 ikke omfattet af kravet om faglig afgrænsning.
Denne  

 kasses faglige område omfatter ifølge vedtægten »alle  

 personer, der kan optages i en fagligt afgrænset  

 arbejdsløshedskasse for lønmodtagere«.
De to eksisterende kasser for selvstændige  

 erhvervsdrivende optager ifølge deres vedtægter  

 selvstændige fra alle brancheområder og er dermed begge  

 tværfaglige for selvstændige erhvervsdrivende.
Det er dog  

 anerkendt, at begge kasser også optager enkelte grupper, der har status  

 som lønmodtagere (administrerende direktører og ledere, der  

 ikke henhører under funktionærloven).
 Den faglige afgrænsning og opdelingen mellem  

 a-kasser for henholdsvis lønmodtagere og selvstændige har  

 først og fremmest betydning for, hvilken a-kasse en person kan eller  

 skal være medlem af, dvs. i forbindelse med optagelse i  

 arbejdsløshedsforsikringen og i forbindelse med medlemmets senere  

 eventuelle frivillige eller obligatoriske overflytning til en anden  

 kasse.
Det foreslås at ændre reglerne således,  

 at det bliver muligt at oprette tværfaglige kasser.
De nuværende  

 arbejdsløshedskasser kan vælge enten at bevare deres hidtidige  

 faglige afgrænsning, eller at gøre sig tværfaglige.
Nye  

 arbejdsløshedskasser kan ligeledes vælge at etablere sig enten  

 som fagligt afgrænsede eller som tværfaglige.
 Det foreslås videre, at det bliver muligt at optage  

 lønmodtagere og selvstændige erhvervsdrivende i samme  

 arbejdsløshedskasse, og at kasserne selv bestemmer, om deres  

 område kun skal dække lønmodtagere, kun selvstændige  

 erhvervsdrivende eller begge forsikringskategorier.
 Etablering af kasser for både lønmodtagere og  

 selvstændige (»blandede kasser«) vil øge medlemmernes  

 valgmuligheder og kan bidrage til yderligere at fremme fleksibiliteten og  

 mobiliteten på arbejdsmarkedet.
Efter gældende regler skal et medlem af en kasse for  

 lønmodtagere, som begynder at drive selvstændig virksomhed  

 på fuld tid, overflyttes til en kasse for selvstændige og mister  

 dermed samtidig ofte forbindelsen til sit hidtidige faglige bagland.
Hvis  

 medlemmet   eventuelt efter kort tids forløb   må opgive at  

 drive den selvstændige virksomhed videre og bliver ledig, skal  

 medlemmet imidlertid stå til rådighed for arbejdsmarkedet som  

 lønmodtager.
Medlemmets og arbejdsløshedskassens indsats skal  

 derfor målrettes med henblik på at få medlemmet i ny  

 beskæftigelse som lønmodtager.
Men en kasse for  

 selvstændige har ikke så gode forudsætninger og muligheder  

 for at bistå medlemmet med at opnå ny beskæftigelse.
Kravet  

 om overflytning til en kasse for selvstændige kan derfor være en  

 barriere for, at medlemmer realiserer deres ønske om at begynde  

 selvstændig virksomhed, fordi de ikke ønsker at miste kontakten  

 til deres arbejdsløshedskasse og faglige organisation.
Det bør derfor være muligt for en fagligt  

 afgrænset kasse for lønmodtagere at optage selvstændige,  

 som har tilknytning til et af kassens fagområder.
Forslaget  

 indebærer bl.a., at et medlem, som fx er uddannet inden for kassens  

 faglige område, kan bevare medlemskabet af sin a-kasse, selv om  

 medlemmet overgår til at drive selvstændig virksomhed som  

 hovedbeskæftigelse.
Det må antages, at der vil være  

 størst interesse for denne konstruktion blandt  

 lønmodtagerkasser inden for områder, hvor de faglige  

 organisationer omfatter både lønmodtagere og selvstændige,  

 eller hvor en større del af de beskæftigede har atypisk  

 beskæftigelse, fx freelance eller kontraktsansættelse, og hvor  

 der er forholdsmæssigt mange enkeltmandsvirksomheder og virksomheder  

 med få ansatte.
Ud over fagligt afgrænsede kasser for både  

 lønmodtagere og selvstændige kan der ifølge forslaget  

 etableres tværfaglige kasser for både lønmodtagere og  

 selvstændige.
En tværfaglig kasse for både  

 lønmodtagere og selvstændige skal på lige fod med en  

 tværfaglig kasse for selvstændige kunne optage selvstændige  

 erhvervsdrivende fra alle erhvervsområder.
 Samlet indebærer forslaget, at en  

 arbejdsløshedskasse kan vælge at fastsætte sit faglige  

 område på en af følgende måder:
som fagligt afgrænset for lønmodtagere som fagligt afgrænset for både lønmodtagere og  

 selvstændige som tværfaglig for lønmodtagere som tværfaglig for selvstændige som tværfaglig for både lønmodtagere og  

 selvstændige.
 Det bemærkes, at lovforslaget om en statslig  

 arbejdsløshedskasse vedrører etablering af en tværfaglig  

 kasse for både lønmodtagere og selvstændige.
En tværfaglig kasse skal være helt  

 tværfaglig, dvs. optage lønmodtagere fra alle fagområder  

 eller selvstændige fra alle brancheområder eller både alle  

 lønmodtagere og alle selvstændige.
Det bliver ikke muligt at  

 etablere »delvis tværfaglighed« ved, at kassen fx fastsætter i  

 vedtægten, at den optager alle lønmodtagere, bortset fra  

 lønmodtagere fra bestemte fagområder.
En fagligt afgrænset kasse for både  

 lønmodtagere og selvstændige kan som ovenfor nævnt optage  

 selvstændige, som har tilknytning til et af kassens fagområder  

 for lønmodtagere.
Tilknytningen kan navnlig være  

 uddannelsesmæssig eller i form af tidligere beskæftigelse.  

 Nærmere regler herom vil blive fastsat administrativt.
Det foreslås samtidig, at reglerne om faglig  

 afgrænsning ændres, således at det herefter ikke  

 kræves, at flere faglige områder skal være  

 sammenhængende eller beslægtede eller indgå i  

 karteldannelse mv.
En kasse vil således kunne dække flere  

 fagområder, som ikke har nogen forbindelse med hinanden.
Beskæftigelsesministeren vil som hidtil have  

 mulighed for at nægte at anerkende en fagligt afgrænset  

 arbejdsløshedskasse for et fagområde, som allerede er  

 dækket af en eksisterende fagligt afgrænset kasses faglige  

 område.
Det vil derfor fortsat også være muligt at  

 afslå en ansøgning om udvidelse af en fagligt afgrænset  

 kasses område, hvis en anden fagligt afgrænset kasse allerede  

 dækker det ønskede nye område.
Denne beføjelse  

 tænkes herefter kun anvendt for at kunne forhindre  

 uhensigtsmæssige situationer, fx etablering af en række kasser,  

 som dækker samme begrænsede faglige område.
2. Forhøjelse af kravet til antallet af medlemmer Regeringen foreslår, at kravet om mindste medlemstal  

 for nye arbejdsløshedskasser forhøjes fra 5.000 til 10.000  

 medlemmer med virkning fra lovforslagets ikrafttræden.  

 Arbejdsløshedskasser, der er anerkendt inden ikrafttrædelsen,  

 skal opfylde kravet om 10.000 medlemmer senest ved udgangen af 2007.
Antallet af arbejdsløshedskasser er i de senere  

 år faldet kraftigt navnlig som følge af, at en række  

 mindre kasser er fusioneret eller lagt ind under store kasser.
Pr. 1. januar  

 2002 er der 34 arbejdsløshedskasser med tilsammen ca. 2,4 mio.  

 medlemmer.
Heraf er 2 kasser for selvstændige erhvervsdrivende med  

 tilsammen ca. 191.000 medlemmer.
 Medlemstallet, der efter gældende lov skal  

 være mindst 5.000, varierer i de enkelte kasser fra ca. 7.000 til ca.  

 323.000, der fordeler sig således:
Medlemstal Antal kasser under 10.000 4 10   19.999 2 20   49.999 13 50   99.999 8 100.000 - 7 Arbejdsløshedskasserne forvalter meget  

 store offentlige midler og kan pådrage sig ansvar over for statskassen  

 for tilbagebetaling af store beløb som følge af  

 fejludbetalinger af dagpenge mv.
Endvidere opkræver kassen på  

 statens vegne medlems- og efterlønsbidrag, som efterfølgende  

 skal afregnes til statskassen.
Der bør derfor være en vis  

 sikkerhed for, at der kun etableres a-kasser, som kan forventes at drive en  

 stabil og økonomisk sikker virksomhed.
Oprettelse og drift af en arbejdsløshedskasse  

 indebærer meget væsentlige investeringer og løbende  

 udgifter til personale, lokaler og driftsmidler, herunder edb-anlæg og  

 software mv.
Udgifternes samlede størrelse afhænger selvsagt af  

 medlemstallet, men de nødvendige mindsteudgifter er i sig selv af  

 meget betydelig størrelse.
En arbejdsløshedskasses  

 indtægt består normalt kun af administrationsbidrag fra  

 medlemmerne og eventuel formueindkomst, idet kassens formål ikke giver  

 mulighed for indtægt ved erhvervsvirksomhed af nogen art.
Nogle af de  

 eksisterende lønmodtagerkasser modtager dog økonomiske tilskud  

 fra tilknyttede faglige organisationer.
Økonomisk sikker og forsvarlig drift af en  

 arbejdsløshedskasse, som ikke kan påregne tilskud fra andre, er  

 derfor betinget af, at kassen har tilstrækkeligt mange medlemmer til,  

 at de nødvendige mindsteudgifter kan dækkes udelukkende af  

 administrationsbidraget.
Samtidig må kassen være opmærksom  

 på, at administrationsbidragets størrelse kan have betydning for  

 medlemstilslutningen.
 Dertil kommer, at oprettelse af tværfaglige kasser  

 og kasser for både lønmodtagere og selvstændige vil give  

 alle medlemmer nye valgmuligheder, og at kasserne fremover derfor ikke kan  

 påregne at have samme stabilitet i medlemsgrundlaget som hidtil.
 Forslaget om at forhøje kravet til mindst 10.000  

 medlemmer skal sikre, at der kun anerkendes og opretholdes  

 arbejdsløshedskasser, som vil være i stand til at klare sig i  

 konkurrencen og overholde sine forpligtelser såvel over for medlemmerne  

 som over for staten.
3. Ændringer som følge af den ændrede  

 kassestruktur A.
Reglerne om deltidsforsikring De gældende regler om deltidsforsikring finder kun  

 anvendelse i arbejdsløshedskasser for lønmodtagere, som i  

 henhold til deres vedtægt kan optage deltidsforsikrede.
Medlemmer af en  

 kasse for selvstændige erhvervsdrivende kan derimod ikke  

 deltidsforsikres.
Baggrunden herfor er, at et medlems status som  

 selvstændig erhvervsdrivende og anvendelsen af lovens særlige  

 regler for selvstændige er betinget af, at medlemmet udøver  

 eller senest har udøvet selvstændig virksomhed som  

 hovedbeskæftigelse.
Et medlem med status som lønmodtager bevarer  

 derimod denne status, selv om medlemmet udøver selvstændig  

 virksomhed som bibeskæftigelse.
 Et medlems forsikringsstatus som enten fuldtids- eller  

 deltidsforsikret har betydning i en lang række væsentlige  

 relationer, herunder bl.a. dagpengesatsernes højeste beløb,  

 størrelsen af medlems- og efterlønsbidrag,  

 beregningsmåden for dagpenge, supplerende dagpenge og efterløn,  

 omfanget af arbejdskrav i forskellige relationer,  

 rådighedsforpligtelsens omfang mv.
 Som følge af forslaget om adgang til at oprette  

 arbejdsløshedskasser, der har både lønmodtagere og  

 selvstændige erhvervsdrivende som medlemmer, vil det fremtidig ikke  

 være muligt at lade ret til deltidsforsikring med de deraf  

 følgende særlige rettigheder for medlemmerne bero på  

 opdeling mellem kasser for lønmodtagere og kasser for  

 selvstændige.
Regeringen foreslår derfor, at det for så vidt  

 angår ret til deltidsforsikring skal være uden betydning, om der  

 er medlemskab af en kasse for lønmodtagere, en kasse for  

 selvstændige eller en kasse for både lønmodtagere og  

 selvstændige.
Reglerne foreslås ændret således, at  

 medlemmer i alle arbejdsløshedskasser har adgang til  

 deltidsforsikring, som hidtil forudsat at kassen ifølge sin  

 vedtægt kan optage deltidsforsikrede medlemmer.
Medlemmer, der aktuelt  

 udøver selvstændig virksomhed i væsentligt omfang eller  

 som hovedbeskæftigelse, kan dog ikke være deltidsforsikrede.
Ændringen har ingen reel betydning i forbindelse med  

 optagelse i arbejdsløshedsforsikringen.
Medlemmer, som optages  

 på grundlag af udøvelse af selvstændig virksomhed eller  

 deltagelse i udøvelsen af ægtefællens selvstændige  

 virksomhed, kan efter gældende regler kun optages i en kasse for  

 selvstændige, og er som følge heraf afskåret fra  

 deltidsforsikring.
Ved ændringen fastsættes det i stedet direkte  

 i loven, at personer, der optages på grundlag af selvstændig  

 virksomhed eller ægtefællens selvstændige virksomhed, ikke  

 kan deltidsforsikres.
Ændringen har ligeledes ingen reel betydning for  

 medlemmer af en kasse for lønmodtagere, som efter optagelsen  

 overgår til at drive selvstændig virksomhed i væsentligt  

 omfang.
Efter de gældende regler skal disse medlemmer overflyttes til  

 en kasse for selvstændige og er af denne grund afskåret fra at  

 være deltidsforsikrede.
Ændringen får derimod betydning for medlemmer,  

 som bliver ledige efter at have drevet selvstændig virksomhed som  

 hovedbeskæftigelse.
Efter gældende regler vil disse personer som  

 altovervejende hovedregel være medlemmer af en kasse for  

 selvstændige og derfor uden mulighed for at blive overflyttet til  

 deltidsforsikring ved ledighedens indtræden.
Efter forslaget vil  

 medlemmerne have mulighed for overflytning til deltidsforsikring på  

 lige fod med medlemmer, som bliver ledige fra lønarbejde.
 Den gældende regel om obligatorisk overflytning til  

 deltidsforsikring af fuldtidsforsikrede medlemmer af en kasse for  

 lønmodtagere, som overgår til delpension, foreslås  

 samtidig ændret således, at reglen omfatter fuldtidsforsikrede  

 lønmodtagere.
B.
Reglerne om obligatorisk indbetaling af ATP-bidrag for modtagere af  

 dagpenge mv.
 Efter gældende regler skal der indbetales bidrag til  

 ATP for medlemmer af arbejdsløshedskasser for lønmodtagere, som  

 modtager arbejdsløshedsdagpenge, modtager fuld godtgørelse  

 efter lov om godtgørelse ved deltagelse i erhvervsrettet voksen- og  

 efteruddannelse (»VEU-godtgørelse«), modtager  

 uddannelsesgodtgørelse og er over 25 år, eller modtager  

 aktiveringsydelse.
 Bidraget udgør på årsbasis det dobbelte  

 af det ordinære årsbidrag efter ATP-lovens § 15,  

 stk. 1, og opkræves med et fast beløb pr. time, der  

 modtages ydelse for.
 Bidragene finansieres således:
Dagpenge og VEU-godtgørelse: 1/3 af medlemmet, 1/3 af de  

 private arbejdsgivere og 1/3 af lønmodtagerkasserne.
Kassens andel  

 opkræves ved medlemsbidrag fra samtlige kassens medlemmer, bortset fra  

 efterlønsmodtagere.
 Uddannelsesgodtgørelse og aktiveringsydelse: 1/3 af medlemmet,  

 2/3 af statskassen.
 Regler om obligatorisk indbetaling af ATP-bidrag af  

 ydelser fra arbejdsløshedskasserne blev indført ved lov nr. 432  

 af 30. juni 1993. Det fremgår af bemærkningerne til lovforslaget,  

 at baggrunden for, at reglerne kun kom til at omfatte  

 arbejdsløshedskasser for lønmodtagere var tilkendegivelser fra  

 kasserne for selvstændige erhvervsdrivende, samt at beskæftigede  

 medlemmer af kasserne for selvstændige erhvervsdrivende ikke er  

 omfattet af ATP-ordningen.
 Som følge af forslaget om adgang til at oprette  

 arbejdsløshedskasser, der har både lønmodtagere og  

 selvstændige erhvervsdrivende som medlemmer, vil det fremtidig ikke  

 være muligt at lade afgrænsningen af medlemmer, for hvem der skal  

 indbetales ATP-bidrag, bero på opdeling mellem kasser for  

 lønmodtagere og kasser for selvstændige.
 Regeringen foreslår, at ordningen udvides til at  

 omfatte medlemmer af alle arbejdsløshedskasser.
Forslaget vil medføre, at ledige medlemmer af alle  

 kasserne stilles lige med hensyn til ATP-opsparing, uanset  

 beskæftigelsen inden ledigheden.
Det bemærkes herved, at ledige  

 medlemmer skal stå til rådighed for arbejdsmarkedet som  

 lønmodtagere, uanset om de inden ledigheden drev selvstændig  

 virksomhed.
Mange medlemmer af de nuværende kasser for  

 selvstændige erhvervsdrivende har i øvrigt tidligere været  

 lønmodtagere og har derfor allerede indestående i ATP.
Disse  

 medlemmer har endvidere i et vist omfang mulighed for frivilligt at betale  

 ATP-bidrag under beskæftigelse som selvstændige  

 erhvervsdrivende.
Forslaget vil endvidere medføre, at alle  

 dagpengeforsikrede medlemmer af arbejdsløshedskasserne stilles lige  

 med hensyn til betaling af medlemsbidrag til dækning af kassernes andel  

 af finansieringen, og at alle kasser stilles lige med hensyn til  

 administration af ordningen.
Forslaget vil endelig være den  

 administrativt mest enkle og billigste for alle arbejdsløshedskasser,  

 som fremover både har lønmodtagere og selvstændige  

 erhvervsdrivende som medlemmer.
C.
Reglerne om særlig pensionsopsparing for modtagere af dagpenge  

 mv.
Efter gældende regler skal der for de medlemmer af  

 arbejdsløshedskasser for lønmodtagere, for hvilke der  

 opkræves obligatorisk ATP-bidrag, jf. ovenfor under pkt.
B,  

 opkræves særlig pensionsopsparing med 1,0 pct. af ydelserne.  

 Opsparingen betales af medlemmet og tilbageholdes ved udbetaling af  

 ydelserne.
 Som følge af forslaget om adgang til at oprette  

 arbejdsløshedskasser, der har både lønmodtagere og  

 selvstændige erhvervsdrivende som medlemmer, vil det fremtidig ikke  

 være muligt at lade afgrænsningen af medlemmer, for hvem der skal  

 opkræves særlig pensionsopsparing, bero på opdeling mellem  

 kasser for lønmodtagere og kasser for selvstændige.
Regeringen finder det hensigtsmæssigt, at der  

 fortsat skal opkræves særlig pensionsopsparing fra de samme  

 medlemmer, som under ledighed mv. er omfattet af den obligatoriske  

 ATP-ordning.
Som følge af forslaget om udvidelse af ATP-ordningen til  

 at omfatte medlemmer i alle arbejdsløshedskasser foreslås det  

 derfor også, at reglerne om den særlige pensionsopsparing udvides  

 til at omfatte medlemmer i alle arbejdsløshedskasser.
Det betyder, at  

 der herefter skal opkræves særlig pensionsopsparing fra alle  

 arbejdsløshedskassers medlemmer, som får udbetalt  

 arbejdsløshedsdagpenge, fuld godtgørelse efter lov om  

 godtgørelse ved erhvervsrettet voksen- og efteruddannelse,  

 uddannelsesgodtgørelse (og som er over 25 år), eller  

 aktiveringsydelse.
D.
Reglerne om frivillig indbetaling af ATP-bidrag for modtagere af  

 efterløn og overgangsydelse Efter gældende regler kan medlemmer af  

 arbejdsløshedskasser for lønmodtagere, som modtager  

 efterløn eller overgangsydelse, vælge at betale ATP-bidrag af  

 ydelsen.
Bidraget svarer på årsbasis til det  

 ordinære ATP-bidrag og opkræves med et fast beløb pr.  

 time, der modtages ydelse for.
Bidraget finansieres af medlemmet og af  

 statskassen med halvdelen hver.
 Efterlønsmodtagere og overgangsydelsesmodtagere i  

 arbejdsløshedskasserne for selvstændige har i perioden fra 1.  

 juli 1999 til 31. december 2001 i henhold til en satspuljeaftale ligeledes  

 haft adgang til frivillig indbetaling af ATP-bidrag.
 Som følge af forslaget om adgang til at oprette  

 arbejdsløshedskasser, der har både lønmodtagere og  

 selvstændige erhvervsdrivende som medlemmer, vil det ikke være  

 muligt fortsat at lade afgrænsningen af medlemmer, der kan vælge  

 at indbetale bidrag til ATP, bero på opdeling mellem kasser for  

 lønmodtagere og kasser for selvstændige.
Under hensyn til, at den obligatoriske opkrævning af  

 ATP-bidrag af dagpenge mv. foreslås udvidet til at omfatte medlemmer i  

 alle arbejdsløshedskasser, jf. ovenfor under pkt.
B, foreslår  

 regeringen, at reglerne om frivillig indbetaling af ATP-bidrag i forbindelse  

 med modtagelse af efterløn og overgangsydelse ligeledes ændres  

 således, at efterløns- og overgangsydelsesmodtagere i alle  

 arbejdsløshedskasser får ret til frivillig indbetaling af  

 ATP-bidraget.
II. Økonomiske konsekvenser for det offentlige Forslaget om udvidelse af den obligatoriske  

 opkrævning af ATP-bidrag til at omfatte medlemmer i alle  

 arbejdsløshedskasser skønnes at medføre en  

 uvæsentlig merudgift for det offentlige som følge af, at der  

 skal opkræves ATP-bidrag for et forøget antal medlemmer, som  

 får udbetalt uddannelsesgodtgørelse eller aktiveringsydelse.
 Forslaget om udvidelse af den frivillige betaling af  

 ATP-bidrag for modtagere af efterløn og overgangsydelse skønnes  

 at medføre merudgifter for det offentlige på ca. 3 mio. kr. i  

 2002 og derefter 8-10 mio. kr. årligt.
 Lovforslaget har herudover ingen økonomiske  

 konsekvenser for det offentlige.
III.
Administrative konsekvenser for det offentlige Forslaget har ingen administrative konsekvenser for det  

 offentlige.
IV.
Administrative og økonomiske konsekvenser for  

 erhvervslivet Forslaget har ingen administrative konsekvenser for  

 erhvervslivet.
Forslaget om udvidelse af den obligatoriske opkrævning  

 af ATP-bidrag til at omfatte medlemmer i alle arbejdsløshedskasser  

 skønnes at medføre en merudgift for de private arbejdsgivere  

 på ca. 11 mio. kr. årligt som følge af, at der skal  

 opkræves ATP-bidrag for et forøget antal medlemmer, som  

 får udbetalt arbejdsløshedsdagpenge eller fuld  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse.
Som følge af  

 opkrævningsmåden for arbejdsgivernes andel af udgifterne vil  

 ændringen ikke få betydning i 2002. I 2003 vil merudgiften  

 udgøre ca. 14 mio. kr. og derefter ca. 11 mio. kr. i  

 efterfølgende år.
 Lovforslaget har herudover ingen økonomiske  

 konsekvenser for erhvervslivet.
V.
Miljømæssige konsekvenser Forslaget har ingen miljømæssige  

 konsekvenser.
VI.
Administrative konsekvenser for borgerne Forslaget giver borgerne større frihed ved valg af  

 arbejdsløshedskasse.
Personer med medlemskab af en tværfaglig  

 arbejdsløshedskasse har ikke pligt at lade sig overflytte til anden  

 kasse som følge af beskæftigelse inden for andre  

 fagområder end hidtil.
VII.
Forholdet til EU-retten Forslaget indeholder ikke EU-retlige aspekter.
VIII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
IX.
Høring Forslaget er sendt til høring i  

 Landsarbejdsrådet inden fremsættelsen.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Uvæsentlig merudgift om følge af udvidelse af  

 den obligatoriske ATP-ordning.
 Merudgift ca. 3 mio. kr. i 2002, derefter 8-10 mio. kr. i 2003 og  

 følgende år som følge af den frivillige  

 ATP-ordning.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Merudgift for private arbejdsgivere ca. 11 mio. kr.  

 årligt som følge af ændring af reglerne om obligatorisk  

 ATP-bidrag af dagpenge mv.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Mindre lettelser Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Efter lovens § 30 er en arbejdsløshedskasse i  

 lovens forstand en forening af enten lønmodtagere eller af  

 selvstændige erhvervsdrivende, der har sluttet sig sammen alene med det  

 i bestemmelsen angivne formål.
Efter loven skal en  

 arbejdsløshedskasses medlemmer derfor enten udelukkende være  

 lønmodtagere eller udelukkende være selvstændige  

 erhvervsdrivende.
Det foreslås at ændre lovens definition,  

 således at begrebet arbejdsløshedskasse udvides til at omfatte  

 enhver forening af personer, som har sluttet sig sammen alene med det  

 fastsatte formål. Ændringen gør det muligt at etablere  

 arbejdsløshedskasser, som både omfatter lønmodtagere og  

 selvstændige erhvervsdrivende.
Forslaget skal ses i sammenhæng  

 med forslaget i § 1, nr. 3, om ændringer vedrørende  

 fastsættelse af arbejdsløshedskassernes faglige  

 område.
En arbejdsløshedskasses formål er efter den  

 gældende bestemmelse alene at sikre medlemmerne økonomisk i  

 tilfælde af ledighed.
Arbejdsløshedskasserne er imidlertid  

 både i henhold til arbejdsløshedsforsikringsloven og i henhold  

 til anden lovgivning pålagt helt eller delvist at administrere en  

 række andre ordninger end traditionel arbejdsløshedsforsikring,  

 herunder efterløn, overgangsydelse, uddannelsesgodtgørelse,  

 børnepasningsorlov, godtgørelse i forbindelse med  

 erhvervsrettet voksen- og efteruddannelse mv.
 Det foreslås at ændre  

 formålsbestemmelsen, så det fremgår heraf, at en  

 arbejdsløshedskasse også har til formål at administrere  

 andre ordninger, som ved lovgivning er henlagt til kasserne.
Til nr. 2 Til § 31, stk. 1 Den foreslåede ændring er udelukkende  

 redaktionel.
Til § 31, stk. 2 Efter forslaget opretholdes  

 beskæftigelsesministerens beføjelse efter gældende  

 § 31, stk. 2, til at nægte at anerkende en ny  

 arbejdsløshedskasse for et fagområde, som allerede hører  

 under en tidligere anerkendt kasse.
Dette vil dog kun gælde for  

 arbejdsløshedskasser, som har valgt at etablere sig som fagligt  

 afgrænsede enten for lønmodtagere eller for både  

 lønmodtagere og selvstændige erhvervsdrivende i henhold til  

 affattelsen af lovens § 32 efter forslagets § 1, nr. 3. Ministerens  

 beføjelse til at nægte anerkendelse omfatter derimod ikke  

 tværfaglige arbejdsløshedskasser.
Tværfaglige kasser, som  

 opfylder betingelserne for anerkendelse efter den foreslåede affattelse  

 af § 32, vil have retskrav på at blive anerkendt.
 Ministerens beføjelse til at nægte at  

 anerkende en fagligt afgrænset arbejdsløshedskasse tænkes  

 fremover kun anvendt for at kunne forhindre  

 uhensigtsmæssige situationer, fx etablering af en række kasser  

 for samme begrænsede faglige område.
Til nr. 3 Til § 32, stk. 1, nr. 1, og stk. 2-5 Bestemmelserne, der skal ses i sammenhæng med  

 forslaget i § 1, nr. 1, indeholder tilsammen forslag til  

 udtømmende angivelse og nærmere definitioner af mulighederne for  

 fastsættelse af en arbejdsløshedskasses (samlede) faglige  

 område.
Ifølge den gældende lovs § 32,  

 stk. 1, nr. 1, skal en arbejdsløshedskasse være fagligt  

 afgrænset ved, at kassen optager medlemmer enten »fra et eller flere  

 fag med sammenhængende faglige områder« inden for de  

 erhvervsområder, som angives i bestemmelsen (handel, kontorvirksomhed,  

 industri mv.), eller fra »brancher eller karteller« inden for de nævnte  

 erhvervsområder.
Ved at betragte selvstændig virksomhed af enhver  

 art som et »fag«, kan de eksisterende arbejdsløshedskasser for  

 selvstændige erhvervsdrivende anses for at opfylde betingelsen om  

 faglig afgrænsning, uanset at de begge optager selvstændige fra  

 alle brancheområder.
Kristelig Arbejdsløshedskasse er  

 ifølge lovens § 97 som den eneste undtaget fra kravet om faglig  

 afgrænsning.
Det følger af lovens § 30, at en  

 arbejdsløshedskasse skal have enten lønmodtagere eller  

 selvstændige erhvervsdrivende som medlemmer.
Det er dog i praksis  

 godkendt, at kasserne for selvstændige også optager enkelte  

 særlige lønmodtagergrupper, herunder administrerende  

 direktører og andre ledere, som ikke er omfattet af  

 funktionærloven.
Ifølge forslaget indføres og defineres  

 begreberne en »fagligt afgrænset« og en »tværfaglig«  

 arbejdsløshedskasse i lovteksten, og der foreslås generel adgang  

 til at etablere tværfaglige kasser samt generel adgang til at etablere  

 kasser, som kan have både lønmodtagere og selvstændige  

 erhvervsdrivende som medlemmer.
Definitionerne afviger fra de definitioner,  

 som hidtil er anvendt i praksis, jf. ovenfor.
 En arbejdsløshedskasse kan herefter efter eget valg  

 fastsætte sit faglige område på en af de følgende  

 definerede måder:
Som fagligt afgrænset for lønmodtagere.
Kassen optager  

 udelukkende lønmodtagere fra et eller flere bestemte fagområder,  

 som skal være angivet i kassens vedtægt.
Der er ikke krav om, at  

 fagområderne skal være sammenhængende eller  

 beslægtede.
Som fagligt afgrænset for lønmodtagere og  

 selvstændige erhvervsdrivende.
Kassen optager både  

 lønmodtagere fra et eller flere bestemte fagområder, som skal  

 være angivet i kassens vedtægt, og selvstændige  

 erhvervsdrivende, som har tilknytning til kassens faglige områder, det  

 vil sige mindst et af kassens fagområder.
En selvstændig  

 erhvervsdrivendes tilknytning til kassen kan navnlig være personens  

 uddannelse eller beskæftigelse.
Nærmere regler om denne  

 betingelse vil blive fastsat administrativt efter forslaget til § 32,  

 stk. 3.
Som tværfaglig for lønmodtagere.
Kassen optager  

 udelukkende lønmodtagere, men fra alle fagområder.
Der skal ikke  

 angives specifikke fagområder i kassens vedtægt.
Som tværfaglig for selvstændige erhvervsdrivende.
Kassen  

 optager udelukkende selvstændige, men fra alle erhvervsområder  

 (brancher). Der skal ikke angives specifikke erhvervsområder i kassens  

 vedtægt.
Som tværfaglig for lønmodtagere og selvstændige  

 erhvervsdrivende.
Kassen optager både lønmodtagere fra alle  

 fagområder og selvstændige fra alle  

 erhvervsområder.
Det fremgår af forslagets § 6, at en  

 arbejdsløshedskasse, der er anerkendt inden lovændringens  

 ikrafttrædelse, ved lovens ikrafttræden bevarer sin anerkendelse  

 som enten en fagligt afgrænset kasse for lønmodtagere med det  

 hidtil godkendte faglige område, eller som en tværfaglig kasse  

 for selvstændige erhvervsdrivende.
Kristelig Arbejdsløshedskasse  

 bevarer sin anerkendelse som en tværfaglig kasse for  

 lønmodtagere.
 Der henvises i øvrigt til de almindelige  

 bemærkninger.
Til § 32, stk. 1, nr. 2 Det foreslås at forhøje kravet til en  

 arbejdsløshedskasses mindste antal medlemmer fra 5.000 til 10.000, og  

 at det præciseres, at disse medlemmer skal opfylde de almindelige  

 betingelser for at blive optaget i arbejdsløshedskassen som en  

 anerkendt arbejdsløshedskasse i henhold til lovens § 41. Det  

 fremgår af forslaget i § 1, nr. 4, at medlemstallet ved  

 ansøgning om anerkendelse skal attesteres af en statsautoriseret  

 revisor.
 Det fremgår af forslaget til overgangsbestemmelse i  

 forslagets § 6, at kasser, der er anerkendt inden lovændringens  

 ikrafttrædelse, skal opfylde kravet om mindst 10.000 medlemmer senest  

 ved udgangen af 2007 for at bevare anerkendelsen.
Til nr. 4 Det foreslås, at en arbejdsløshedskasses  

 ansøgning om anerkendelse skal være bilagt en fortegnelse over  

 medlemmer med angivelse af cpr. nr. i stedet for den nu krævede  

 angivelse af alder og stilling.
 Det foreslås videre, at kassen yderligere skal  

 indsende en statsautoriseret revisors attestation for antallet af medlemmer,  

 som opfylder de almindelige betingelser for at blive optaget i  

 arbejdsløshedskassen i henhold til lovens § 41.
Herudover indeholder forslaget alene redaktionelle  

 ændringer.
Hvis kassen er nyetableret og derfor ikke har tidligere  

 regnskabsår, bortfalder kravet i bestemmelsens nr. 5 om indsendelse af  

 regnskab for sidst afsluttede regnskabsår.
Til nr. 5 Forslaget er en konsekvensændring som følge  

 af, at der fremover ikke stilles krav om, at en fagligt afgrænset  

 arbejdsløshedskasses fagområder skal være  

 sammenhængende eller beslægtede mv.
Ændring af en arbejdsløshedskasses faglige  

 område skal fortsat ske ved en ændring af kassens vedtægt,  

 som skal godkendes af direktøren for Arbejdsdirektoratet.  

 Direktøren kan ud fra princippet i lovens § 31 nægte at  

 godkende en (fagligt afgrænset) arbejdsløshedskasses  

 ansøgning om udvidelse af kassens faglige område, hvis det  

 ønskede nye fagområde allerede hører under en anden  

 anerkendt (fagligt afgrænset) kasses faglige område.
Denne  

 beføjelse tænkes herefter kun anvendt for  

 at kunne forhindre uhensigtsmæssige situationer, fx etablering af en  

 række kasser for samme begrænsede faglige område.
Der  

 henvises til bemærkningerne til forslagets § 1, nr. 2, om ny  

 affattelse af lovens § 31, stk. 2.
Til nr. 6 Der er tale om en redaktionel ændring som konsekvens  

 af forslaget i nr. 7.
Til nr. 7 Gældende lovs § 41, stk. 3, bemyndiger  

 direktøren for Arbejdsdirektoratet til at fastsætte regler om  

 optagelse af personer, der dokumenterer at være beskæftigede som  

 lønmodtagere, men som ikke er beskæftiget inden for en kasses  

 faglige område.
Bestemmelsen må anses for overflødig som  

 følge af forslaget om adgang til at etablere tværfaglige kasser,  

 som skal omfatte alle fagområder, jf. også lovforslaget om  

 oprettelse af en statslig, tværfaglig arbejdsløshedskasse.
 Det foreslås derfor, at bestemmelsen erstattes af en  

 generel bestemmelse om, at en person skal optages i en  

 arbejdsløshedskasse, hvis faglige område omfatter personens  

 beskæftigelse eller erhvervsuddannelse.
Til nr. 8 Det foreslås, at kriteriet for hvilke personer, der  

 er afskåret fra optagelse som deltidsforsikrede, ændres  

 således, at det i en arbejdsløshedskasse, der ifølge sin  

 vedtægt kan optage deltidsforsikrede, kun er personer, som optages  

 på grundlag af udøvelse af selvstændig virksomhed eller  

 på grundlag af deltagelse i ægtefællens selvstændige  

 virksomhed, som ikke kan optages som deltidsforsikrede.
Det vil derimod  

 være uden betydning for spørgsmålet om deltidsforsikring,  

 om der er tale om optagelse i en arbejdsløshedskasse, som (også)  

 optager selvstændige erhvervsdrivende.
Forslaget er en konsekvensændring som følge  

 af, at der efter lovforslagets § 1, nr. 1 og 3, bliver adgang til at  

 oprette arbejdsløshedskasser, som optager både  

 lønmodtagere og selvstændige erhvervsdrivende og som  

 følge af det særskilte lovforslag om oprettelse af en statslig,  

 tværfaglig arbejdsløshedskasse, som ligeledes skal kunne optage  

 både lønmodtagere og selvstændige.
Der henvises i  

 øvrigt til de almindelige bemærkninger ad pkt. 3 A.
Til nr. 9 Det foreslås fastsat i lovteksten, at frivillig  

 overflytning fra en arbejdsløshedskasse til en anden  

 forudsætter, at medlemmet er i beskæftigelse.
Et ledigt medlem  

 kan derimod ikke overflyttes.
Der henvises dog til lovforslagets  

 § 1, nr. 10, hvorefter direktøren for  

 Arbejdsdirektoratet bemyndiges til blandt andet at fastsætte regler om,  

 at der i særlige tilfælde kan ske overflytning af medlemmer, der  

 ikke er i beskæftigelse.
 Forslaget er alene en kodificering og præcisering af  

 gældende administrativt fastsatte regler, hvorefter der eksempelvis kan  

 ske overflytning af ledige dimittender samt tilbageflytning til den  

 oprindelige arbejdsløshedskasse, hvis et medlem bliver ledig  

 forholdsvis kort tid efter obligatorisk overflytning til en anden kasse som  

 følge af reglen i lovens § 42, stk. 1.
Oprettelse af tværfaglige kasser vil blandt andet  

 medføre, at flere medlemmer end hidtil får mulighed for  

 frivillig overflytning til en anden kasse, fordi medlemmerne vil blive  

 omfattet af flere kassers faglige område.
Det vil derfor være  

 hensigtsmæssigt, at den væsentligste betingelse for frivillig  

 overflytning fremgår direkte af loven.
Til nr. 10 Direktøren for Arbejdsdirektoratets bemyndigelse  

 til at fastsætte nærmere regler om overflytning fra en kasse til  

 anden foreslås udbygget og præciseret som følge af  

 lovforslagets § 1, nr. 9, hvorefter den hidtil administrativt fastsatte  

 hovedregel om, at der kun kan ske overflytning af et beskæftiget  

 medlem, fastsættes i lovteksten.
Der henvises i øvrigt til  

 bemærkningerne til lovforslagets § 1, nr. 9.
Til nr. 11 Det foreslås, at lovens § 44 ophæves som  

 følge af adgangen til at indføre tværfaglige kasser og  

 det særskilte lovforslag om oprettelse af en statslig, tværfaglig  

 arbejdsløshedskasse.
Der vil herefter ikke være behov for, at et  

 medlem, som tager lønarbejde uden for sin kasses faglige område,  

 kan bevare medlemskabet af denne kasse, da der altid vil være en anden  

 kasse, hvortil medlemmet kan overflyttes.
Til nr. 12 og 13 Forslagene er konsekvensændringer som følge  

 af, at der efter lovforslagets § 1, nr. 1 og 3, bliver adgang til at  

 oprette arbejdsløshedskasser, som optager både  

 lønmodtagere og selvstændige erhvervsdrivende, og som  

 følge af det særskilte lovforslag om oprettelse af en statslig,  

 tværfaglig arbejdsløshedskasse, som ligeledes optager både  

 lønmodtagere og selvstændige.
Det vil som følge heraf  

 ikke være muligt at lade ret til deltidsforsikring bero på  

 opdeling mellem kasser for lønmodtagere og kasser for  

 selvstændige.
Herefter vil kun medlemmer, som aktuelt driver  

 selvstændig virksomhed i væsentligt omfang være  

 afskåret fra at overgå til deltidsforsikring.
Medlemmer, som er  

 ledige efter at have drevet selvstændig virksomhed, vil derfor have  

 mulighed for at blive overflyttet til deltidsforsikring i medfør af  

 reglen herom i lovens § 68, stk. 2.
 Der henvises i øvrigt til bemærkningerne til  

 lovforslagets § 1, nr. 8, samt til de almindelige bemærkninger ad  

 pkt. 3 A.
Til nr. 14 Bestemmelsen om obligatorisk overflytning fra deltids- til  

 fuldtidsforsikring foreslås præciseret, så det  

 fremgår, at et deltidsforsikret medlem skal overflyttes til  

 fuldtidsforsikring både hvis medlemmet overgår til fuldtids  

 lønarbejde, og hvis medlemmet overgår til at drive  

 selvstændig virksomhed i væsentligt omfang.
Til nr. 15 Som følge af forslaget om at udvide den  

 obligatoriske ATP-ordning i forbindelse med udbetaling af dagpenge og  

 VEU-godtgørelse til at omfatte medlemmer i alle  

 arbejdsløshedskasser foreslås det, at alle  

 arbejdsløshedskasser fremover kan opkræve medlemsbidrag til  

 dækning af kassernes udgifter til finansiering af de omhandlede  

 ATP-bidrag.
 Der henvises til bemærkningerne til nr. 16 og 17  

 samt til § 2, nr. 1, og § 4, nr. 1.
Til nr. 16 og 17 Efter gældende lovs § 85 c, stk. 1, skal  

 der for medlemmer af arbejdsløshedskasser for lønmodtagere, som  

 modtager dagpenge, indbetales et bidrag, der udgør det dobbelte af  

 årsbidraget efter ATP-loven, og ifølge § 85 c, stk. 3,  

 skal arbejdsløshedskasserne for lønmodtagere finansiere en  

 tredjedel af bidraget.
Det foreslås at ændre reglerne således,  

 at der skal betales dobbelt ATP-bidrag for medlemmer af alle  

 arbejdsløshedskasser, som får udbetalt dagpenge, og at alle  

 arbejdsløshedskasser skal finansiere en tredjedel af bidraget.
Der  

 henvises til de almindelige bemærkninger pkt. 3 B samt  

 bemærkningerne til §§ 2-4.
Til nr. 18 og 19 Efter lovens § 85 d, stk. 1, skal der indbetales  

 ATP-bidrag for medlemmer af arbejdsløshedskasser for  

 lønmodtagere, som modtager efterløn eller overgangsydelse, og  

 som ønsker at indbetale bidrag til ATP (den frivillige  

 ATP-ordning).
 Det foreslås, at den frivillige ordning udvides til  

 at omfatte medlemmer af alle arbejdsløshedskasser, som modtager  

 efterløn eller overgangsydelse.
 Reglen i § 85 d, stk. 2, om den midlertidige  

 frivillige ATP-ordning for efterlønsmodtagere mfl. i  

 arbejdsløshedskasser for selvstændige erhvervsdrivende er efter  

 sit indhold tidsbegrænset til 31. december 2001. Bestemmelsen  

 foreslås ophævet.
 Der henvises til de almindelige bemærkninger pkt. 3  

 D og bemærkningerne til § 2, nr. 2 og 3.
Til nr. 20 og 21 Konsekvensændringer som følge af forslaget i  

 nr. 19.
Til nr. 22 Efter gældende lovs § 85 e betaler medlemmer af  

 en arbejdsløshedskasse for lønmodtagere, som modtager dagpenge,  

 den særlige pensionsopsparing, som er fastsat i ATP-loven.
Det  

 foreslås at ændre reglen således, at alle medlemmer af en  

 arbejdsløshedskasse, som modtager dagpenge, betaler særlig  

 pensionsopsparing.
Der henvises til de almindelige bemærkninger pkt. 3  

 C.
Til nr. 23 Arbejdsløshedsforsikringslovens § 97 om  

 Kristelig Arbejdsløshedskasse er herefter overflødig.
Det  

 foreslås, at bestemmelsen ophæves.
Til § 2 Til nr. 1 Det følger af ATP-lovens § 2 a, at medlemmer  

 af en arbejdsløshedskasse for lønmodtagere, som modtager  

 arbejdsløshedsdagpenge, modtager godtgørelse efter lov om  

 godtgørelse ved deltagelse i erhvervsrettet voksen- og  

 efteruddannelse, modtager uddannelsesgodtgørelse og er over 25  

 år, eller modtager aktiveringsydelse, er omfattet af ATP-ordningen.
Det  

 foreslås at ændre reglerne således, at medlemmer af alle  

 arbejdsløshedskasser, der modtager de nævnte ydelser, bliver  

 omfattet af ordningen.
 Der henvises til de almindelige bemærkninger pkt. 3  

 B, bemærkningerne til § 1, nr. 16 og 17, og bemærkningerne  

 til § 3 og § 4.
Til nr. 2 og 3 Ifølge ATP-lovens § 2 b, stk. 1, nr. 1,  

 kan personer, der er medlem af en arbejdsløshedskasse for  

 lønmodtagere, og som modtager efterløn eller overgangsydelse,  

 efter eget ønske betale bidrag til ATP (den frivillige  

 ATP-ordning).
 Det foreslås, at den frivillige ordning udvides til  

 at omfatte medlemmer af alle arbejdsløshedskasser, som modtager  

 efterløn eller overgangsydelse.
 Reglen i ATP-lovens § 2 b, stk. 2, om den  

 midlertidige frivillige ATP-ordning for efterlønsmodtagere mfl. i  

 arbejdsløshedskasser for selvstændige erhvervsdrivende er efter  

 sit indhold tidsbegrænset til 31. december 2001. Bestemmelsen  

 foreslås ophævet.
 Der henvises til de almindelige bemærkninger pkt. 3  

 D og bemærkningerne til § 1, nr. 18 og 19.
Til § 3 Til nr. 1 Det er fastsat i § 41 b, stk. 1, i lov om en  

 aktiv arbejdsmarkedspolitik, at der for medlemmer af kasser for  

 lønmodtagere, som modtager uddannelsesgodtgørelse og er over 25  

 år, eller som modtager aktiveringsydelse, skal indbetales et bidrag,  

 der udgør det dobbelte af årsbidraget efter ATP-loven.
 Det foreslås at ændre reglen således, at  

 der skal betales dobbelt ATP-bidrag for medlemmer af alle  

 arbejdsløshedskasser, som modtager uddannelsesgodtgørelse og er  

 over 25 år, eller modtager aktiveringsydelse.
 Ifølge lovens § 41 c, stk. 1, skal  

 medlemmer af kasser for lønmodtagere, som modtager  

 uddannelsegodtgørelse og er over 25 år, eller modtager  

 aktiveringsydelse, betale den særlige pensionsopsparing, som er fastsat  

 i ATP-loven.
 Det foreslås at ændre reglen således, at  

 medlemmer af alle arbejdsløshedskasser, som modtager  

 uddannelsesgodtgørelse og er over 25 år, eller modtager  

 aktiveringsydelse, skal betale særlig pensionsopsparing.
 Der henvises til de almindelige bemærkninger pkt. 3  

 B og C, bemærkningerne til § 1, nr. 16, 17 og 22, samt  

 bemærkningerne til § 2 og § 4.
Til § 4 Til nr. 1 Det følger af gældende § 13,  

 stk. 1, jf. stk. 3, i lov om godtgørelse ved deltagelse i  

 erhvervsrettet voksen- og efteruddannelse, at der for deltagere, som er  

 beskæftigede lønmodtagere eller ledige med ret til selvvalgt  

 uddannelse og er medlemmer af en arbejdsløshedskasse for  

 lønmodtagere, og som modtager fuld godtgørelse efter samme lovs  

 § 4, skal indbetales et bidrag, der udgør det dobbelte af  

 årsbidraget efter ATP-loven.
 Det foreslås at ændre reglerne således,  

 at der skal betales dobbelt ATP-bidrag for alle beskæftigede  

 lønmodtagere og ledige med ret til selvvalgt uddannelse, som er  

 medlemmer af en arbejdsløshedskasse, og som modtager den fulde  

 godtgørelse.
Det er fastsat i samme lovs § 14, stk. 1, at  

 deltagere, der er omfattet af § 13, også skal betale den  

 særlige pensionsopsparing.
De deltagere, der som følge af  

 ændringen af § 13 bliver omfattet af ATP-reglerne i denne  

 bestemmelse, vil derfor også skulle betale den særlige  

 pensionsopsparing.
 Der henvises til de almindelige bemærkninger pkt. 3  

 B og C, bemærkningerne til § 1, nr. 16, 17 og 22, samt  

 bemærkningerne til § 2 og § 3.
Til § 5 Det foreslås, at loven træder i kraft den 1.  

 september 2002.
Til § 6 Til stk. 1 Det foreslås, at arbejdsløshedskasser, der er  

 anerkendt inden lovforslagets ikrafttrædelse, og som har mindst 5.000  

 medlemmer, bevarer anerkendelsen indtil udgangen af 2007, selv om de ikke  

 opfylder kravet om mindst 10.000 medlemmer i lovforslagets § 1, nr.  

 3.
Til stk. 2-4 Det foreslås, at de ved lovforslagets  

 ikrafttræden anerkendte arbejdsløshedskasser bevarer deres  

 anerkendelse som enten fagligt afgrænsede kasser for  

 lønmodtagere med de hidtil godkendte faglige områder, eller som  

 tværfaglige arbejdsløshedskasser for selvstændige  

 erhvervsdrivende.
Kristelig Arbejdsløshedskasse bevarer sin  

 anerkendelse som en tværfaglig arbejdsløshedskasse for  

 lønmodtagere.
 Hvis en kasse herefter ønsker at ændre sit  

 faglige område, fx hvis en fagligt afgrænset kasse for  

 lønmodtagere ønsker at optage nye faggrupper eller at etablere  

 sig som tværfaglig, skal de fornødne  

 vedtægtsændringer på sædvanlig måde godkendes  

 af direktøren for Arbejdsdirektoratet, jf. bemærkningerne til  

 forslagets § 1, nr. 5.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001, foretages følgende  

 ændringer:
 1. § 30 affattes således:
 § 30. Ved en arbejdsløshedskasse forstås i denne  

 lov en forening enten af lønmodtagere eller af selvstændige  

 erhvervsdrivende, der har sluttet sig sammen alene med det formål at  

 sikre sig økonomisk bistand i tilfælde af ledighed.
»§ 30. Ved en arbejdsløshedskasse forstås  

 i denne lov en forening af personer, der har sluttet sig sammen alene med det  

 formål at sikre sig økonomisk bistand i tilfælde af  

 ledighed og at administrere andre ordninger, som ifølge lovgivning er  

 henlagt til kasserne.« 2. § 31 affattes således:
 § 31. Arbejdsministeren meddeler efter begæring  

 anerkendelse til arbejdsløshedskasser, der opfylder betingelserne i  

 § 32.
 »§ 31. Beskæftigelsesministeren anerkender efter  

 ansøgning arbejdsløshedskasser, der opfylder betingelserne i  

 § 32.
 Stk. 2. Findes der en anerkendt arbejdsløshedskasse for  

 et fag, jf. § 32, kan arbejdsministeren dog nægte at anerkende en  

 ny arbejdsløshedskasse for faget.
Stk. 2. Beskæftigelsesministeren kan dog nægte at  

 anerkende en ny fagligt afgrænset kasse, jf. § 32, med et  

 fagområde, som allerede hører under en anerkendt fagligt  

 afgrænset kasse.« 3. § 32 affattes således:
 § 32. En arbejdsløshedskasse kan kun anerkendes,  

 hvis:
 »§ 32. En arbejdsløshedskasse kan kun anerkendes,  

 hvis:
1)	den optager medlemmer fra 1)	den ifølge sin vedtægt a)	et eller flere fag med sammenhængende faglige områder  

 inden for handel, kontorvirksomhed, industri, håndværk, landbrug  

 m.v., fiskeri, beværternæring, transportvirksomhed og  

 anlægsvirksomhed eller fra sådanne andre erhvervsområder,  

 som arbejdsministeren sidestiller med de nævnte fag, eller a)	er fagligt afgrænset for lønmodtagere, b)	brancher eller karteller inden for de under litra a nævnte  

 erhvervsområder, b)	er fagligt afgrænset for lønmodtagere og  

 selvstændige erhvervsdrivende, c)	er tværfaglig for enten lønmodtagere eller  

 selvstændige erhvervsdrivende, eller d)	er tværfaglig for lønmodtagere og selvstændige  

 erhvervsdrivende, 2)	den har mindst 5000 medlemmer, og 2)	den har mindst 10.000 medlemmer, som opfylder betingelserne for  

 optagelse, jf. § 41, og 3)	dens vedtægt er i overensstemmelse med § 34.
 3)	dens vedtægt er i overensstemmelse med § 34.
 Stk. 2. En fagligt afgrænset kasse for  

 lønmodtagere, jf. stk. 1, nr. 1, litra a, optager  

 lønmodtagere fra et eller flere fagområder, der er angivet i  

 kassens vedtægt.
Stk. 3. En fagligt afgrænset kasse for  

 lønmodtagere og selvstændige erhvervsdrivende, jf. stk. 1,  

 nr. 1, litra b, optager lønmodtagere fra et eller flere  

 fagområder, der er angivet i kassens vedtægt, samt  

 selvstændige erhvervsdrivende, som har tilknytning til kassens faglige  

 område.
Direktøren for Arbejdsdirektoratet fastsætter  

 efter forhandling med Landsarbejdsrådet nærmere regler om  

 betingelserne for, at en selvstændig erhvervsdrivende kan anses for at  

 have tilknytning til en kasses faglige område.
 Stk. 4. En tværfaglig kasse for enten  

 lønmodtagere eller selvstændige erhvervsdrivende, jf.  

 stk. 1, nr. 1, litra c, optager enten lønmodtagere fra alle  

 fagområder eller selvstændige erhvervsdrivende fra alle  

 erhvervsområder.
Stk. 5. En tværfaglig kasse for lønmodtagere og  

 selvstændige erhvervsdrivende, jf. stk. 1, nr. 1, litra d, optager  

 lønmodtagere fra alle fagområder og selvstændige  

 erhvervsdrivende fra alle erhvervsområder.« 4. § 33, stk. 1, affattes således:
 § 33. Begæring om anerkendelse indsendes til  

 Arbejdsdirektoratet ledsaget af:
 »Ansøgning om anerkendelse sendes til  

 Arbejdsdirektoratet bilagt:
1)	et eksemplar af kassens vedtægt, 1)	et eksemplar af kassens vedtægt, 2)	fortegnelser over medlemmer med angivelse af alder og stilling, 2)	fortegnelse over medlemmer med angivelse af cpr. nr., 3)	udskrift af den beslutning, i henhold til hvilken anerkendelsen  

 søges, samt 3)	attestation fra statsautoriseret revisor for antallet af medlemmer,  

 der på ansøgningstidspunktet opfylder betingelserne for  

 optagelse i kassen, jf. § 41, Stk. 2. - - - 4)	dokumentation for, at beslutning om ansøgning om anerkendelse  

 er vedtaget af kassens kompetente organ, og 5)	regnskabet for sidst afsluttede regnskabsår, hvis kassen ikke  

 er nyoprettet.« § 35. Ændring af en anerkendt  

 arbejdsløshedskasses vedtægt er først gyldig, når  

 ændringen godkendes af direktøren for Arbejdsdirektoratet.  

Direktøren for Arbejdsdirektoratet kan kun godkende en  

 ændring, der medfører en udvidelse af kassens faglige  

 område, hvis det nye faglige område er sammenhængende eller  

 beslægtet med kassens hidtidige faglige område, eller der er tale  

 om karteldannelse.
 5. § 35, 2. pkt., ophæves.
§ 41. Ret til optagelse som medlem har personer, 1)	som har bopæl og ophold her i riget bortset fra  

 Færøerne og Grønland, jf. dog stk. 7, 2)	som er mellem 18 og 63 år, dog 65 år for personer  

 født før den 1. juli 1939, og 3)	som enten a)	dokumenterer at være beskæftiget som lønmodtager  

 inden for kassens faglige område, 6. I § 41, stk. 1, nr. 3, litra a og litra b,  

 udgår: »inden for kassens faglige område«.
b)	har gennemført en erhvervsmæssig uddannelse af mindst  

 18 måneders varighed inden for kassens faglige område eller en  

 erhvervsgrunduddannelse i henhold til lov om erhvervsgrunduddannelse,  

 når kassen modtager skriftlig begæring om optagelse senest 2 uger  

 efter uddannelsens afslutning, c)	- f) - - - Stk. 2. - - - 7. § 41, stk. 3, affattes således:
 Stk. 3. Direktøren for Arbejdsdirektoratet kan uanset  

 bestemmelsen i stk. 1, nr. 3, litra a, efter forhandling med  

 Landsarbejdsrådet fastsætte regler om optagelse af personer, der  

 dokumenterer at være beskæftiget som lønmodtagere, men som  

 ikke er beskæftiget inden for en kasses faglige område.
»Stk. 3. Optagelse skal ske i en arbejdsløshedskasse,  

 hvis faglige område omfatter personens beskæftigelse eller  

 erhvervsuddannelse.« 8. § 41, stk. 4, affattes således:
 Stk. 4. Optagelse kan ske som fuldtids- eller  

 deltidsforsikret, jf. kapitel 11. Et medlem af en kasse for  

 selvstændige erhvervsdrivende kan dog ikke deltidsforsikres.
»Stk. 4. Optagelse kan ske som fuldtids- eller  

 deltidsforsikret, jf. kapitel 11. En person, der optages i henhold til  

 stk. 1, nr. 3, litra c eller d, kan dog ikke optages som  

 deltidsforsikret.« Stk. 5-8. - - - § 42. Medlemmer, som tager erhvervsarbejde uden for kassens  

 faglige område, skal lade sig overflytte til anden kasse, eller  

 udtræde af kassen.
 9. I § 42 indsættes efter stk. 1 som nyt  

 stykke:
»Stk. 2. Et medlem, som har erhvervsarbejde, kan efter  

 anmodning overflyttes til en anden kasse, hvis faglige område omfatter  

 medlemmets beskæftigelse.« Stk. 2 bliver herefter stk. 3.
 Stk. 2. Direktøren for Arbejdsdirektoratet  

 fastsætter efter forhandling med Landsarbejdsrådet nærmere  

 regler om overflytning fra en kasse til en anden, herunder om overflytning af  

 medlemmer, der har gennemført en erhvervsmæssig uddannelse, der  

 giver ret til optagelse i henhold til § 41, stk. 1, nr. 3, litra  

 b.
 10. I § 42, stk. 2, der bliver stk. 3,  

 indsættes efter »§ 41, stk. 1, nr. 3, litra b«: »,samt om, at  

 der uanset stk. 2 i særlige tilfælde kan ske overflytning af  

 medlemmer, som ikke er i beskæftigelse«.
 § 44. Uanset bestemmelsen i § 42 kan direktøren  

 for Arbejdsdirektoratet tillade, at et medlem, som tager lønarbejde  

 uden for kassens faglige område, bevarer medlemskab i denne,  

 såfremt der ikke findes en anden kasse, hvortil medlemmet kan  

 overflyttes.
 11. § 44 ophæves.
 § 66.
Stk. 1. - - - Stk. 2. Lønmodtagere, der modtager delpension i henhold  

 til lov om delpension, kan optages som deltidsforsikrede, uanset om det er  

 fastsat i kassens vedtægt.
Et fuldtidsforsikret medlem af en kasse for  

 lønmodtagere, som overgår til delpension, skal overflyttes til  

 deltidsforsikring, uanset om muligheden for deltidsforsikring er fastsat i  

 kassens vedtægt.
Retten til at være deltidsforsikret bevares,  

 selvom delpensionen bortfalder.
Optager kassen, i henhold til  

 vedtægten, ikke deltidsforsikrede inden for medlemmets faglige  

 område, er retten til deltidsforsikring dog betinget af, at medlemmet  

 erklærer sig villig til i tilfælde af ledighed at tage  

 beskæftigelse uden for kassens faglige område.
 12. I § 66, stk. 2, 2. pkt., ændres »Et  

 fuldtidsforsikret medlem af en kasse for lønmodtagere« til: »En  

 fuldtidsforsikret lønmodtager«.
§ 68. Et fuldtidsforsikret medlem, som har  

 deltidsbeskæftigelse, og som skriftligt over for kassen begærer  

 sig overflyttet til deltidsforsikring, skal overflyttes til  

 deltidsforsikring.
Overflytningen kan tidligst få virkning fra det  

 tidspunkt, hvor kassen modtager medlemmets begæring om overflytning.
Et  

 medlem af en kasse for selvstændige erhvervsdrivende kan ikke  

 deltidsforsikres.
Stk. 2. - - - 13. § 68, stk. 1, affattes således:
»Et fuldtidsforsikret medlem, som har  

 deltidsbeskæftigelse som lønmodtager, og som skriftligt anmoder  

 kassen om at blive overflyttet til deltidsforsikring, skal overflyttes til  

 deltidsforsikring, medmindre medlemmet samtidig driver selvstændig  

 virksomhed i væsentligt omfang.
Overflytningen kan tidligst få  

 virkning fra det tidspunkt, hvor kassen modtager medlemmets anmodning.« Stk. 3. Et deltidsforsikret medlem, som inden for 12 uger, dog  

 3 måneder for månedslønnede, har haft mere end 360  

 henholdsvis 390 løntimer, skal lade sig overflytte til  

 fuldtidsforsikring.
Medlemmet skal anmelde ændringen i arbejdstiden til  

 kassen.
 14. I § 68, stk. 3, indsættes efter 1.  

 pkt.:
»Det samme gælder for et deltidsforsikret medlem,  

 som mere end midlertidigt overgår til at drive selvstændig  

 virksomhed i væsentligt omfang.« Stk. 4-5. - - - § 77.
Stk. 1-6. - - - Stk. 7. Til dækning af kassens udgifter til finansiering  

 af bidrag til Arbejdsmarkedets Tillægspension ved udbetaling af  

 dagpenge m.v., jf. lov om Arbejdsmarkedets Tillægspension § 2 a,  

 stk. 1 og 3, kan kasser for lønmodtagere opkræve et  

 særligt bidrag.
Bidraget kan ikke opkræves af  

 efterlønsmodtagere og af medlemmer, der er fritaget for betaling af  

 bidrag efter stk. 9.
 15. I § 77, stk. 7, ændres »kasser for  

 lønmodtagere« til: »kassen«.
Stk. 8-10. - - - § 85 c.
For medlemmer af arbejdsløshedskasser for  

 lønmodtagere, som modtager dagpenge, indbetales et bidrag, der  

 udgør det dobbelte af det bidrag, der er fastsat efter § 15,  

 stk. 1, sammenholdt med § 2 a, i lov om Arbejdsmarkedets  

 Tillægspension, jf. dog stk. 3.
 16. I § 85 c, stk. 1, udgår: »af  

 arbejdsløshedskasser for lønmodtagere«.
Stk. 2. - - - Stk. 3. Dagpengemodtageren betaler 1/3 af bidraget,  

 arbejdsløshedskasser for lønmodtagere betaler 1/3 af bidraget  

 og arbejdsgivere omfattet af § 17 a i lov om Arbejdsmarkedets  

 Tillægspension betaler 1/3 af bidraget.
Hver bidragsandel for en uge  

 nedrundes til nærmeste hele kronebeløb.
Bidragene finansieres i  

 overensstemmelse med de i stk. 4-6 fastsatte regler.
 17. I § 85 c, stk. 3, ændres  

 »arbejdsløshedskasser for lønmodtagere« til:  

 »arbejdsløshedskassen«.
Stk. 4-8. - - - § 85 d.
For medlemmer af arbejdsløshedskasser for  

 lønmodtagere, som modtager overgangs-ydelse eller  

 efterløn, og som ønsker at betale bidrag til ATP, indbetales  

 det bidrag, der er fastsat efter § 15, stk. 1, sammenholdt med  

 § 2 b, i lov om Arbejdsmarkedets Tillægspension, jf. dog  

 stk. 4.
 18. I § 85 d, stk. 1, udgår: »af  

 arbejdsløshedskasser for lønmodtagere«, og »stk. 4«  

 ændres til: »stk. 3«.
 Stk. 2. I perioden 1. juli 1999 til 31. december 2001  

 indbetales for medlemmer af arbejdsløshedskasser for  

 selvstændige erhvervsdrivende, der modtager overgangsydelse eller  

 efterløn, og som ønsker at betale bidrag til ATP, det bidrag,  

 der er fastsat efter § 15, stk. 1, sammenholdt med § 2 b i lov  

 om Arbejdsmarkedets Tillægspension, jf. dog stk. 4.
 19. § 85 d, stk. 2, ophæves.
Stk. 3. - - - Stk. 3-9 bliver herefter stk. 2-8.
Stk. 4. Modtageren af overgangsydelse eller efterløn  

 betaler halvdelen af bidraget, og staten betaler den anden halvdel.
Hver  

 bidragsandel for en uge eller en måned nedrundes til nærmeste  

 hele kronebeløb.
Bidragene finansieres i overensstemmelse med de i  

 stk. 5 og 6 fastsatte regler.
 20. I § 85 d, stk. 4, der bliver stk. 3,  

 ændres »stk. 5 og 6« til: »stk. 4 og 5«.
Stk. 5-6. - - - Stk. 7. Arbejdsministeren fastsætter efter indstilling  

 fra direktøren for Arbejdsdirektoratet og bestyrelsen for  

 Arbejdsmarkedets Tillægspension nærmere regler om indbetaling af  

 bidrag efter stk. 4-6 samt om indberetning herom til Arbejdsmarkedets  

 Tillægspension.
 21. I § 85 d, stk. 7, der bliver stk. 6,  

 ændres »stk. 4-6« til: »stk. 3-5«.
Stk. 8-9. - - - § 85 e.
Medlemmer af en arbejdsløshedskasse for  

 lønmodtagere, som modtager dagpenge, betaler en særlig  

 pensionsopsparing, der udgør det i § 17 f, stk. 3, i lov om  

 Arbejdsmarkedets Tillægspension fastsatte.
Stk. 2-4. - - - 22. I § 85 e, stk. 1, udgår: »af en  

 arbejdsløshedskasse for lønmodtagere«.
 § 97. Uanset bestemmelsen i § 32, nr. 1, har Kristelig  

 Arbejdsløshedskasse ret til anerkendelse, hvis den i øvrigt  

 opfylder betingelserne i kapitel 7.
 23. § 97 ophæves.
§ 2 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, som ændret ved  

 § 3 i lov nr. 284 af 25. april 2001, lov nr. 332 af 16. maj 2001, og  

 § 2 i lov nr. 503 af 7. juni 2001, foretages følgende  

 ændringer:
§ 2 a.
Medlemmer af en arbejdsløshedskasse for  

 lønmodtagere omfattes af ordningen under arbejdsløshed, hvis de  

 er berettiget til dagpenge efter lov om arbejdsløshedsforsikring m.v.  

 Endvidere omfattes ledige arbejdsløshedsforsikrede, som modtager  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse, af ordningen.
 1. I § 2 a, stk. 1, stk. 3, stk. 5 og  

stk. 6, ændres »arbejdsløshedskasse for  

 lønmodtagere« til: »arbejdsløshedskasse«.
Stk. 2. - - - Stk. 3. Lønmodtagere i beskæftigelse omfattes af  

 ordningen under deltagelse i uddannelse, der berettiger til  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse, hvis de modtager løn fra en  

 arbejdsgiver, godtgørelse fra en arbejdsløshedskasse for  

 lønmodtagere eller fra arbejdsformidlingen eller modtager  

 jobrotationsydelse fra arbejdsformidlingen.
Stk. 4. - - - Stk. 5. Personer, der er medlemmer af en  

 arbejdsløshedskasse for lønmodtagere, som er over 25 år,  

 og som modtager uddannelsesgodtgørelse efter lov om en aktiv  

 arbejdsmarkedspolitik, omfattes af ordningen.
 Stk. 6. Personer, der er medlem af en  

 arbejdsløshedskasse for lønmodtagere, og som modtager  

 aktiveringsydelse i henhold til lov om en aktiv arbejdsmarkedspolitik,  

 omfattes af ordningen.
Stk. 7. - - - § 2 b.
Følgende personer kan efter eget ønske  

 betale bidrag til Arbejdsmarkedets Tillægspension for perioder, hvor de  

 modtager de nævnte ydelser:
 2. I § 2 b, stk. 1, nr.1, udgår: »for  

 lønmodtagere«.
1)	Personer, der er medlem af en arbejdsløshedskasse for  

 lønmodtagere, og som modtager overgangsydelse eller efterløn  

 efter lov om arbejdsløshedsforsikring m.v., 2)-4) - - - Stk. 2. I perioden fra den 1. juli 1999 til den 31. december  

 2001 kan personer, der er medlem af en arbejdsløshedskasse for  

 selvstændige erhvervsdrivende, og som modtager overgangs-ydelse eller  

 efterløn efter lov om arbejdsløshedsforsikring m.v. eller  

 seniorydelse efter lov om seniorydelse, efter eget ønske betale bidrag  

 til Arbejdsmarkedets Tillægspension for perioder, hvor de modtager de  

 nævnte ydelser.
 3. § 2 b, stk. 2, ophæves.
§ 3 I lov om en aktiv arbejdsmarkedspolitik, jf. lovbekendtgørelse nr.  

 54 af 29. januar 2001, foretages følgende ændringer:
§ 41 b.
For personer, der er medlem af en  

 arbejdsløshedskasse for lønmodtagere, som modtager  

 uddannelsesgodtgørelse og er over 25 år eller modtager  

 aktiveringsydelse indbetales det dobbelte af det bidrag, der er fastsat efter  

 § 15, stk. 1, sammenholdt med § 2 a, stk. 5 og 6, i lov  

 om Arbejdsmarkedets Tillægspension, jf. dog stk. 2.
 1. I § 41 b, stk. 1, og i § 41 c,  

 stk. 1, ændres »arbejdsløshedskasse for  

 lønmodtagere« til: »arbejdsløshedskasse«.
Stk. 2-6. - - - § 41 c.
Personer, som er medlemmer af en  

 arbejdsløshedskasse for lønmodtagere, som modtager  

 uddannelsesgodtgørelse, og som er over 25 år eller modtager  

 aktiveringsydelse betaler en særlig pensionsopsparing, der udgør  

 det i § 17 f, stk. 3, i lov om Arbejdsmarkedets  

 Tillægspension fastsatte.
Stk. 2-4. - - - § 4 I lov om godtgørelse ved deltagelse i erhvervsrettet voksen- og  

 efteruddannelse, jf. lovbekendtgørelse nr. 1340 af 18. december 2000,  

 foretages følgende ændringer:
§ 13. Stk. 1-2. - - - Stk. 3. Deltagere, der er medlemmer af en  

 arbejdsløshedskasse for lønmodtagere, betaler 1/3 af bidraget,  

 arbejdsløshedskasser for lønmodtagere betaler 1/3 af bidraget,  

 mens arbejdsgivere omfattes af § 17 a i lov om Arbejdsmarkedets  

 Tillægspension betaler 1/3 af bidraget.
Hver bidragsandel for en uge  

 nedrundes til nærmeste hele kronebeløb.
Bidragene finansieres i  

 overenstemmelse med de i stk. 5-7 fastsatte regler.
 1. I § 13, stk. 3, ændres  

 »arbejdsløshedskasse for lønmodtagere« til:  

 »arbejdsløshedskasse« og »arbejdsløshedskasser for  

 lønmodtagere« til: »arbejdsløshedskasserne«.
