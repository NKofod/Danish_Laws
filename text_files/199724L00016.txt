Betænkning afgivet af Det  

 Energipolitiske Udvalg den 17. juni 1998 Betænkning over Forslag til lov om ændring af lov om  

 statstilskud til energibesparelser m.v. i erhvervsvirksomheder (Forhøjelse af tilskudsprocenten for små og  

 mellemstore virksomheder m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Fremskridtspartiets medlemmer af udvalget) lovforslaget til  

vedtagelse uændret.
Et mindretal inden for flertallet (Venstres, Det  

 Konservative Folkepartis og Fremskridtspartiets medlemmer af udvalget)  

 betragter lovforslaget som regeringens forsøg på at løse  

 et af regeringen selvskabt problem.
Problemet startede med vedtagelse af  

 lovforslag nr.
L 105 i folketingsåret 1996-97, hvor regeringen nedsatte  

 det løbende driftstilskud på tidligere 10 øre pr. kWh til  

 7 øre pr. kWh, og samtidig indførte en række andre  

 opstramninger for blandt andet industrielle kraftvarmeanlæg.
Dette  

 bevirkede, at disse anlægstyper helt er holdt op med at blive  

 etableret.
Det er det, regeringen nu forsøger at kompensere for gennem  

 forhøjelse af etablerings-tilskuddet fra 30 pct. til 40 pct. for  

 små og mellemstore virksomheder.
 Et positivt element i lovforslaget er princippet om, at  

 hvis man fremmer en udvikling ved tilskud, så gives så stor en  

 del af tilskuddet som muligt i starten.
 Et andet positivt element er, at lovforslaget  

 præcist retter sig mod tilbageførelse af grønne afgifter  

 til små og mellemstore virksomheder.
 Et tredje positivt element er, at regeringen med  

 lovforslaget omend i beskedent omfang gør et forsøg på at  

 holde sit løfte om, at provenuet fra de grønne afgifter skal  

 tilbageføres til erhvervslivet.
På denne baggrund ønsker Venstre, Det  

 Konservative Folkeparti og Fremskridtspartiet ikke at forhindre regeringen i  

 at gøre sin tilskudspolitik bedre eller i at tilbageføre de  

 afgifter, der er lovet.
Venstre, Det Konservative Folkeparti og  

 Fremskridtspartiet støtter lovforslagets udformning.
 Når dette er sagt, ønsker mindretallet at  

 understrege, at denne accept ikke er ensbetydende med, at mindretallet  

 støtter CO2-afgifter og hele den tilskudsjungle, som regeringen har  

 bygget op, hvor man med den ene hånd tilfældigt beskatter dansk  

 erhvervsliv med grønne afgifter, og med den anden hånd på  

 en ganske uoverskuelig måde drysser pengene tilbage igen.
 Mindretallet ønsker at gentage her, at disse  

 politiske instrumenter over for erhvervslivet anses for at være  

 både kostbare, uforståelige, indviklede og særdeles  

 bureaukratiske.
 Mindretallet har til erstatning for denne politik  

 foreslået omsættelige grønne certifikater og fælles  

 gennemførelse af CO2-reduktioner som politiske instrumenter til at  

 opnå miljømålsætningerne.
Et andet mindretal inden for flertallet  

 (Centrum-Demokraternes medlem af udvalget) vil gerne påpege, at i  

 henhold til aftalen om grønne afgifter skal afgifterne tilbage til  

 virksomhederne.
Miljø- og energiministeren har ikke udvist  

 tilstrækkelig fantasi og kreativitet.
Derfor er der på  

 nuværende tidspunkt kun tilbageført en mindre del af de  

 grønne afgifter.
Centrum-Demokraterne forventer, at ministeren lever  

 op til de indgåede aftaler på dette område.  

 Centrum-Demokraterne støtter det element i lovforslaget, der  

 gør tilbageførelsen målrettet mod de små- og  

 mellemstore virksomheder.
 Et mindretal (Socialistisk Folkepartis medlem af  

 udvalget) indstiller lovforslaget til vedtagelse, og vil stemme  

 hverken for eller imod de stillede ændringsforslag.
 Et andet mindretal (Dansk Folkepartis medlem af  

 udvalget) indstiller lovforslaget til forkastelse ved 3.  

 behandling.
Incitamentet til at øge udbygningen af industrielle  

 kraftvarmeanlæg og solcelleanlæg ligger udelukkende i de store  

 tilskudsmuligheder.
Det er naturligvis derfor, at udbygningen gik i  

 stå, da driftstilskuddet blev nedsat fra 10 øre til 7 øre  

 pr. kWh.
Dansk Folkeparti er stærk modstander af en selektiv  

 tilbagebetaling af energiafgifterne til industrien.
Tilbagebetalingen skal  

 ske »krone til krone«.
Desuden har Dansk Folkeparti ingen lod eller del i den  

 lovgivning, der ligger bag opkrævningen af de enorme grønne  

 afgifter, og har et parti sagt A, må det også sige B.
De  

 grønne afgifter har udviklet sig til en ren pengemaskine, der i  

 virkeligheden burde bære etiketten »røde skatter«.
 Dansk Folkeparti mener principielt, at lovforslaget ikke  

 skulle have være fremsat på nuværende tidspunkt, men skulle  

 have afventet den store energireform, som Folketinget skal behandle til  

 efteråret.
 Et tredje mindretal (Enhedslistens medlem af  

 udvalget) indstiller lovforslaget til vedtagelse med de stillede  

 ændringsforslag.
Da Enhedslisten i 1995 var med til at indføre  

 CO2-afgifter på erhvervslivets energiforbrug, var det en  

 forudsætning, at der blev afsat en væsentlig pulje, som  

 erhvervslivet kun kunne få tilbage som tilskud til energibesparende  

 foranstaltninger.
Resultatet af forhandlingerne var, at der i alt blev afsat  

 ca. 2 mia. kroner hertil over 4 år.
 I praksis har regeringen udmøntet denne  

 tilskudsordning med meget store tilskud til energieffektiviseringer,  

 altså også tilskud til CO2-reduktioner i form af tilskud til  

 naturgasbaserede industrielle kraftvarmeanlæg, hvilket naturligvis ikke  

 i sig selv medfører et mindre energiforbrug hos de  

 pågældende virksomheder.
Lovforslaget betyder, at det er denne del af  

 støtteordningen, som fremmes.
Det er samtidig kendt, at erhvervslivet  

 kun udnytter støtteordningen til den anden gren - de egentlige  

 energibesparelser - noget mere modstræbende.
Er investeringen i  

 energibesparelsen ikke tjent hjem på meget kort tid, er den pr.  

 definition uinteressant, lyder det fra erhvervslivet.
Tallene i  

 energiudviklingen i samfundet taler for sig selv.
Mens husholdningernes  

 el-forbrug stort set er stagneret, fortsætter erhvervslivets elforbrug  

 med at stige.
 Derfor kan Enhedslisten kun støtte denne  

 ændring af tilskudsreglerne, såfremt det også fremmer  

 indsatsen for de rigtige energibesparelser, hvilket er baggrunden for det  

 ændringsforslag, som Enhedslisten har stillet.
Et andet aspekt er lovforslagets intentioner om at  

 støtte afbrænding af halm og andre energiafgrøder.  

 Enhedslisten anerkender ikke, at dette har en energieffektiviserende effekt,  

 idet halmudnyttelse til økologiske driftsformer og halmbaserede  

 staldsystemer giver en meget bedre samlet energibalance end industrielle  

 staldsystemer og produktionsmetoder.
Derfor ønsker Enhedslisten det  

 præciseret, at en øget støtteprocent alene kan gives til  

 den biomasseform, som er den eneste, der er fremtidssikret, nemlig træ  

 fra økologisk skovdrift.
Ændringsforslag Af	et mindretal (EL):
Til § 1 1)	Før nr. 1 indsættes som nyt nummer:
 »01. I § 2, stk. 4, indsættes efter 3. pkt. som nyt  

 punktum:
»Den forhøjede tilskudsprocent til små og  

 mellemstore virksomheder kan kun ydes til biomasseanlæg, såfremt  

 der anvendes økologisk dyrket træ.« 2)	I det under nr. 1 foreslåede nye punktum i § 3, stk. 1,  

 indsættes efter »virksomheder« ordene: »med henblik på at  

 opnå energibesparelser«.
Bemærkninger Til nr. 1 Med ændringsforslaget sikres det, at den  

 forhøjede tilskudsprocent til små og mellemstore virksomheder  

 kun kan ydes til biomasseanlæg, såfremt der anvendes  

 økologisk dyrket træ.
Til nr. 2 Med ændringsforslaget sikres det, at der kun kan  

 ydes yderligere 10 procentpoint i tilskud til energibesparende  

 foranstaltninger.
Martin Glerup (S) fmd.   Helge Mortensen (S)   Lis Greibe  

 (S)   Erik Mortensen (S)  

 Henning Gjellerod (S)   Anni Svanholt (SF)   Ebbe Kalnæs (CD)   Dorit  

 Myltoft (RV)  

 Søren Kolstrup (EL)   Peter Hansen-Nord (V)   Harald Kjøller  

 (V)   Helga Moos (V)  

 Kim Andersen (V)   Frank Dahlgaard (KF)   Henriette Kjær (KF)   Aase D.  

 Madsen (DF) nfmd.  

 Kim Behnke (FP) Kristeligt Folkeparti havde ikke medlemmer i udvalget.
