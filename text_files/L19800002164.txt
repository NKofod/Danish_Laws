Ved kgl. resolution af 1. juni 1979 har Danmark ratificeret en i Paris den  

 23. november 1972 udfærdiget konvention om beskyttelse af verdens kultur- og  

 naturarv, hvis tekst blev vedtaget den 16. november 1972 på  

 generalkonferencen for De forenede Nationers organisation for uddannelse,  

 videnskab og kultur under dennes 17. samling.
Konventionen har følgende  

 ordlyd:
Konvention om beskyttelse af verdens kultur- og naturarv Generalkonferencen for De forenede Nationers organisation for uddannelse,  

 videnskab og kultur, som mødtes i Paris fra den 17. oktober til den 21.  

 november 1972 til sin syttende samling, som konstaterer, at kultur- og naturarven i stigende grad trues af  

 ødelæggelse, ikke blot af traditionelle årsager til forfald, men også gennem  

 ændring af de sociale og økonomiske vilkår, der forværrer situationen med  

 endnu alvorligere skade eller ødelæggelse, som finder, at enhver forringelse eller udslettelse af nogen som  

 helst del af kultur- og naturarven medfører en skadelig forarmelse af den  

 arv, som alle verdens nationer besidder, som finder, at beskyttelse af denne arv på nationalt plan ofte  

 bliver ufuldstændig som følge af omfanget af de ressourcer, der kræves, og på  

 grund af utilstrækkelige økonomiske, videnskabelige og tekniske ressourcer i  

 det land, hvor de værdier, som skal beskyttes, befinder sig, som erindrer sig, at organisationens konstitution bestemmer, at  

 den vil bidrage til at opretholde, fremme og udbrede viden ved at sikre  

 verdensarvens bevarelse og beskyttelse og ved at anbefale de nødvendige  

 internationale konventioner over for de berørte nationer, som finder, at de eksisterende internationale konventioner,  

 rekommandationer og resolutioner om kultur- og naturværdier påpeger, hvor  

 vigtigt det er for alle verdens folkeslag at sikre disse enestående og  

 uerstattelige værdier, hvilket folk de end måtte tilhøre, som finder, at visse dele af kultur- og naturarven er af særlig  

 interesse og derfor kræver beskyttelse som bestanddel af hele menneskehedens  

 verdensarv, som finder, at det - i betragtning af omfanget og alvoren af nye  

 truende farer - påhviler det internationale samfund som helhed at tage del i  

 beskyttelsen af kultur- og naturarv af særlig universel betydning ved at yde  

 fælles hjælp, der, uden at træde i stedet for den pågældende stats egen  

 indsats, vil tjene som et effektivt supplement hertil, som finder, at det med henblik herpå er nødvendigt at vedtage nye  

 bestemmelser i form af en konvention, som tilvejebringer et effektivt system  

 for fælles beskyttelse af kultur- og naturarv af særlig universel betydning,  

 organiseret på permanent basis og i overensstemmelse med moderne og  

 videnskabelige metoder, som har besluttet på sin sekstende samling, at dette spørgsmål  

 skal gøres til genstand for en international konvention, vedtager i dag den sekstende november 1972 denne konvention.
I.
Definitioner på kultur- og naturarv Artikel 1 I denne konvention betragtes følgende som »kulturarv«:
monumenter: arkitektoniske værker, monumentale værker inden for skulptur  

 og maleri, enkeltheder eller konstruktioner af arkæologisk karakter,  

 inskriptioner, huler og sammensatte forekomster, der er af særlig universel  

 betydning set ud fra et historisk, kunstnerisk eller videnskabeligt  

 synspunkt, grupper af bygninger: grupper af enkeltstående eller sammenhængende  

 bygninger, som ved deres arkitektur, ensartethed eller placering i landskabet  

 er af særlig universel betydning, set ud fra et historisk, kunstnerisk eller  

 videnskabeligt synspunkt, områder: menneskeskabte værker eller kombinationer af natur- og  

 menneskeskabte værker samt områder, herunder arkæologiske områder, der er af  

 særlig universel betydning, set ud fra historiske, æstetiske, etnologiske  

 eller antropologiske synspunkter.
Artikel 2 I denne konvention betragtes følgende som »naturarv«:
naturforekomster bestående af fysiske og biologiske dannelser eller  

 grupper af sådanne formationer, der har særlig universel betydning, set ud  

 fra et æstetisk eller videnskabeligt synspunkt, geologiske og fysiografiske dannelser og klart afgrænsede områder, der  

 tjener som levested for truede dyre- og plantearter, og som, set ud fra et  

 videnskabeligt eller fredningsmæssigt synspunkt, er af særlig universel  

 betydning, naturområder eller klart afgrænsede naturarealer af særlig universel  

 betydning, set ud fra et videnskabeligt, fredningsmæssigt eller  

 naturskønhedssynspunkt.
Artikel 3 Enhver af denne konventions medlemsstater skal udpege og afgrænse de  

 forskellige værdier, som befinder sig på dens territorium, jfr. artiklerne 1  

 og 2 ovenfor.
II.
National beskyttelse og international beskyttelse af kultur- og  

 naturarven Artikel 4 Enhver af denne konventions medlemsstater erkender, at forpligtelsen til  

 at sikre identifikation, beskyttelse, bevarelse, præsentation og  

 videreførelse til kommende generationer af den i artiklerne 1 og 2 nævnte  

 kultur- og naturarv, som befinder sig på dens territorium, primært påhviler  

 vedkommende stat.
Den vil gøre alt, hvad den formår, med henblik herpå, så  

 langt dens egne midler rækker og i givet fald gennem den internationale  

 bistand og det internationale samarbejde, i særdeleshed økonomisk,  

 kunstnerisk, videnskabeligt og teknisk, som den måtte være i stand til at  

 opnå.
Artikel 5 For at sikre, at enhver af denne konventions medlemsstater tager skridt  

 til effektivt og aktivt at beskytte, bevare og pleje den kultur- og naturarv,  

 som befinder sig på dens territorium, må den tilstræbe så vidt muligt og på  

 en for hvert land hensigtsmæssig måde:
Artikel 6 1. Med fuld respekt for suveræniteten hos de stater,  

 på hvis territorium den i artiklerne 1 og 2 omhandlede kultur- og naturarv  

 befinder sig, og uden at præjudicere den i national lovgivning hjemlede  

 ejendomsret, anerkender denne konventions medlemsstater, at en sådan arv  

 udgør en verdensarv, hvis beskyttelse det internationale samfund som helhed  

 har pligt til at samarbejde om.
 2. Medlemsstaterne forpligter sig til i  

 overensstemmelse med denne konventions bestemmelser at yde støtte ved  

 udpegning, beskyttelse, bevarelse og pleje af den i artikel 11, stk. 2 og 4,  

 omhandlede kultur- og naturarv, såfremt de stater, på hvis territorium den  

 befinder sig, anmoder herom.
 3. Enhver af denne konventions medlemsstater  

 forpligter sig til ikke med fortsæt at foretage handlinger, der direkte eller  

 indirekte kan skade den i artiklerne 1 og 2 omhandlede kultur- og naturarv,  

 som befinder sig på territorier tilhørende andre af denne konventions  

 medlemsstater.
Artikel 7 I denne konvention skal ved international beskyttelse af verdens kultur-  

 og naturarv forstås oprettelse af et internationalt samarbejds- og  

 bistandssystem med det formål at støtte konventionens medlemsstater i deres  

 bestræbelser på at bevare og udpege denne arv.
III.
Mellemstatlig komite til beskyttelse af verdens kultur- og naturarv Artikel 8 1. Et mellemstatlig komite til beskyttelse af kultur-  

 og naturarv af særlig universel betydning, benævnt  

 »Verdensarv-komiteen«, nedsættes herved under De forenede Nationers  

 organisation for uddannelse, videnskab og kultur.
Den sammensættes af 15 af  

 konventionens medlemsstater, valgt af medlemsstaterne på generalforsamlingen  

 under de ordinære samlinger i generalkonferencen for De forenede Nationers  

 organisation for uddannelse, videnskab og kultur.
Antallet af stater, som er  

 medlemmer af komiteen, øges til 21, regnet fra datoen for den første  

 generalkonferences ordinære samling, som afholdes efter denne konventions  

 ikrafttræden for mindst 40 stater.
 2. Ved valget af komitemedlemmer skal der sikres en  

 ligelig repræsentation af verdens forskellige egne og kulturer.
 3. En repræsentant for Det internationale Center for  

 studiet af konservering og restaurering af genstande af kulturel betydning  

 (Rom-Centret), en repræsentant for Det internationale Råd for historiske  

 bygninger og områder (ICOMOS), en repræsentant for Den internationale Union  

 for naturfredning og bevarelse af naturressourcerne (IUCN) samt yderligere,  

 efter anmodning fra konventionens medlemsstater på en generalforsamling under  

 de ordinære samlinger i generalkonferencen for De forenede Nationers  

 organisation for uddannelse, videnskab og kultur, repræsentanter for andre  

 mellemstatlige eller ikke-statslige organisationer med lignende formål, kan  

 deltage i komiteens møder med rådgivende status.
Artikel 9 1. Valgperioden for Verdensarv-komiteens medlemsstater  

 strækker sig fra slutningen af generalkonferencens ordinære samling, under  

 hvilken de er valgt, indtil dennes tredje efterfølgende ordinære samling  

 slutter.
2. Valgperioden for en tredjedel af de medlemmer, der  

 er udpeget ved det første valg, ophører imidlertid efter afslutningen af den  

 første ordinære samling af generalkonferencen efter den, under hvilken de  

 blev valgt; og valgperioden for den anden tredjedel af samtidigt udpegede  

 medlemmer ophører ved afslutningen af den anden ordinære samling af  

 generalkonferencen efter den, under hvilken de blev valgt.
Disse medlemmer  

 vælges ved lodtrækning af præsidenten for generalkonferencen for De forenede  

 Nationers organisation for uddannelse, videnskab og kultur efter det første  

 valg.
 3. Komiteens medlemsstater vælger som sine  

 repræsentanter personer, der er kvalificerede på de områder, som er relevante  

 for kultur- eller naturarven.
Artikel 10 1. Verdensarv-komiteen vedtager selv sin  

 forretningsorden.
 2. Komiteen kan når som helst indbyde offentlige eller  

 private organisationer eller privatpersoner til at deltage i sine møder med  

 henblik på samråd om særlige problemer.
 3. Komiteen kan oprette sådanne rådgivende organer,  

 som den skønner nødvendige for udførelsen af sine opgaver.
Artikel 11 1. Enhver af denne konventions medlemsstater  

 forelægger, så vidt det er muligt, en fortegnelse for Verdensarv-komiteen  

 over de kultur- og naturarvværdier, der befinder sig på dens territorium, og  

 som er egnede til at optages på den i denne artikels stk. 2 omhandlede liste.  

 Denne fortegnelse, der ikke skal betragtes som udtømmende, skal indeholde  

 dokumentationsmateriale vedrørende de nævnte værdiers beliggenhed og deres  

 betydning.
2. På grundlag af de fortegnelser, der er forelagt af  

 medlemsstaterne i overensstemmelse med stk. 1, opretter, ajourfører og  

 udgiver komiteen under titlen »Verdensarv-listen«, en liste over de  

 kultur- og naturarvværdier, jfr. denne konventions artikler 1 og 2, som den  

 anser for at være af særlig universel betydning ud fra de kriterier den har  

 fastsat.
En ajourført liste udsendes mindst hvert andet år.
3. Optagelse af en værdi på verdensarv-listen kræver  

 samtykke fra den berørte stat.
Optagelsen af en værdi, som befinder sig på et  

 territorium, over hvilket mere end en stat påberåber sig suverænitet eller  

 jurisdiktion, præjudicerer på ingen måde de stridende parters rettigheder.
4. Komiteen opretter, ajourfører og udgiver, når som  

 helst forholdene kræver det, under titlen »Liste over verdensarv i  

 fare«, en liste over de på verdensarv-listen optagne værdier, hvis  

 bevarelse kræver iværksættelse af større arbejder, og hvortil der er anmodet  

 om hjælp i henhold til denne konvention.
Denne liste skal indeholde en  

 vurdering af omkostningerne ved sådanne arbejder.
Listen kan indskrænkes til  

 at omfatte de kultur- og naturarvværdier, der er truet af alvorlige og  

 tydelige farer som f. eks. truslen om udslettelse på grund af øget forfald,  

 planer om store offentlige eller private arbejder, hurtig by- eller  

 turistudvikling, ødelæggelse på grund af ændringer i jordens udnyttelse eller  

 ejerforhold, større forandringer, hvis årsager ikke kendes, opgivelse af en  

 hvilken som helst grund, udbrud af eller trussel om en væbnet konflikt,  

 ulykker og naturkatastrofer, alvorlige ildebrande, jordskælv, jordskred,  

 vulkanudbrud, forandringer i vandstanden, oversvømmelser og flodbølger.  

 Komiteen kan i nødsfald når som helst optage nye værdier på listen over  

 verdensarv i fare og uopholdeligt offentliggøre en sådan optagelse.
 5. Komiteen fastsætter kriterier for, på hvilket  

 grundlag kultur- eller naturarvværdier kan optages på den ene eller anden af  

 de i denne artikels stk. 2 og 4 nævnte lister.
 6. Før komiteen afslår en anmodning om optagelse på en  

 af de i denne artikel, stk. 2 og 4, nævnte to lister, skal den rådføre sig  

 med den medlemsstat, på hvis territorium den pågældende kultur- eller  

 naturværdi findes.
 7. Med tilslutning fra de berørte stater koordinerer  

 og støtter komiteen de undersøgelser og den forskning, som er påkrævet for at  

 udfærdige de i denne artikels stk. 2 og 4 nævnte lister.
Artikel 12 At en værdi, der tilhører kultur- eller naturarven, ikke findes på en af  

 eller begge de i artikel 11, stk. 2 og 4, nævnte lister, skal på ingen måde  

 fortolkes, som om de ikke er af særlig universel værdi af andre årsager end  

 de, der følger af optagelse på disse lister.
Artikel 13 1. Verdensarv-komiteen modtager og undersøger  

 anmodninger om international hjælp, der fremsættes af denne konventions  

 medlemsstater med hensyn til kultur- eller naturarvværdier beliggende på  

 deres territorier, som er optaget eller egnet til optagelse på de lister, der  

 er nævnt i artikel 11, stk. 2 og 4. Formålet med disse anmodninger kan være  

 at sikre beskyttelse, bevarelse, pleje eller genoprettelse af en sådan værdi.
 2. Anmodninger om international hjælp i henhold til  

 denne artikels stk. 1 kan også vedrøre udpegningen af kultur- eller  

 naturværdier, jfr. artikel 1 og 2, når indledende undersøgelser har vist, at  

 yderligere undersøgelser vil være berettigede.
 3. Komiteen beslutter, hvilke skridt der skal tages i  

 forbindelse med disse anmodninger, bestemmer i givet fald hjælpens  

 beskaffenhed og omfang, og giver bemyndigelse til, at de nødvendige aftaler  

 indgås med den berørte regering.
4. Komiteen prioriterer rækkefølgen af sine  

 foranstaltninger.
Den skal herunder overveje, hvilken betydning de værdier,  

 som kræver beskyttelse, har for verdens kultur- og naturarv, hvor nødvendigt  

 det er at yde international hjælp til de værdier, der er mest repræsentative  

 for det naturlige miljø eller for verdenssamfundets åndsliv og historie, hvor  

 påkrævet det arbejde er, som skal udføres, hvilke midler der er til rådighed  

 for de stater, på hvis territorium de truede værdier befinder sig, og især i  

 hvilken grad de med egne midler er i stand til at sikre sådanne værdier  

 beskyttelse.
 5. Komiteen opretter, ajourfører og udgiver en liste  

 over værdier, hvortil der er bevilget international hjælp.
6. Komiteen beslutter, hvorledes midlerne fra den i  

 henhold til denne konventions artikel 15 oprettede fond skal anvendes.
Den  

 undersøger muligheder for at forøge disse midler, og træffer alle  

 hensigtsmæssige foranstaltninger med henblik herpå.
7. Komiteen samarbejder med internationale og  

 nationale statslige og ikke-statslige organisationer, der har formål, som  

 svarer til denne konventions.
Komiteen kan til gennemførelse af sine  

 programmer og projekter henvende sig til sådanne organisationer, specielt Det  

 internationale Center for studiet af konservering og restaurering af  

 genstande af kulturel betydning (Rom-Centret), Det internationale Råd for  

 historiske bygninger og områder (ICOMOS) og Den internationale Union for  

 naturfredning og bevarelse af naturressourcerne (IUCN) såvel som til  

 offentlige og private institutioner og enkeltpersoner.
8. Komiteens beslutninger træffes med et flertal på to  

 tredjedele af de tilstedeværende og stemmeafgivende medlemmer.
Et flertal af  

 komitemedlemmerne udgør en beslutningsdygtig forsamling.
Artikel 14 1. Verdensarv-komiteen bistås af et sekretariat,  

 udpeget af generaldirektøren for De forenede Nationers organisation for  

 uddannelse, videnskab og kultur.
 2. Generaldirektøren for De forenede Nationers  

 organisation for uddannelse, videnskab og kultur udarbejder - ved i så vid  

 udstrækning som muligt at gøre brug af bistand fra Det internationale Center  

 for studiet af konservering og restaurering af genstande af kulturel  

 betydning (Rom-Centret), Det internationale Råd for historiske bygninger og  

 områder (ICOMOS) og Den internationale Union for naturfredning og bevarelse  

 af naturressourcerne (IUCN) inden for disses respektive kompetence og  

 muligheder - materiale og dagsorden til komitemøder og er ansvarlig for, at  

 komiteens beslutninger gennemføres.
IV.
Fonden til beskyttelse af verdens kultur- og naturarv Artikel 15 1. Herved oprettes en fond til beskyttelse af verdens  

 kultur- og naturarv, som har særlig universel værdi, benævnt  

 »Verdensarv-fonden«.
 2. Fonden udgør en »båndlagt fond« i  

 overensstemmelse med finansregulativet for De forenede Nationers organisation  

 for uddannelse, videnskab og kultur.
 3. Fondens midler består af:
4. Bidrag til fonden og anden form for hjælp, som  

 stilles til rådighed for komiteen, kan kun anvendes til formål, som  

 fastsættes af komiteen.
Komiteen kan modtage bidrag til anvendelse på et  

 bestemt program eller projekt, forudsat at komiteen har besluttet at  

 iværksætte et sådant program eller projekt.
Bidrag til fonden kan ikke gøres  

 afhængige af politiske betingelser.
Artikel 16 1. Uden præjudice for noget supplerende frivilligt  

 bidrag forpligter denne konventions medlemsstater sig til regelmæssigt hvert  

 andet år til verdensarv-fonden at indbetale bidrag, hvis størrelse - beregnet  

 efter en ensartet procentsats, som er gældende for alle stater - fastsættes  

 på generalforsamlingen for konventionens medlemsstater, der mødes under  

 samlingerne i generalkonferencen for De forenede Nationers organisation for  

 uddannelse, videnskab og kultur.
Denne beslutning af generalforsamlingen  

 kræver flertal af de stater, som er til stede og afgiver stemmer, og som ikke  

 har afgivet erklæring i henhold til denne artikels stk. 2. I intet tilfælde  

 kan obligatoriske bidrag fra denne konventions medlemsstater overstige 1 % af  

 bidraget til det faste budget for De forenede Nationers organisation for  

 uddannelse, videnskab og kultur.
 2. Enhver stat, der er omtalt i denne konventions  

 artikel 31 eller 32, kan imidlertid i forbindelse med deponeringen af sine  

 ratifikations-, godkendelses- eller tiltrædelsesinstrumenter erklære, at den  

 ikke er bundet af bestemmelserne i denne artikels stk. 1.
3. En af konventionens medlemsstater, der har afgivet  

 erklæring i henhold til denne artikels stk. 2, kan når som helst trække denne  

 erklæring tilbage ved meddelelse til generaldirektøren for De forenede  

 Nationers organisation for uddannelse, videnskab og kultur.
Tilbagetrækningen  

 af en erklæring får dog ikke virkning med hensyn til den pågældende stats  

 obligatoriske bidrag før datoen for den følgende generalforsamling for  

 konventionens medlemsstater.
 4. For at sætte komiteen i stand til at planlægge sine  

 arbejder effektivt betaler de af denne konventions medlemsstater, der har  

 afgivet erklæring i henhold til denne artikels stk. 2, regelmæssigt og mindst  

 hvert andet år et bidrag, der ikke bør være mindre end det bidrag, som de  

 skulle have indbetalt, hvis de havde været bundet af bestemmelserne i denne  

 artikels stk. 1.
 5. Enhver af denne konventions medlemsstater, som er i  

 restance med betalingen af sit obligatoriske eller frivillige bidrag for det  

 løbende år og for det umiddelbart foregående kalenderår, er ikke valgbar til  

 verdensarv-komiteen; dog gælder denne bestemmelse ikke for det første valg.
 Valgperioden for en sådan stat, som allerede er medlem af komiteen,  

 slutter ved de valg, som er omhandlet i denne konventions artikel 8, stk. 1.
Artikel 17 Denne konventions medlemsstater skal overveje eller fremme oprettelse af  

 nationale, offentlige og private institutioner eller sammenslutninger, som  

 har til formål at tilskynde til gaveydelser til fordel for beskyttelse af  

 kultur- og naturarven, jfr. denne konventions artikler 1 og 2.
Artikel 18 Denne konventions medlemsstater yder hjælp til internationale  

 indsamlingskampagner arrangeret til fordel for verdensarv-fonden under De  

 forenede Nationers organisation for uddannelse, videnskab og kultur's  

 auspicier.
De fremmer afholdelsen af indsamlinger, der med henblik herpå  

 foranstaltes af de institutioner, som er omtalt i artikel 15, stk. 3.
V.
Betingelser for organisering af international hjælp Artikel 19 Enhver af denne konventions medlemsstater kan anmode om international  

 hjælp til fordel for kultur- eller naturarv, der er af særlig universel  

 betydning, og som befinder sig på dens territorium.
Den skal ledsage sin  

 anmodning med det i artikel 21 omhandlede oplysnings- og  

 dokumentationsmateriale, som den råder over, og som er nødvendigt for, at  

 komiteen kan træffe sin beslutning.
Artikel 20 Med forbehold af bestemmelserne i artikel 13, stk. 2, artikel 22, pkt. c),  

 og artikel 23, kan international hjælp i henhold til denne konvention kun  

 ydes til de kultur- og naturarvværdier, som verdensarv-komiteen har besluttet  

 eller måtte beslutte at optage på en af de i artikel 11, stk. 2 og 4,  

 omhandlede lister.
Artikel 21 1. Verdensarv-komiteen fastsætter, hvorledes  

 anmodninger til den om international hjælp skal behandles, og specificerer  

 nærmere indholdet af anmodningerne, af hvilke bør fremgå det påtænkte  

 projekt, de nødvendige arbejder, en vurdering af omkostningerne, hvor  

 påtrængende nødvendigt det er, samt årsagerne til, at den stat, der anmoder  

 om hjælp, ikke har midler nok til at dække alle omkostningerne.
Sådanne  

 anmodninger skal, når det er muligt, være ledsaget af sagkyndiges udtalelser.
 2. Anmodninger begrundet i ulykker eller  

 naturkatastrofer skal i betragtning af den ufortøvede indsats, som kan være  

 påkrævet, behandles som en hastesag af komiteen, der skal have en reservefond  

 til sin rådighed med henblik på sådanne tilfælde.
 3. Komiteen foretager, før den tager en beslutning,  

 sådanne undersøgelser og indhenter sådanne udtalelser, som den skønner  

 nødvendige.
Artikel 22 Hjælp ydet af verdensarv-komiteen kan bestå i følgende:
Artikel 23 Verdensarv-komiteen kan ligeledes yde international hjælp til nationale  

 eller regionale centre for uddannelse af personale og specialister på alle  

 niveauer inden for områderne udpegning, beskyttelse, bevarelse, pleje og  

 genoprettelse af kultur- og naturarven.
Artikel 24 Inden der kan ydes omfattende international hjælp, skal der foretages  

 detaljerede videnskabelige, økonomiske og tekniske undersøgelser.
Disse  

 undersøgelser skal anvende den mest avancerede teknik vedrørende beskyttelse,  

 bevarelse, pleje og genoprettelse af kultur- og naturarven og skal være i  

 overensstemmelse med denne konventions formål.
Undersøgelserne skal også  

 belyse, hvorledes de midler, som den pågældende stat råder over, kan anvendes  

 mest rationelt.
Artikel 25 I almindelighed bæres kun en del af omkostningerne ved det nødvendige  

 arbejde af det internationale samfund.
Bidraget fra den stat, der modtager  

 international hjælp, skal udgøre en væsentlig del af de midler, der stilles  

 til rådighed for hvert program eller projekt, medmindre dens midler ikke  

 tillader dette.
Artikel 26 Verdensarv-komiteen og den modtagende stat fastsætter i den aftale, som de  

 indgår, de betingelser, hvorunder et program eller projekt, hvortil  

 international hjælp ydes i henhold til denne konventions bestemmelser, skal  

 gennemføres.
Det påhviler den stat, som modtager sådan international hjælp,  

 fortsat at beskytte, bevare og pleje de således sikrede værdier i  

 overensstemmelse med de betingelser, der er foreskrevet i aftalen.
VI.
Uddannelsesprogrammer Artikel 27 1. Denne konventions medlemsstater tilstræber ved  

 ethvert egnet middel, især ved uddannelses- og oplysningsprogrammer, at  

 styrke deres befolkningers forståelse af og respekt for kultur- og  

 naturarven, jfr. konventionens artikler 1 og 2.
 2. De forpligter sig til at give offentligheden bred  

 information om de farer, som truer denne arv, og om de i medfør af denne  

 konvention iværksatte dispositioner.
Artikel 28 De af denne konventions medlemsstater, som modtager international hjælp i  

 medfør af konventionen, påtager sig at tage passende skridt til at udbrede  

 kendskabet til betydningen af de værdier, hvortil der er modtaget hjælp, og  

 den rolle, som en sådan hjælp spiller.
VII.
Rapporter Artikel 29 1. Denne konventions medlemsstater skal i de  

 rapporter, som de forelægger på generalkonferencen for De forenede Nationers  

 organisation for uddannelse, videnskab og kultur, på de tidspunkter og i den  

 form, som denne træffer bestemmelse om, give oplysning om de lovmæssige og  

 administrative bestemmelser, som de har vedtaget, og andre foranstaltninger,  

 som er truffet med henblik på anvendelsen af denne konvention, samt nærmere  

 oplysning om den viden, der er erhvervet på dette område.
 2. Disse rapporter skal bringes til  

 verdensarv-komiteens kundskab.
 3. Komiteen skal forelægge en rapport om sin  

 virksomhed ved hver ordinær samling af generalkonferencen for De forenede  

 Nationers organisation for uddannelse, videnskab og kultur.
VIII.
Afsluttende bestemmelser Artikel 30 Denne konvention er affattet på arabisk, engelsk, fransk, russisk og  

 spansk, idet de fem tekster skal samme gyldighed.
Artikel 31 1. Denne konvention skal ratificeres eller godkendes  

 af de stater, som er medlemmer af De forenede Nationers organisation for  

 uddannelse, videnskab og kultur, i overensstemmelse med deres respektive  

 forfatningsmæssige praksis.
 2. Ratifikations- eller godkendelsesinstrumenterne  

 deponeres hos generaldirektøren for De forenede Nationers organisation for  

 uddannelse, videnskab og kultur.
Artikel 32 1. Denne konvention er åben for tiltrædelse af enhver  

 stat, der ikke er medlem af De forenede Nationers organisation for  

 uddannelse, videnskab og kultur, og som af organisationens generalkonference  

 indbydes til at tiltræde den.
 2. Tiltrædelse finder sted ved deponering af et  

 tiltrædelsesinstrument hos generaldirektøren for De forenede Nationers  

 organisation for uddannelse, videnskab og kultur.
Artikel 33 Denne konvention træder i kraft tre måneder efter datoen for deponeringen  

 af det tyvende ratifikations-, godkendelses- eller tiltrædelsesinstrument,  

 dog kun for de stater, der har deponeret henholdsvis deres ratifikations-,  

 godkendelses- eller tiltrædelsesinstrumenter på eller før denne dato.
Den  

 træder i kraft for enhver anden stat tre måneder efter, at denne har  

 deponeret sit ratifikations-, godkendelses- eller tiltrædelsesinstrument.
Artikel 34 Følgende bestemmelser er gældende for denne konventions medlemsstater,  

 hvis forfatningssystem er føderalt, eller som ifølge forfatningen ikke udgør  

 en administrativ enhed:
Artikel 35 1. Enhver af denne konventions medlemsstater kan  

 opsige konventionen.
 2. Opsigelsen skal meddeles skriftligt og deponeres  

 hos generaldirektøren for De forenede Nationers organisation for uddannelse,  

 videnskab og kultur.
3. Opsigelsen får virkning tolv måneder efter, at  

 opsigelsesinstrumentet er modtaget.
Det påvirker ikke den opsigende stats  

 finansielle forpligtelser før den dato, på hvilken udtrædelsen får virkning.
Artikel 36 Generaldirektøren for De forenede Nationers organisation for uddannelse,  

 videnskab og kultur skal give organisationens medlemsstater, de i artikel 32  

 omhandlede stater, som ikke er medlemmer af organisationen, samt De forenede  

 Nationer underretning om deponeringen af alle de i artiklerne 31 og 32  

 omhandlede ratifikations-, godkendelses- eller tiltrædelsesinstrumenter og om  

 opsigelser i henhold til artikel 35.
Artikel 37 1. Denne konvention kan revideres af  

 generalkonferencen for De forenede Nationers organisation for uddannelse,  

 videnskab og kultur.
Enhver sådan revision er imidlertid kun bindende for de  

 stater, som bliver deltagere i den reviderede konvention.
 2. I tilfælde af, at generalkonferencen måtte vedtage  

 en ny konvention, som reviderer denne konvention helt eller delvis, skal  

 denne konvention, medmindre den nye konvention bestemmer andet, ikke længere  

 være åben for ratifikation, godkendelse eller tiltrædelse fra den dato at  

 regne, da den nye reviderede konvention træder i kraft.
Artikel 38 I overensstemmelse med De forenede Nationers pagt, artikel 102,  

 registreres denne konvention i De forenede Nationers sekretariat efter  

 anmodning fra generaldirektøren for De forenede Nationers organisation for  

 uddannelse, videnskab og kultur.
 Udfærdiget i Paris den treogtyvende november nitten hundrede og  

 tooghalvfjerds i to autentiske eksemplarer, som er underskrevet af  

 præsidenten for generalkonferencens syttende samling samt af  

 generaldirektøren for De forenede Nationers organisation for uddannelse,  

 videnskab og kultur, og som skal deponeres i arkivet hos De forenede  

 Nationers organisation for uddannelse, videnskab og kultur, hvoraf bekræftede  

 afskrifter skal fremsendes til alle de i artiklerne 31 og 32 nævnte stater  

 såvel som til De forenede Nationer.
 Foranstående er den autentiske tekst til konventionen, behørigt vedtaget  

 af generalkonferencen for De forenede Nationers organisation for uddannelse,  

 videnskab og kultur under dens syttende samling, som blev afholdt i Paris og  

 erklæredes for afsluttet den enogtyvende november 1972.
 TIL BEKRÆFTELSE HERAF har vi påført vore underskrifter i dag den  

 treogtyvende november 1972.
Præsidenten for generalkonferencen Toru Haguiwara Generaldirektøren Rene Maheu I medfør af artikel 33 trådte konventionen i kraft den 17. december 1975  

 for følgende 20 lande:
 Amerikas forenede Stater, Algeriet, Australien, Bulgarien, Cypern,  

 Ecuador, Frankrig, Ghana, Irak, Iran, Jordan, Jugoslavien, Niger, Nigeria,  

 Schweiz, Sudan, Syrien, Tunesien, Zaire og Ægypten.
 Danmarks ratifikationsinstrument deponeredes hos generaldirektøren for De  

 forenede Nationers organisation for uddannelse, videnskab og kultur den 25.  

 juli 1979, hvorefter konventionen i medfør af artikel 33 trådte i kraft for  

 Danmark den 25. oktober 1979.
 Nedenfor angives datoerne for konventionens ikrafttræden for de øvrige  

 lande, som har ratificeret eller tiltrådt den:
I forbindelse med deponeringen af sit ratifikationsinstrument har Danmark  

 i overensstemmelse med konventionens artikel 16, stk. 2, afgivet en erklæring  

 om, at man fra dansk side ikke er bundet af bestemmelserne i samme artikels  

 stk. 1. Amerikas forenede Stater, Brasilien, Bulgarien, Frankrig, Norge og  

 Forbundsrepublikken Tyskland har afgivet tilsvarende erklæringer.
Sidstnævnte  

 land har endvidere erklæret, at konventionen også er gældende for Vestberlin.
