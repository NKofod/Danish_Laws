Bekendtgørelse om ændring af bekendtgørelse om rådighed § 1 I bekendtgørelse nr. 179 af 19. februar 2007 om rådighed, som ændret ved bekendtgørelse nr. 616 af 18. juni 2007 og bekendtgørelse nr. 1083 af 14. september 2007, foretages efter forhandling med Beskæftigelsesrådet følgende ændring:
 1. Indledningen affattes således:
»I medfør af § 52 f, § 57, stk. 5, § 62, stk. 6, § 62 a, stk. 4, § 62 b, stk. 3, § 65, stk. 5, og § 88, stk. 4, i lov om arbejdsløshedsforsikring m.v., jf. lovbekendtgørelse nr. 975 af 26. september 2008, fastsættes efter forhandling med Beskæftigelsesrådet:« 2. I § 2 indsættes efter stk. 7 som nye stykker:
 »Stk. 8. Ved vejledningssamtale forstås samtaler, som a-kassen har indkaldt medlemmet til, hvor a-kassen vejleder medlemmet om rettigheder og pligter i henhold til bekendtgørelse om en a-kasses pligt til at vejlede mv.
Stk. 9. Ved plan for jobsøgning forstås den plan, der skal udarbejdes i henhold til bekendtgørelse om en a-kasses pligt til at vejlede mv.« 3. I § 7, stk. 1, indsættes efter 1. pkt. som nyt punktum:
»Dette gælder også job formidlet af a-kassen i forbindelse med CV-samtalen.« 4. I § 10, indsættes efter stk. 3 som nyt stykke:
»Stk. 4. Medlemmet skal søge arbejde, som pågældende er vejledt om i plan for jobsøgning.« 5. I § 10, indsættes efter stk. 4, der bliver stk. 5, som nyt stykke:
»Stk. 6. Medlemmet skal til rådighedssamtalen efter § 25 medbringe kopi af de jobansøgninger, som a-kassen har bedt om ved vejledningssamtalen eller seneste rådighedsvurdering.« 6. § 24, stk.2, indsættes efter 1. pkt. som nyt punktum:
»Hvis a-kassen vurderer, at et medlem står til rådighed, skal a-kassen notere sin begrundelse herfor.« 7. I § 25, stk. 1, ændres »jf. dog stk. 4« til: »jf. dog stk. 5.« 8. I § 25 indsættes efter stk. 2, som nyt stykke:
»Stk. 3. A-kassen skal ved vurderingen af medlemmets jobsøgning efter stk. 2, nr. 1, tage udgangspunkt i plan for jobsøgning og de jobansøgninger, som medlemmet har medbragt efter § 10, stk. 6. Hvis medlemmet har søgt job inden for fagområder, hvor der ikke søges job skriftligt, skal medlemmet mundtligt kunne redegøre for jobsøgningen.« 9. § 28, stk. 2, affattes således:
»Stk. 2. Efter fristens udløb skal a-kassen vurdere medlemmets rådighed for arbejdsmarkedet.
Medlemmet skal i denne forbindelse fremlægge alle jobansøgninger i fristperioden.
A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet.« § 2 Bekendtgørelsen træder i kraft den 16. februar 2009.
