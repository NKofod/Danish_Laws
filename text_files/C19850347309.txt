Cirkulære om samarbejde mellem tilsynet med privatbanerne og  

 arbejdstilsynet Efter forhendling mellem tilsynet med privatbanerne og direktoratet for  

 arbejdstilsynet og efter indhentet udtalelse fra arbejdsmiljørådet har  

 ministeriet for offentlige arbejder og arbejdsministeriet truffet følgende  

 aftale om udøvelse af det arbejdsmiljømæssige tilsyn med privatbanernes  

 virksomhed.
1. Lovgrundlag Ifølge arbejdsmiljølovens § 80 kan arbejdsministeren efter forhandling med  

 pågældende minister fastsætte regler om arbejdstilsynets samarbejde med andre  

 offentlige myndigheder.
 2. Ved aftalen bestemmes følgende:
 2.1. Det arbejdsmiljømæssige tilsyn med privatbanernes virksomhed  

 varetages af arbejdstilsynet, jfr. dog pkt. 2.2.
 Dette indebærer bl. a. følgende:
- Arbejdstilsynet foretager i nødvendigt omfang undersøgelse af  

 arbejdsulykker, forgiftningstilfælde og erhvervssygdomme inden for  

 privatbanernes virksomhed.
Sådanne hændelser anmeldes til arbejdstilsynet  

 efter gældende regler herom.
 - Alvorlige ulykker og forgiftningstilfælde, der indtræffer inden for  

 privatbanernes virksomhed, skal straks anmeldes telefonisk til den lokale  

 tilsynskreds.
 2.2. Tilsynet med trykbeholdere, der er fast monteret på lokomotiver og  

 jernbanevogne, påhviler tilsynet med privatbanerne.
2.3. Tilsynet med privatbanerne bistår arbejdstilsynet ved under udøvelsen  

 af det tekniske tilsyn med banernes anlæg og drift at være opmærksom på, om  

 der foreligger forhold, som må antages at stride mod arbejdsmiljøloven.
I  

 påkommende tilfælde meddeles dette til det stedlige arbejdstilsyn.
Banerne sender tilsynet med privatbanerne kopi af påbud, som de modtager  

 fra den lokale tilsynskreds.
Dette skal ske, dels af hensyn til  

 koordineringen med de øvrige privatbaner, dels fordi en forbedring af  

 forholdene kan kræve tekniske ændringer.
I tilfælde af påbud, som kræver  

 tekniske ændringer, træder tilsynet med privatbanerne i forbindelse med den  

 stedlige tilsynskreds.
3. Legitimation Arbejdstilsynets legitimationskort giver den tilsynsførende adgang til  

 færdsel på privatbanernes områder, jfr. arbejdsmiljølovens § 76.
4. Færdsel på privatbanernes sporanlæg Den tilsynsførende skal inden færdsel på privatbanernes sporanlæg af  

 sikkerhedsgrunde give meddelelse til den stedlige togledelse og skal under  

 sådan færdsel være iført sikkerhedsvest.
5. Ophævelse af tidligere aftale Den fra 1. april 1963 gældende aftale mellem tilsynet med privatbanerne og  

 arbejdstilsynet om udøvelsen af tilsyn med privatbanerne ophæves med  

 nærværende aftales ikrafttræden.
6. Cirkulærets ikrafttræden Cirkulæret træder i kraft den 1. oktober 1985.
