Afgørelsen drejer sig om godkendelse af den engelske pensionsordning  

 »Universities Superannuation Scheme« efter den dansk-britiske  

 dobbeltbeskatningsoverenskomst.
Ordningen blev godkendt.
 Departementet blev spurgt, om den engelske pensionsordning Universities  

 Superannuation Scheme (USS) kan godkendes efter artikel 28, stykke 3, i den  

 dansk-britiske dobbeltbeskatningsoverenskomst af 11. november 1980.
Betingelserne for fradragsret efter artikel 28, stk. 3 er, at  

 pensionsordningen er godkendt i Storbritannien, at skatteyderen ikke er dansk  

 statsborger, at skatteyderen var medlem inden flytning til Danmark og at  

 Danmark kan godkende ordningen, fordi den svarer til godkendte danske  

 ordninger.
Universities Superannuation Scheme (USS) har 62.000 bidragsydende  

 medlemmer, og ordningens midler er anslået til 4.000 mill. engelske pund.
Et  

 medlem indbetaler løbende bidrag på 6 pct. af lønnen, mens arbejdsgiveren  

 indbetaler 18 pct.
Udbetaling af USS kan tidligst ske fra modtagerens 60. år  

 eller ved sygdom forinden.
Ydelsen til pensionstageren er en årlig ydelse og  

 en engangsydelse på 3 x den årlige ydelse.
Ved død tilfalder der de  

 efterladte en pension og et engangsbeløb.
 Pensionsordningen blev herefter godkendt som svarende til en dansk  

 ordning.
 (* 1) Afgørelsen er offentliggjort i SKAT 1989, nr. 12, side 967.
