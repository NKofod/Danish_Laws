 SAMLET RESUME: Dagpengeudvalget har truffet afgørelse om arbejdsgivers  

 forpligtelse til at betale dagpenge i to sager, hvor ansættelsen var ophørt  

 på 1.
fraværsdag.
Arbejdsgiver skulle ikke betale dagpenge til en  

 lønmodtager, der blev syg under allerede fastlagt afspadsering i forbindelse  

 med fratrædelsen, mens arbejdsgiveren skulle betale dagpenge til en  

 lønmodtager, der var i ansættelse med arbejdsforpligtelse hos arbejdsgiveren,  

 da det sygdomsfremkaldende uheld indtraf.
RESUME J.
NR. 272-353/91:
Arbejdsgiver var ikke forpligtet til at udbetale dagpenge, idet  

 lønmodtagerens sygdom indtrådte henover en allerede fastlagt afspadsering, og  

 1. fraværsdag først indtrådte den dag, hvor hun igen skulle være mødt på  

 arbejdet.
På denne dag var ansættelsesforholdet allerede ophørt.
 SAGSFREMSTILLING:
 Kommunen traf afgørelse om, at arbejdsgiveren var forpligtet til at  

 udbetale dagpenge til lønmodtageren i forbindelse med et fravær fra den 27.  

 juni 1991.
 Lønmodtagerens ansættelsesforhold var opsagt til ophør den 30. juni 1991,  

 og i tilslutning til sin fratræden afspadserede hun efter aftale ekstratimer  

 fra den 24. juni til den 28. juni 1991.
 Efter Dagpengeudvalgets beslutning blev afgørelsen i sagen truffet af  

 opmanden.
 AFGØRELSE:
 Arbejdsgiveren var ikke forpligtet til at betale dagpenge i forbindelse  

 med lønmodtagerens fravær fra den 27. juni 1991.
 1. fraværsdag og 1. sygedag behøver ikke at være sammenfaldende.
Lønmodtagerens sygdom indtrådte henover en allerede fastlagt afspadsering,  

 og 1. fraværsdag findes derfor først at indtræde den dag, hvor hun efter endt  

 afspadsering igen skulle være mødt på arbejde.
Denne dag, den 1. juli 1991,  

 var ansættelsesforholdet allerede ophørt, og arbejdsgiveren skulle derfor  

 ikke betale sygedagpenge, jf. dagpengelovens § 3, stk. 3.
 Dagpengeudvalget ændrede således kommunens afgørelse.
RESUME J.
NR. 70003-92:
 Arbejdsgiveren var forpligtet til at udbetale dagpenge i de første 2 uger  

 til en lønmodtager, der var i ansættelse med arbejdsforpligtelse hos  

 arbejdsgiver, da det sygdomsfremkaldende uheld indtraf.
 SAGSFREMSTILLING:
 Kommunen traf afgørelse om, at arbejdsgiveren var forpligtet til at  

 udbetale dagpenge til lønmodtageren i de første 2 uger af en  

 sygefraværsperiode fra 2. december til 15. december 1991.
 Lønmodtageren blev ansat i virksomheden den 21. august 1990 og var i  

 uafbrudt ansættelse frem til 29. november 1991, hvor han var opsagt til  

 fratrædelse ved arbejdstids ophør kl. 14.45.
Den 29. november 1991 kl. ca. 14.20 kom lønmodtageren til skade med en  

 finger.
Skaden indtrådte, mens han uden arbejdsgiverens tilladelse udførte  

 private gøremål.
 Efter Dagpengeudvalgets beslutning blev afgørelsen i sagen truffet af  

 opmanden.
 AFGØRELSE:
 Arbejdsgiveren skulle refundere kommunens udlæg af sygedagpenge til  

 lønmodtageren, idet virksomheden har haft pligt til at betale sygedagpenge  

 til ham under sygefravær fra 2. december til 15. december 1991, jf.  

 dagpengelovens § 31, samt § 3, stk. 1 og 3.
 Afgørelsen er begrundet med, at lønmodtageren var i ansættelse med  

 arbejdsforpligtelse hos arbejdsgiveren, da det sygdomsfremkaldende uheld  

 indtraf.
 Dagpengeudvalget tiltrådte således kommunens afgørelse.
