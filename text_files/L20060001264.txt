Bekendtgørelse  

 om overenskomst af 11. oktober 2005  

  

 med Sri Lanka om konsolidering af gæld Den 11. oktober 2005 undertegnedes i Colombo en  

 overenskomst mellem Sri Lanka og Danmark om konsolidering af Sri Lankas gæld  

 til den danske stat.
Overenskomsten er i overensstemmelse med  

 retningslinjerne  

 i den multilaterale aftale for omlægning af Sri Lankas gæld, hvorom der  

 opnåedes enighed under de multilaterale forhandlinger i Paris den 10. maj  

 2005.
Aftalen vedrører alle afdrag på i alt 4,8 mio. kr. for perioden 1.  

 januar til 31. december 2005 på tre statslån.
Afdragene omlægges til betaling  

 i  

 7 lige store rater, der skal erlægges i perioden 1. december 2006 til 1.  

 december 2009. Statslånene er rentefri.
