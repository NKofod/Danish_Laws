1. Frihavnsdriftens omfang § 1.  Nærværende reglement finder anvendelse på enhver  

 virksomhed, der henhører under driften af Københavns Frihavn.
Stk. 2.  Driften af Københavns Frihavn er ved koncession  

 af 31. marts 1980 med virkning fra den 1. juli 1979 overdraget til Københavns  

 Frihavns- og Stevedoreselskab A/S (i det efterfølgende betegnet som KFS) og  

 omfatter opførelse og drift af pakhuse, skure samt andre bygninger,  

 opstilling og drift af kraner og andet laste- og lossemateriel, anlæg og  

 drift af jernbanespor og befæstelse m.v. af kajgader og pladser til  

 godsoplægning og transport samt udførelse af alt arbejde med hensyn til  

 losning og lastning ombord og i land, derunder alt arbejde i forbindelse med  

 ind- og udlevering til og fra KFS' pakhuse og pladser.
Overdragelse af de  

 anførte opgaver helt eller delvis til udførelse ved andre kan kun finde sted  

 med samtykke fra ministeriet for offentlige arbejder og Københavns  

 Havnebestyrelse.
 Stk. 3.  KFS skal dog tillade enhver at foretage  

 transport af en hvilken som helst art på Frihavnens terræn samt til og fra  

 dette, herunder dog ikke flytning med banevogne, der er forbeholdt KFS.
Stk. 4.  KFS skal endvidere tillade dem, der har  

 rådighed over godset eller disses repræsentanter, at gods, som uden at være  

 optaget på KFS lagre henligger i Frihavnen på lejede pladser eller i lejede  

 rum, underkastes sædvanlige behandlinger, der tjener til varernes bevarelse  

 eller til forbedring af deres udstyr eller handelskvalitet.
Skal varerne  

 underkastes andre behandlinger, må tilladelse indhentes fra toldvæsenet, og  

 har bearbejdningen karakter af industrivirksomhed, må tilladelse endvidere  

 indhentes fra ministeriet for offentlige arbejder.
II.
Betaling for ydelser § 2.  For arbejde, der finder sted ved KFS'  

 foranstaltning, samt for oplægning af gods hos KFS betales i overensstemmelse  

 med de af ministeriet for offentlige arbejder godkendte takster.
Stk. 2.  Betaling skal ske kontant efter påkrav.
KFS kan  

 kræve forskud på eller sikkerhedsstillelse for betalingen.
 Stk. 3.  Den i hvis navn godset er oplagt - normalt  

 konnossementets indehaver eller oplæggeren - hæfter for påløbne arbejdspenge  

 og pakhus- eller pladsleje.
 Stk. 4.  KFS er berettiget til uden bestilling fra  

 ordregiveren at udføre bestilt arbejde udenfor normal arbejdstid, når de  

 trafikale forhold gør det ønskeligt; men arbejdet udføres da efter de  

 takster, der gælder for arbejde, som ikke af ordregiveren er bestilt udført  

 udenfor normal arbejdstid.
III.
Adgang til frihavnsområdet § 3.  Kun personer med lovligt ærinde i Frihavnen har  

 adgang til frihavnsområdet.
Personer, der færdes på frihavnsområdet, er  

 forpligtet til at respektere de af KFS ifølge bemyndigelse fra vedkommende  

 kompetente myndigheder fastsatte lokale færdselsregler og bestemmelser for  

 adgang til KFS' bygninger, pladser og kajer og til at efterkomme de  

 anvisninger, der gives af KFS' funktionærer.
Toldvæsenet kan dog foreskrive  

 nærmere betingelser for den af toldmæssige grunde nødvendige regulering af  

 trafikken.
Stk. 2.  Falbyden og salg af varer, optagelse af  

 bestillinger, uddeling af forretningsreklamer, parkering af køretøjer ud over  

 det strengt nødvendige, indsamling af affald og lignende på Frihavnens område  

 uden for de udlejede arealer og lokaler må kun finde sted efter forud  

 indhentet skriftlig tilladelse fra KFS.
Fiskeri fra Frihavnens kajer er  

 forbudt.
IV.
Skibets pligter § 4.  Til brug ved arbejdet ombord har skibet pligt  

 til uden udgift for KFS at stille det kutymemæssigt nødvendige grej, herunder  

 hejsemidler, til rådighed i forskriftsmæssig stand.
Skibet skal endvidere  

 sørge for, at arbejdsforholdene, herunder ventilations-, lys-, fortøjnings-  

 og lignende forhold, er forskriftsmæssige.
 § 5.  Af- og tildækning af luger, aftagning og  

 isætning af skærstokke, indstilling af bomme og anden lignende manipulation  

 af skibets grej skal være udført inden lastningen og/eller losningen skal  

 påbegyndes.
 § 6.  Skibet eller dettes repræsentant skal i god tid  

 give KFS oplysning om, i hvilket omfang det medfører farligt gods med  

 angivelse af godsets art og IMDG-kode eller RID- eller ADR-regler, uanset om  

 det farlige gods føres ombord i transit eller for losning.
V.
Almindelige betingelser for oplægning hos KFS § 7.  Såfremt ordregiveren ikke har givet særlig  

 instruktion om oplagringen, er KFS berettiget til at vælge mellem de  

 forekommende forskellige oplagringsmåder, herunder mellem udendørs og  

 indendørs oplagring.
Tildækning af udendørs opbevaret gods kan udføres af KFS  

 efter ordregiverens rekvisition.
Stk. 2.  KFS vil i øvrigt tage rimeligt hensyn til  

 ordregiverens interesser.
KFS er berettiget til af egen drift, men for ejeren  

 af godsets regning og risiko, at udføre foranstaltninger, der tilsigter at  

 afværge skade på gods, person og ting eller miljøskade.
Hvis det er  

 nødvendigt, kan KFS lade godset sælge på betryggende vis, bortfjerne det,  

 tilintetgøre det eller uskadeliggøre det.
KFS skal underrette ordregiver i  

 påkommende tilfælde.
Stk. 3.  For det oplagte gods skal KFS på begæring af  

 ordregiveren udstede modtagelsesbeviser.
Modtagelsesbeviser er en  

 anerkendelse af den modtagne mængde gods; men tjener ikke, medmindre andet er  

 aftalt, som bevis for godsets vægt, stykantal i eller på  

 transportindretninger, mål, kvalitet, indhold og værdi.
 Stk. 4.  Hvis det skønnes hensigtsmæssigt af trafikale  

 eller andre grunde, kan KFS for egen regning flytte gods fra et oplagssted  

 til et andet; meddelelse herom skal tilgå ejeren af godset umiddelbart efter  

 flytningen.
 Stk. 5.  Godsets ejere eller deres repræsentanter har  

 under iagttagelse af de ordensforskrifter, KFS fastsætter, adgang til at  

 besigtige deres gods og at udtage prøver af det samt i særlige tilfælde til  

 at foretage udsortering, ompakning m.v., alt i henhold til KFS' nærmere  

 betingelser, der må tilsikre, at ingen told- eller afgiftsforringelse kan  

 finde sted.
VI.
KFS' ret og pligt til kontrol § 8.  KFS er berettiget til ved eftervejning at  

 kontrollere rigtigheden af enhver angivelse af det oplagte gods' vægt.  

 Såfremt vægten viser sig at være for lavt angivet, beregnes afgifterne til  

 KFS efter godsets rigtige vægt, ligesom vedkommende må erlægge de ved  

 eftervejningen m.v. forårsagede yderligere udgifter.
Stk. 2.  KFS er ligeledes berettiget til at åbne kolli  

 for at undersøge, om indholdet er rigtigt angivet.
Er dette tilfældet, hæfter  

 KFS for den ved åbningen foranledigede skade.
I modsat fald er denne skade  

 KFS uvedkommende, ligesom ordregiveren hæfter for de af kontrollen  

 foranledigede udgifter.
Såfremt der herved brydes veterinærplombe, skal KFS  

 underrette ordregiver.
 § 9.  Medmindre andet er aftalt, påhviler det  

 ordregiver selv ved lastning og losning at udføre tally eller anden  

 kontrolfunktion.
 Stk. 2.  Ligeledes påhviler det ordregiver at sikre  

 godset mod tyveri i forbindelse med lastning og losning.
VII.
Forsikring af gods § 10.  Gods, der ekspederes eller oplægges i  

 Frihavnen, forsikres ikke af KFS.
VIII.
KFS' erstatningsansvar for gods, der ekspederes og/eller oplægges  

 i Frihavnen § 11.  KFS er uden ansvar for godsets vægt eller  

 styktal, medmindre KFS har påtaget sig tally eller anden kontrolfunktion.
 § 12.  Ønskes godset ekspederet partivis på grundlag  

 af afmærkning eller separering, er KFS uden ansvar for fejlagtig udlevering  

 eller stuvning, medmindre arbejdet er udført i strid med instruktioner  

 meddelt af ordregiver, der skal forestå og udøve kontrol med ekspeditionen.
 Stk. 2.  KFS er ligeledes uden ansvar for skade som  

 følge af arbejdsmetoder, der på grund af ordregivers egne krav til  

 ekspeditionen afviger fra det sædvanlige.
 Stk. 3.  KFS er uden ansvar for skade som følge af vind,  

 vejr og lignende, medmindre han har handlet i strid med ordregivers  

 instruktioner.
 § 13.  KFS er med de nedenfor fastsatte undtagelser og  

 begrænsninger ansvarlig for tab som følge af, at gods går tabt, bliver  

 beskadiget eller forsinket, medens det er i KFS' varetægt, såfremt det  

 godtgøres, at tabet, beskadigelsen eller forsinkelsen skyldes manglende  

 agtpågivenhed fra KFS' side.
 Stk. 2.  KFS er ikke ansvarlig for skade og tab som  

 følge af:
 Stk. 3.  KFS er heller ikke ansvarlig for skade eller  

 tab, som kunne være undgået eller formindsket ved rimeligt tilsyn og eller  

 instruktion fra godsets ejer eller dennes repræsentant.
 Stk. 4.  KFS er ikke ansvarlig for løse dele og tilbehør  

 til uemballerede motorkøretøjer, maskiner og andre enheder, ej heller for  

 guld, sølv eller andre ædle metaller, juveler, kunstværker eller andre  

 kostbare genstande, medmindre særlig skriftlig aftale herom foreligger i  

 hvert enkelt tilfælde.
 Stk. 5.  KFS er ikke ansvarlig for tab eller  

 forsinkelse, der måtte påføres skib, ladningsejere eller gods som følge af  

 strejke, lock-out, uvejr eller enhver anden hændelse, som KFS ikke er herre  

 over.
 Stk. 6.  KFS er ej heller erstatningsansvarlig for  

 vejrligets skadelige indflydelse på gods, der ekspederes eller er oplagt i  

 Frihavnen.
 Stk. 7.  Ved tab og beskadigelse af gods er KFS ikke  

 ansvarlig for driftstab, avancetab eller andet indirekte tab.
§ 14.  Såfremt KFS er erstatningsansvarlig for tab  

 eller beskadigelse af gods, fastsættes erstatningen med udgangspunkt i  

 værdien af gods af samme art på den plads og det tidspunkt, hvor godset efter  

 aftalen skulle ekspederes.
Godsets værdi skal fastsættes efter markedsprisen  

 eller i mangel heraf efter den sædvanlige værdi af gods af samme art og  

 kvalitet.
Stk. 2.  Erstatningen kan dog ikke overstige 666,67 SDR  

 for hvert kollo eller anden enhed af godset eller 2 SDR pr. kilo bruttovægt  

 af det gods, som er bortkommet eller beskadiget, afhængigt af hvad der giver  

 det højeste beløb.
For hvert enkelt skadestilfælde kan den samlede erstatning  

 ikke overstige 266.666,67 SDR.
 Stk. 3.  Anvendes der container, pallet eller anden  

 lignende transportindretning til at samle godset, anses  

 transportindretningens indhold for at udgøre et kollo eller anden enhed af  

 godset, og erstatningen kan da ikke overstige 100.000 kr. pr. kollo eller det  

 lavere ansvarsbegrænsningsbeløb, der måtte følge af bestemmelsen ovenfor i  

 stk. 2, såfremt den beløbsmæssige ansvarsbegrænsning blev beregnet som summen  

 af de enkelte godsenheder, der indgår i det enkelte kollo.
 § 15.  KFS' ansvar for tab og beskadigelse af gods  

 bortfalder, såfremt ordregiveren eller dennes repræsentant kunne have opdaget  

 tabet eller beskadigelsen ved udleveringen af godset og har undladt at drage  

 omsorg for at få skaden fastslået, inden varerne forlod KFS' varetægt, enten  

 ved en rapport optaget af KFS' personale eller ved syn og skøn af skønsmænd,  

 udmeldt af Sø- og Handelsretten i København.
Stk. 2.  Når godset er udleveret eller forlangt  

 udleveret, har ordregiveren eller dennes repræsentant pligt til at undersøge  

 dette for manci og beskadigelser.
Erstatningskrav for manci og beskadigelser  

 skal fremsættes skriftlig over for KFS, så snart manglerne er konstateret.  

 Undlader ordregiveren eller dennes repræsentant at fremsætte en sådan  

 reklamation, uagtet han har opdaget eller burde have opdaget en manci eller  

 beskadigelse, kan disse ikke senere gøres gældende mod KFS.
§ 16.  Godtgøres det, at der er lidt skade som følge  

 af forsinkelse, som KFS er erstatningsansvarlig for, skal KFS erstatte  

 skaden.
Erstatningen kan dog ikke overstige 2,5 gange den betaling, der skal  

 erlægges til KFS for ekspedition af godset.
 § 17.  Har KFS forvoldt skaden med forsæt eller grov  

 uagtsomhed, kan KFS ikke påberåbe sig de bestemmelser, som udelukker eller  

 begrænser KFS' ansvar, eller som ændrer bevisbyrden.
 Stk. 2.  Det samme gælder, dersom andre, for hvem KFS er  

 ansvarlig, i tjenesten har udvist forsæt eller grov uagtsomhed.
 § 18.  Erstatningskrav for tab, beskadigelse og  

 forsinkelse af gods, der ikke skriftligt er anerkendt af KFS, forældes efter  

 forløbet af et år, efter at det pågældende gods er udleveret eller forlangt  

 udleveret, medmindre fordringshaveren forinden udløbet af den fornævnte  

 forældelsesfrist på et år anlægger retssag mod KFS.
IX.
Misligholdelse af betalingsforpligtelser og fordringshavermora § 19.  KFS har ret til at tilbageholde gods, for  

 hvilket der skyldes pakhus- eller pladsleje eller arbejdspenge eller betaling  

 for andre ydelser, indtil de skyldige ydelser er betalt.
Stk. 2.  Hvis pakhus-, pladsleje eller arbejdspenge er  

 påløbet for mindst et år, og ordregiveren og godsets ejer - såfremt denne er  

 KFS bekendt og kan findes - forgæves er blevet krævet for det skyldige beløb,  

 kan KFS lade det oplagte gods bortsælge på offentlig auktion, ved mægler  

 eller på anden efter omstændighederne forsvarlig måde.
Sådant bortsalg kan  

 under de anførte bestemmelser også finde sted, selv om der ikke er påløbet  

 pakhus-, pladsleje eller arbejdspenge for et år eller mere, såfremt godset er  

 udsat for hurtig fordærvelse, eller dets fortsatte opbevaring vil medføre  

 uforholdsmæssigt store omkostninger, eller såfremt godset ikke er fjernet  

 inden en af KFS fastsat frist.
Adgangen til at bortsælge godset er dog  

 betinget af, at KFS mindst 8 dage forinden har ladet indrykke en  

 bekendtgørelse herom i Statstidende og mindst et københavnsk dagblad.  

 Bekendtgørelsen skal så vidt muligt indeholde oplysning om godsets mærke,  

 art, kvantum, ankomstmåde og stedet, hvor godset er ankommet, samt oplysning  

 om, at godset vil blive solgt, medmindre betaling har fundet sted inden  

 udløbet af en frist på 8 dage fra bekendtgørelsens dato at regne.
Stk. 3.  Af den indvundne salgssum dækkes  

 bekendtgørelses- og realisationsomkostningerne samt de beløb, som KFS har  

 tilgode i pakhus- eller pladsleje og arbejdspenge.
Resten udbetales til  

 godsets ejer, for så vidt denne kendes eller inden 5 år melder sig og godtgør  

 sin ret.
Er dette ikke tilfældet, tilfalder resten KFS.
For så vidt det ved  

 salget indkomne nettoprovenu ikke dækker de på godset påløbne omkostninger,  

 er ordregiveren forpligtet til at udrede restbeløbet.
 Stk. 4.  Affald eller opfejning, der - uden at kunne  

 henføres til bestemt gods - findes på KFS' grund, tilfalder, for så vidt  

 denne ikke er udlejet til andre, KFS.
§ 20.  KFS har panteret i gods, der er overgivet til  

 KFS med henblik på stevedoring, oplagring og lignende, og som tilhører KFS'  

 ordregiver.
Panteretten omfatter tillige erstatningsbeløb og  

 forsikringssummer for godset.
 Stk. 2.  Panteretten dækker alle på godset hvilende  

 omkostninger og alle øvrige fordringer på ordregiveren, der vedrører  

 kontraktsforholdet mellem KFS og ordregiveren.
Stk. 3.  KFS kan på betryggende måde lade så meget af  

 godset sælge, at KFS' samlede krav, herunder renter og omkostninger, dækkes.  

 Inden KFS tager skridt til fyldestgørelse, skal KFS, medmindre ordregivers  

 bopæl er KFS ubekendt, med 1 uges varsel ved anbefalet brev opfordre  

 ordregiveren til at opfylde KFS' krav.
Dette gælder dog ikke, hvis omgående  

 salg er nødvendigt for at undgå eller begrænse tab.
X.
Udlevering af gods § 21.  Det hos KFS beroende gods udleveres på grundlag  

 af en udleveringshjemmel, der afgives af KFS enten i henhold til et påtegnet  

 og eventuelt endosseret konnossement eller til en udleveringsordre fra dem,  

 der har rådighedsret over godset.
 Stk. 2.  KFS kan nægte at udlevere gods, der er modtaget  

 fra et skib, før losning og sortering af den til KFS bestemte ladning er  

 tilendebragt.
 Stk. 3.  KFS er berettiget til at forlange gods fjernet  

 med 14 dages varsel, når de trafikale forhold nødvendiggør dette.
XI.
Transport af gods § 22.  I det omfang der ikke er fastsat særlige regler  

 ved bestemmelserne ovenfor i nærværende reglement, gælder følgende  

 bestemmelser om transport af gods:
 Stk. 2.  For jernbanetransport, der besørges af KFS,  

 gælder de for befordring af gods på statsbanerne til enhver tid gældende  

 forskrifter, dog bortset fra tariferings- og takstbestemmelserne.
 Stk. 3.  For anden transport, der besørges af KFS,  

 finder lovgivningens almindelige regler om transportvirksomhed til lands  

 eller til søs anvendelse.
XII.
Almindelige regler for udleje § 23.  KFS kan udleje grunde eller lokaler til  

 Frihavnen til virksomheder og lignende, mod at disse underkaster sig KFS'  

 bestemmelser samt toldvæsenets forskrifter.
 Stk. 2.  Taksterne for udleje af arealer, pladser,  

 pakhuse og lokaler i pakhuse og dertil hørende kontorer samt lejevilkårene i  

 øvrigt skal godkendes af ministeriet for offentlige arbejder.
 Stk. 3.  Ministeriet for offentlige arbejders og  

 toldvæsenets tilladelse skal indhentes, såfremt lejeren ønsker at etablere  

 detailudsalg, at indrette industrivirksomhed, at anvende det lejede til  

 formål, der må anses for Frihavnen uvedkommende, eller ønsker at opnå mere  

 end 15 års uopsigelighed på sin lejekontrakt.
XIII.
Lejernes forpligtelser § 24.  Enhver lejer i Frihavnen har pligt til at føre  

 lagerregnskab over de inden for det lejede område beroende varer.
 Stk. 2.  Fremleje af lokaler og pladser eller af dele af  

 disse må ikke finde sted uden KFS' skriftlige tilladelse.
Stk. 3.  Lejere i Frihavnen, som ved lejemålet er blevet  

 undergivet særlige indskrænkninger i deres forretningsdrift som følge af  

 deres virksomheds karakter, er pligtige til at iagttage de  

 kontrolforskrifter, KFS og toldvæsenet måtte bestemme for at kunne påse  

 indskrænkningernes overholdelse.
Varer, som detailhandlere alene har  

 tilladelse til at sælge til skibsforsyning, må af disse kun udleveres mod  

 skriftlig bestilling fra vedkommende rederi eller dettes befuldmægtigede.
 Stk. 4.  Lejerne er forpligtet til i deres virksomheder  

 i Frihavnen ikke at benytte anden elektrisk belysning eller kraft end den,  

 der aftages fra Københavns Belysningsvæsen efter dettes betingelser og  

 tariffer.
 Stk. 5.  Reklamering, skiltning o.lign. på eller ved  

 udlejede arealer eller lokaler kræver KFS' godkendelse.
XIV.
Særlige toldforskrifter § 25.  I henhold til toldlovgivningen er  

 virksomhederne og lagre i Frihavnen underkastet de bestemmelser, der  

 fastsættes af toldvæsenet eller andre statslige myndigheder om kontrol såvel  

 ved frihavnsområdets grænser som på frihavnsområdet, til beskyttelse af told-  

 og afgiftsinteresser og varetagelse af de toldvæsenet i øvrigt pålagte  

 opgaver, herunder kontrollen med varers indførsel og udførsel.
 Stk. 2.  Der er endvidere i ministeriet for skatter og  

 afgifters bekendtgørelse om toldbehandling fastsat særlige regler for  

 indførsel og opbevaring af højt beskattede varer i Frihavnen.
Stk. 3.  Overtrædelse medfører straf efter  

 toldlovgivningen.
Lagerhaverne hæfter i overensstemmelse med  

 toldlovgivningens regler for told og afgifter af oplagte højt beskattede  

 varer, som ikke forefindes ved toldvæsenets eftersyn, og som ikke godtgøres  

 at være fraført på forskriftsmæssig måde, eller som ikke på en efter  

 toldvæsenets skøn betryggende måde godtgøres at være forgået under opbevaring  

 i de af toldvæsenet godkendte lokaler af grunde, som kan henføres til varens  

 egen beskaffenhed, eller som følge af et hændeligt uheld eller lignende.
XV.
Forbrug af spiritus, vin, øl m.m. samt uberigtigede varer § 26.  Indførsel af spiritus, vin og øl til Frihavnen  

 til forbrug sammesteds er forbudt, medmindre indførslen sker ifølge  

 rekvisition enten fra de næringsdrivende i Frihavnen, som har særlig  

 tilladelse til forhandling af disse varer, fra et skib til dettes  

 proviantering, fra dem, som med ministerielt samtykke har fast bopæl i  

 Frihavnen, eller fra marketenderier med lovlig anerkendt  

 marketenderibevilling.
Stk. 2.  Personlig brug eller forbrug i Frihavnen af  

 varer, der er tilført denne i uberigtiget stand eller mod fritagelse for  

 eller godtgørelse af told og afgifter, er, bortset fra tilladt forbrug af  

 proviant i skibe, forbudt.
Køb, modtagelse, salg eller levering af de foran  

 nævnte varer til personlig brug eller forbrug i Frihavnen er ligeledes  

 forbudt.
 Stk. 3.  Overtrædelse medfører straf efter  

 toldlovgivningen, hvorhos de varerne påhvilende told- og afgiftsbeløb skal  

 tilsvares.
XVI.
Værneting og lovvalg § 27.  Alle retssager, anlagt af eller mod KFS,  

 angående retsforhold, der reguleres af bestemmelserne i nærværende  

 driftsreglement, herunder retssager mod ordregiver, anlægges ved KFS'  

 hjemting.
 Stk. 2.  Dansk rets regler skal lægges til grund ved  

 afgørelsen af retssagerne.
XVII.
Ikrafttræden § 28.  Nærværende reglement træder i kraft den 1. juni  

 1985.
 Stk. 2.  Samtidig ophæves bestemmelserne i ministeriet  

 for offentlige arbejders bekendtgørelse af 31. maj 1961 af Reglement for  

 driften af Københavns Frihavn.
