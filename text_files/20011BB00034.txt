Fremsat den 4. oktober 2001 af  

 Gitte Lillelund Bech (V),  

 Else Winther Andersen (V),  

 Knud Erik Kirkegaard (KF) og Brian&nbsp  

 ;Mikkelsen (KF) Forslag til folketingsbeslutning om ophævelse af kommunernes  

 pligt til at tilbyde modersmålsundervisning Folketinget opfordrer regeringen til snarest at  

 fremsætte de fornødne lovforslag, således at kommunerne  

 ikke længere forpligtes til at tilbyde modersmålsundervisning i  

 folkeskoleregi og ressourcerne til modersmålsundervisning i stedet kan  

 anvendes til styrkelse af danskundervisningen.
Bemærkninger til  

 forslaget Beslutningsforslaget er en delvis  

 genfremsættelse af beslutningsforslag nr.
B 68, folketingsåret  

 2000-01 (se Folketingstidende 2000-01, forhandlingerne side 3871 og  

 tillæg A side 2981 og 2982), og beslutningsforslag nr.
B 89,  

 folketingsåret 1999-2000 (se Folketingstidende 1999-2000,  

 forhandlingerne side 4884 og 7644, tillæg A side 5247 og 5248 og  

 tillæg B side 641).
Forslagsstillerne anser beherskelse af dansk i skrift og  

 tale som en af de væsentligste forudsætninger for en succesfuld  

 integration i Danmark.
Beherskelse af dansk er en absolut nødvendighed  

 for at kunne begå sig i såvel sociale som arbejdsmæssige  

 sammenhænge.
Dette er i løbet af 2000 og 2001 blevet  

 dokumenteret af både LO og DA i forbindelse med analyser af  

 fremmedsprogedes muligheder på arbejdsmarkedet.
Desværre opleves  

 det ofte, at mange fremmedsprogede ikke i tilstrækkeligt omfang kan  

 deltage fuldt ud i det sociale og arbejdsmæssige liv i Danmark som  

 følge af en mangelfuld beherskelse af netop dansk i skrift og tale,  

 hvilket resulterer i en ringere mulighed for integration i det danske  

 samfund.
Kommunerne er i dag forpligtet til at tilbyde  

 modersmålsundervisning til tosprogede elever i folkeskoleregi.
I dag  

 udbydes der således modersmålsundervisning i over 27 forskellige  

 sprog, herunder eksempelvis færøsk, punjabi og engelsk.  

 Tosprogede elever med ret til modersmålsundervisning defineres i den  

 forbindelse som elever, hvor den ene af forældrene er tilflyttet fra  

 f.eks.
Tyrkiet, og den anden er født her i landet, og hvor tyrkisk er  

 forældrenes indbyrdes talesprog eller fælles kulturelle sprog.  

 Der tænkes herved på tilfælde, hvor også den anden af  

 forældrene er af tyrkisk afstamning.1) Det er forslagsstillernes holdning, at tosprogede elever  

 ikke nødvendigvis skal have tilbudt modersmålsundervisning i  

 folkeskoleregi.
Samtidig bør det overvejes, om det overhovedet skal  

 være en kommunal eller statslig opgave at tilbyde denne form for  

 undervisning.
I stedet bør kommunerne have fokus på  

 sprogstimulering generelt, eksempelvis i dansk.
Kommunerne skal således  

 ikke længere være forpligtet til at tilbyde  

 modersmålsundervisning.
Forslagsstillerne ønsker stadig, at Danmark skal  

 opfylde sine internationale forpligtigelser på området.
Her  

 tænkes på artikel 3 i EF-direktivet fra 1977 (77/486/EØF)  

 og den tilknyttede ministerrådsbeslutning fra 1989 samt FN s konvention  

 fra 1989 om barnets rettigheder, som Danmark har tilsluttet sig.
Overholdelse  

 af disse forpligtelser kan udmærket ske på anden måde end  

 ved obligatorisk pligt til udbud af modersmålsundervisning i  

 folkeskoleregi, hvilket erfaringer fra de øvrige EU-lande viser.
 Idet det danske sprog som tidligere nævnt er alfa og  

 omega for integrationen samt for deltagelsen i undervisningen i folkeskolen,  

 foreslår forslagsstillerne, at det beløb, der spares ved at  

 ophæve kommunernes pligt til at tilbyde modersmålsundervisning, i  

 stedet kan anvendes til øget danskundervisning for tosprogede  

 børn inden skolestart.
Skriftlig  

 fremsættelse Gitte Lillelund Bech (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 kommunernes pligt til at tilbyde modersmålsundervisning.
(Beslutningsforslag nr.
B 34).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
 1)   Jf. svar  

 på spørgsmål S 2353, folketingssamlingen 2000-2001.
