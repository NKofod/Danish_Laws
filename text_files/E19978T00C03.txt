C.3 Eksportoplag C.3.1 Bevilling C.3.2 Oplæggelse C.3.3 Fraførsel C.3.4 Overdragelse og overførsel C.3.5 Opbevaring, behandlinger, forarbejdning og  

 blanding C.3.6 Regnskab Formål Eksportrestitutioner for landbrugsprodukter udbetales almindeligvis, når  

 det er godtgjort, at produkterne er udført fra EU's toldområde, se C.1 om  

 udførsel.
R/fo 565/80 Der er mulighed for forudbetaling - præfinansiering - af et beløb, der  

 svarer til eksportrestitutionen for EU-produkter, som anbringes på toldoplag  

 med henblik på udførsel.
Disse toldoplag kaldes i Danmark for eksportoplag.
 Reglerne for eksportoplag svarer til reglerne for toldoplag.
 Ordningen er, med hensyn til beregning og udbetaling af restitutioner,  

 nærmere beskrevet i EU-direktoratets eksportørvejledning.
 Told-Skat varetager kontrolopgaver i forbindelse med produkternes  

 oplæggelse, henliggen på eksportoplag, fraførsel og udførsel.
 Der findes en tilsvarende ordning benævnt "fremstilling under  

 toldkontrol" med henblik på udførsel mod restitution, se  

 EU-direktoratets eksportørvejledning.
Det legale grundlag Reglerne om eksportoplag findes i artikel 84-90 og 98-113 i toldkodeksen,  

 artikel 503-538 i gennemførelsesbestemmelserne og i:
 - R/fo nr. 565/80 af 4. marts 1980 om forudbetaling af  

 eksportrestitutioner for landbrugsprodukter - ændret ved R/fo nr. 2026/83.
 - K/fo nr. 3665/87 af 27. november 1987, med senere ændringer, om fælles  

 gennemførelsesbestemmelser for eksportrestitutioner for landbrugsprodukter.
 - R/fo nr. 1776/92 af 30. juni 1992 om opbevaring af korn og ris på  

 toldoplag med henblik på eksport.
 - Lov nr. 414 af 13. juni 1990 om administration af Det Europæiske  

 Fællesskabs forordninger om markedsordninger for landbrugsvarer mv., ændret  

 ved lov nr. 265 af 6. maj 1993.
C.3.1 Bevilling GB art. 508-512 Told- og skatteregionen kan udstede bevilling til oplæggelse på  

 eksportoplag af landbrugsprodukter og sammensatte varer, når der på datoen  

 for oplæggelsen er fastsat en eksportrestitution på nul eller derover.
Satser  

 kan oplyses af EU-direktoratet.
 Ansøgning om bevilling udfærdiges efter modellen i bilag 29 og skal  

 desuden indeholde en angivelse af varekoder for de varearter, der er omfattet  

 af ansøgningen.
GB art. 534, stk. 4 Varer, der oplægges, skal være bestemt til udførsel i uforandret stand til  

 steder uden for EU's toldområde eller til formål, der er ligestillet hermed,  

 fx proviantering.
Bevilling kan udstedes til pakhusforretninger mv.
Bevillingshaveren  

 behøver således hverken at være ejer eller eksportør af varerne.
 Bevillingshaveren skal føre et oplagsregnskab, se A.13.4.
C.3.2 Oplæggelse R/fo 565/80, art. 5 Ved oplæggelse af varer på eksportoplag, forudbetales der et beløb, der  

 svarer til eksportrestitutionen.
 Oplæggelsesperioden er begrænset, og der skal stilles sikkerhed over for  

 EU-direktoratet.
 Oplæggelsen skal forud anmeldes for den told- og skatteregion, hvor  

 oplaget ligger.
GB art. 530 og GB art. 513 stk. 1 Oplæggeren skal ved toldbehandlingen frembyde varerne og samtidig afgive  

 udførselsangivelse, landbrug, til den told- og skatteregion, hvor oplaget  

 ligger.
 Reglerne om udfyldning af udførselsangivelsen er beskrevet i bevillingen,  

 se C.1.5.2.
GB art. 531 Udførselsangivelsen skal være vedlagt dokumentation for, at betingelserne  

 vedrørende sikkerhedsstillelse er bragt i orden over for EU-direktoratet.  

 Endvidere skal en eventuel eksportlicens eller forudfastsættelsesattest være  

 vedlagt.
K/fo 3665/87, art. 26 Varerne er bragt under toldkontrol fra den dato, hvor told- og  

 skatteregionen har antaget udførselsangivelsen, og forbliver under  

 toldkontrol indtil de er udført af EU's toldområde eller er leveret til  

 ligestillede formål.
Art. 13 Varerne, der oplægges, skal være af sund og sædvanlig handelskvalitet.  

 Varer, der er bestemt til konsum, kan ikke oplægges, når deres anvendelse til  

 dette formål er udelukket eller i betydelig grad forringet på grund af deres  

 egenskaber eller tilstand.
C.3.3 Fraførsel GB art. 533 Fraførsel skal forud anmeldes for den told- og skatteregion, hvor oplaget  

 ligger.
Ved fraførslen skal eksportøren frembyde varerne for denne told- og  

 skatteregion.
Eksportøren skal afgive en udførselsangivelse, landbrug og evt.  

 kontroleksemplar T5, se C.1.2.5.2. Endvidere skal eksportøren opfylde de  

 betingelser, der gælder for udførsel af varer i øvrigt.
 Reglerne om udfyldning af udførselsangivelsen er beskrevet i bevillingen,  

 se C.1.2.5.2.
Efter at varerne er toldbehandlet ved fraførslen, skal de udføres af EU's  

 toldområde efter de almindelige regler for udførsel af varer mod  

 eksportrestitution, se C.1.3, eller leveres til ligestillede formål.
Varerne  

 forbliver under toldkontrol, indtil de forlader Fællesskabets toldområde.
K/fo 3665/87, art. 32 Senest 60 dage efter, at toldmyndighederne har antaget  

 udførselsangivelsen, landbrug, skal varerne have forladt EU's toldområde  

 eller være leveret til ligestillede formål.
 Ved fraførslen skal varerne opfylde samme kvalitetskrav som ved  

 oplæggelsen, se C.3.2.
Under særlige omstændigheder kan varerne fraføres på anden måde end ved  

 udførsel eller til ligestillede formål.
Dette kræver en henvendelse til den  

 told- og skatteregion, hvor oplæggeren er registreret.
C.3.4 Overdragelse og overførsel Varer, der er oplagt på eksportoplag, kan overdrages til en anden  

 virksomhed, herunder til bevillingshaveren.
GB art. 526 Varer, der er oplagt på eksportoplag, kan overføres til et andet  

 eksportoplag her i landet eller i et andet medlemsland.
Den samlede  

 oplæggelsestid må ikke overstige den for ordningen fastsatte.
 Oplæggeren skal før overførslen henvende sig til den told- og  

 skatteregion, hvor eksportoplaget med varerne er beliggende.
 De nærmere regler vedrørende dokumentgangen er beskrevet i bevillingen.
C.3.5 Opbevaring, behandlinger, forarbejdning og blanding Opbevaring Varerne skal opbevares i de lokaliteter, der er nævnt i bevillingen, og  

 som tilhører eller er lejet af den virksomhed, der har bevilling.
 Opbevaringen skal ske på en sådan måde, at umiddelbar identifikation og  

 kontrol af de enkelte oplagte varearter er mulig.
 Hver enkelt vareparti skal opbevares særskilt, således at der ikke kan ske  

 sammenblanding med andre varer, se dog nedenfor om blanding.
K/fo 25/90, ændret ved K/fo 965/93, art. 1 Told- og skatteregionen kan tillade fælles oplagring, dvs. at varerne  

 oplagres sammen med varer, der ikke er oplagt på eksportoplag.
Det er en  

 betingelse, at de oplagte varer til enhver tid kan identificeres, og at hver  

 vares toldmæssige status i øvrigt kan konstateres.
Behandlinger GB art. 532 Told- og skatteregionen kan tillade, at der under varernes henliggen på  

 oplaget foretages følgende:
- lageropgørelse, - anbringelse af varemærker, stempler, etiketter eller andre kendemærker  

 af lignende art på varerne eller deres emballage, såfremt dette ikke giver  

 indtryk af, at varerne har en anden oprindelse end den faktiske, - ændringer af varemærker eller numre på kolli, såfremt dette ikke giver  

 indtryk af, at varerne har en anden oprindelse end den faktiske, - emballering, udpakning, ompakning, udbedring af emballage, - luftning, - nedkøling, - nedfrysning.
Forarbejdning Der må ikke foretages forarbejdning af varerne, mens de ligger på oplaget.
Blanding Told- og skatteregionen kan tillade, at visse produkter under  

 markedsordningerne for korn og ris, når de opbevares som styrtegods på  

 eksportoplag, blandes med andre produkter:
KFO 1776/92, art. 1 - produkter, der er omhandlet i artikel 1, litra a), b) og c), i  

 forordning nr. 1766/92 om markedsordningen for korn, - produkter, der henhører under KN-kode 1102 og 1107, - produkter, der er omhandlet i artikel 1, litra a), i forordning nr.  

 1418/76 om markedsordningen for ris, kan således, når de opbevares som styrtegods på eksportoplaget, blandes  

 med andre produkter, der:
1. henhører under den samme 12-cifrede varekode/restitutionskode, 2. har de samme tekniske kendetegn, 3. opfylder betingelserne for ydelse af eksportrestitutioner, 4. også er anbragt under toldkontrol med henblik på udførsel eller  

 levering til ligestillede formål mod eksportrestitution.
C.3.6 Regnskab GB art. 517-521 Bevillingshaveren skal føre et oplagsregnskab, hvoraf de enkelte  

 oplæggelser og fraførsler fremgår, og hvori hver enkelt oplagt vareart kan  

 identificeres, se A.13.4.
