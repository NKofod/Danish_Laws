Cirkulære om plan for tilsynet med den  

 kommunale personligning for perioden 1/10 1998 til 30/6 1999 Denne plan for tilsynet med den kommunale ligning er  

 vedtaget af Ligningsrådet og udarbejdet i henhold til  

 skattestyrelseslovens § 13, stk. 1.1) Formålet med tilsynsplanen er:
at	styrke tilsynet og samarbejdet mellem told- og skatteregionerne og  

 kommunerne at	beskrive området for tilsynet at	sikre indsigt om ligningens kvalitet, ensartethed og  

 effektivitet at	sikre et ensartet tilsyn.
 Tilsynet tilrettelægges desuden under hensyn til, at  

 Ligningsrådet kan få indblik i ligningens effektivitet og  

 ensartethed, og herunder få en bedre mulighed for opfølgning  

 på ligningsplanen.
 Tilsynsplanen skal tjene som en vejledning for told- og  

 skatteregionerne i tilsynets opgaver, således at tilsynet  

 tilrettelægges og gennemføres ensartet.
Told- og Skattestyrelsen og Ligningsrådet vil  

 følge tilsynet på baggrund af afrapporteringer fra  

 regionerne De enkelte tilsynselementer 1.	Kontrol af målopfyldelse og kontrolprocesser 2.	Efterprøvelse af skatteansættelser 3.	Afrapportering 4.	Samarbejde, instruktion og vejledning.
 Som et led i tilsynet indgår endvidere  

 kommunalbestyrelsens redegørelse om forløbet af lignings- og  

 revisionsarbejdet, jf. ligningsplanen.
1. Kontrol af målopfyldelse og kontrolprocesser Told- og skatteregionerne skal følge op på,  

 om Ligningsrådets måltal for hovedaktionærer og  

 erhvervsdrivende nås.
På baggrund af registreringerne i det statslige  

 ligningsstatistiksystem følger regionerne produktionen på de  

 enkelte ligningsgrupper.
Regionerne foretager udtræk fra  

 ligningsstatistiksystemet efter hver kørsel.
Tidspunktet for de  

 enkelte kørsler fremgår af styrelsens brev af 11. maj 1998,  

 j.nr. 99/98-0366-00004.
 Såfremt regionen vurderer, at produktionen for  

 personligt erhvervsdrivende efter 1. halvdel af ligningsplanperioden pr. 1.  

 januar 1999 ligger væsentligt under den produktion, som kommunen har  

 planlagt i sin ligningsplan, skal regionen bede kommunen om at  

 redegøre for forholdet.
 Som en væsentlig afvigelse anses et efterslæb  

 på 25 pct. og derover i forhold til den af kommunen planlagte  

 produktion.
 Kommunernes målopfyldelse behandles desuden i  

 forbindelse med den kommunale redegørelse, jf. ligningsplanen.
For at sikre et retvisende billede af ligningsindsatsen  

 skal regionerne foretage en kontrol af, om kommunernes indberetning er  

 foretaget i overensstemmelse med definitionerne af de tre kontrolprocesser  

 jf.
TSS-cirk. 1998-9.
 Kontrollen foretages i forbindelse med  

 efterprøvelsen af skatteansættelser, jf. nedenfor.
2. Efterprøvelse af skatteansættelser Told- og skatteregionerne skal gennemgå et antal  

 skatteansættelser for hver kommune.
Antallet af  

 skatteansættelser, der skal gennemgås, afhænger af  

 kommunens mandtal for personlig erhvervsdrivende pr. 1/9 1998.
Kommuner Antal skatteansættelser med mere end 9.000 prs. erh.
25 med mere end 1.500 prs. erh.
15 med 1.500 prs. erh. eller færre 10 Skatteansættelserne udvælges fra den seneste  

 ligningsplanperiode, dvs. ansættelser gennemført i perioden 1/7  

 1997 - 30/6 1998, på baggrund af branchekode og  

 virksomhedsomsætning, jf. nærmere i bilag 1 om udvælgelsen  

 og fordelingen på følgende kriterier:
1.	gennemførte ansættelsesændringer, der medregnes  

 til måltalsopfyldelse, 2.	gennemførte kontroller, der medfører  

 måltalsopfyldelse, men som ikke har medført  

 ansættelsesændringer, 3.	ansættelser, der ikke er kontrolleret.
 Gennemgangen af ansættelser, som ikke er  

 kontrolleret efter en af de 3 kontrolprocesser, sker med henblik på at  

 vurdere kvaliteten af kommunens udsøgning.
Regionen skal bl. a. vurdere om kontrolprocessen er anvendt i overensstemmelse med  

 TSS-cirkulære 1998-9, planlægningen og gennemførelsen af kontrollen, om de formelle krav er opfyldt og om regionen er materielt enig i ansættelsen.
 Ved gennemgangen af ansættelserne skal regionen  

 anvende det som bilag 2 vedlagte tilsynsskema.
 De skatteansættelser, der er under påklage,  

 indgår ikke i efterprøvelsen.
For de skatteydergrupper, hvor Ligningsrådet ikke  

 har fastsat måltal, skal regionen undersøge om kommunen har  

 behandlet alle væsentlige uoverensstemmelser mellem registrerede  

 oplysninger og skatteyderens oplysninger.
Undersøgelsen omfatter  

 bundne og obligatoriske udsøgningskriterier.
 Regionerne får efter ligningsplanperiodens  

 udløb stillet data til rådighed, som viser hvilke skatteydere i  

 regionens kommuner, der er udsøgt i SLS-P-systemet med baggrund i  

 differencer mellem indberettede beløb og selvangivne beløb.  

 Samtidig får regionen stillet data til rådighed, som viser hvilke  

 skatteydere, der er lignet.
 I de tilfælde, hvor kommunernes  

 ændringsprocent på skatteydere med differencer er  

 væsentlige lavere end landsgennemsnittet, udtager regionen 10 sager  

 tilfældigt udvalgt blandt de skatteydere, som ikke er lignet.  

 Resultatet af regionens undersøgelse indgår i regionens  

 tilbagemelding til skattechefen og i afrapporteringen til Told- og  

 Skattestyrelsen og Ligningsrådet.
 Told- og Skattestyrelsen udsender oplysninger om  

 landsgennemsnittet.
 Regionen undersøger desuden kommunernes anvendelse  

 af de tilsendte kontroloplysninger i ligningsplanperioden, indhentet ved  

 regionernes arbejdsgiverkontrol mv.
 Regionen skal efterprøve skatteansættelser  

 vedrørende personer, der har en særlig tilknytning til kommunen,  

 f.eks. borgmesteren og skatteankenævnsformanden, samt skattechefen og  

 kommunaldirektøren, når disse er hjemmehørende i  

 kommunen.
Regionen skal efterprøve skatteansættelserne  

 for personer, der kan henføres til denne personkreds, indenfor en  

 3-årig periode.
Regionen skal udtage mindst én  

 skatteansættelse årligt til efterprøvelse.
 Regionen fastlægger i samarbejde med kommunen, hvem  

 der indgår i personkredsen.
3. Afrapportering Som dokumentation for tilsynets gennemførelse  

 udarbejder told- og skatteregionen en tilsynsrapport, der omhandler alle de  

 berørte emner, for hver kommune.
 Tilsynsrapporten skal indeholde kopier af de  

 tilsynsskemaer, som regionen udfylder i forbindelse med efterprøvelsen  

 af de udvalgte skatteansættelser.
Tilsynsrapporten vedlægges et afrapporteringsskema  

 for kommunen.
Skemaet er en oversigt over oplysningerne i de enkelte  

 tilsynsskemaer.
Afrapporteringsskemaet er vedlagt som bilag 3.
 Udkast til tilsynsrapporten sendes til skattechefen og  

 kommunens eventuelle bemærkninger indarbejdes.
Evaluering af de enkelte elementer i tilsynet sker  

 regionalt.
Regionen og kommunen evaluerer det gennemførte tilsyn  

 på et møde.
 Den kommunale skattemyndighed og regionen aftaler den  

 nærmere opfølgning på enkeltsager.
 Tilsynsrapporten skal være udarbejdet senest den 1.  

 november 1999. Tilsynsrapporten indsendes, sammen med regionens  

 bemærkninger til den kommunale redegørelse om ligningens  

 forløb til Told- og Skattestyrelsen, der herefter orienterer  

 Ligningsrådet om status for tilsynet.
 Tilsynsrapporten sendes ligeledes til kommunalbestyrelsen  

 sammen med kopi af regionens eventuelle bemærkninger til den kommunale  

 ligningsredegørelse.
 Regionen tilskriver kommunalbestyrelsen, hvis  

 skatteforvaltningen ikke efterkommer anvisninger fra regionen, eller hvis der  

 konstateres væsentlige fejl og mangler i skatteforvaltningens arbejde.
 Regionen kan i det omfang, det skønnes  

 hensigtsmæssigt eller nødvendigt, foretage  

 skatteansættelsen, hvor denne ikke tidligere er foretaget eller  

 ændre den kommunale skatteansættelse, hvis regionen finder, at  

 den er urigtig.
 Hvis regionen i forbindelse med tilsynet konstaterer, at  

 kommunens anvendelse af ligningsmyndighedskoder ikke er i overensstemmelse  

 med slutvejledningen, skal regionen gøre skattechefen opmærksom  

 på forholdet.
4. Samarbejde, instruktion og vejledning Der lægges fortsat vægt på samarbejde,  

 instruktion og vejledning.
 Samarbejdet dækker bl.a.:
udveksling af kontrolerfaringer forslag til og tilrettelæggelse af fælles  

 kontrolaktioner evaluering af kontrolsamarbejdet orientering om nye regler planlægning af skatteinstruktioner drøftelse af principielle spørgsmål og  

 sager.
 Ligningsrådet skal anbefale, at der indgås en  

 samarbejdsaftale mellem kommunerne og Told- og skatteregionerne,  

 såfremt der ikke allerede er indgået en sådan aftale.
I tilsynsrapporten oplyser regionerne, hvornår  

 samarbejdsaftalen er indgået eller ajourført.
Regionen evaluerer  

 tillige samarbejdet med de enkelte kommuner.
 1) I Told- og Skattestyrelsens egen fortløbende  

 nummerrække har cirkulæret nr. 1998-25.
