Betænkning afgivet af Arbejdsmarkedsudvalget den 29. marts  

 2006 Betænkning over Forslag til lov om barseludligning på det  

 private arbejdsmarked  

  

 (barseludligningsloven) [af familie- og forbrugerministeren (Lars  

 Barfoed)] 1. Ændringsforslag Det Radikale Venstres og Enhedslistens medlemmer af udvalget har  

 stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 8. december 2005 og var til 1.  

 behandling den 18. januar 2006. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 8. september 2005 dette  

 udkast til udvalget, jf. alm. del  bilag 171 (folketingsåret 2004-05,  

 2.  

 samling). Den 22. december 2005 sendte familie- og forbrugerministeren de  

 indkomne høringssvar og et notat herom til udvalget.
Skriftlige henvendelser Udvalget har i forbindelse med  

 udvalgsarbejdet modtaget skriftlige henvendelser fra:
DS Håndværk & Industri, PricewaterhouseCoopers og Sammenslutningen af Landbrugets  

 Arbejdsgiverforeninger (SALA).
 Familie- og forbrugerministeren har over for udvalget  

 kommenteret de skriftlige henvendelser.
Deputationer Endvidere har Finanssektorens Arbejdsgiverforening og DS  

 Håndværk & Industri mundtligt redegjort for deres holdning til  

 lovforslaget.
Spørgsmål Udvalget har stillet 5 spørgsmål til familie- og  

 forbrugerministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
Socialdemokratiets og Socialistisk Folkepartis medlemmer af  

 udvalget anser barseludligningsordningen som et vigtigt skridt i retning af  

 et  

 mere ligestillet arbejdsmarked.
Med denne lov bliver de virksomheder, der  

 endnu  

 ikke er en del af en decentral aftale om barseludligning, også dækket ind.  

 Virksomhederne bliver med barseludligningsordningen sikret en kompensation  

 for  

 den løn, de udbetaler til deres barslende medarbejdere.
Det vil betyde, at  

 der  

 ikke længere er det samme økonomiske incitament til at vælge kvinder i den  

 fødedygtige alder fra.
Barseludligningsordningen vil således bidrage til at  

 løse problemet med overledighed blandt kvinder i den fødedygtige alder.  

 Overordnet  

 set vil barseludligningen også medvirke til at bryde det kønsopdelte  

 arbejdsmarked og sikre ligeløn.
Sammen med oppositionens forslag om at  

 øremærke  

 12 uger af barselorloven til fædre (Beslutningsforslag nr.
B 66) vil dette  

 betyde et stort fremskridt for ligestillingen på arbejdsmarkedet.
Socialdemokratiet og SF lægger vægt på, at arbejdsmarkedets  

 parter selv har fået og udnyttet muligheden for at lave deres egne  

 barseludligningsordninger via aftalesystemet.
En stor del af arbejdsmarkedet  

 er  

 allerede i dag dækket af decentrale barseludligningsordninger, og det vil  

 også  

 fremover være muligt at oprette decentrale ordninger.
Den lovbaserede ordning ligger tæt op ad den model, der er  

 aftalt på DA/LO-området.
Socialdemokratiet og SF har lagt vægt på, at  

 lovgivningen ikke skal undergrave den aftale, som arbejdsmarkedets parter har  

 indgået.
Modellen løser ikke alle problemer, og derfor vil Socialdemokratiet  

 og  

 SF også opfordre arbejdsmarkedets parter til konstant at søge at forbedre de  

 eksisterende ordninger eller søge at oprette decentrale ordninger.  

 Socialdemokratiet og SF har lagt vægt på, at der er indføjet en  

 revisionsklausul  

 i loven, som betyder, at loven 3 år efter dens ikrafttræden bliver taget op  

 til  

 revision på baggrund af en uafhængig evaluering af de ligestillingsmæssige  

 effekter af loven, herunder om den har haft en tilfredsstillende effekt på  

 ligestillingen med hensyn til brancher, arbejdsfunktioner og lønudvikling.  

 Socialdemokratiet og SF er også tilfredse med, at udviklingen vil blive fulgt  

 tæt af Ligestillingsafdelingen, og at aftalepartierne hvert år skal drøfte  

 udviklingen.
Der er fortsat et uløst problem, idet virksomhederne i de  

 decentrale ordninger skal betale moms af de ydelser, de får fra ATP, mens det  

 ikke gælder for virksomhederne i den lovbaserede ordning.
Ministeren har ikke  

 fundet det muligt at fritage de decentrale ordninger for moms, og man har  

 ikke  

 kunnet finde andre løsninger på problemet.
Socialdemokratiet har foreslået,  

 at  

 virksomhederne under den lovbaserede ordning indbetaler et ekstra beløb, som  

 svarer til den ekstra udgift, de decentrale ordninger har ved at bruge ATP.  

 De  

 ekstra midler kunne så have været brugt til f.eks. en styrket  

 forskningsindsats  

 i ligestilling på arbejdsmarkedet.
Det ønskede regeringen ikke, men  

 Socialdemokratiet  

 og SF vil kraftigt opfordre ministeren til at fortsætte med at undersøge  

 mulighederne for, at dette problem bliver løst.
Samtidig beklager Socialdemokratiet og SF dybt, at regeringen  

 ikke har ønsket at inkludere de selvstændigt erhvervsdrivende i  

 barseludligningsordningen.  

 Socialdemokratiet og SF mener, at den manglende barseludligning for  

 selvstændige er en af de væsentligste barrierer for unge  især  

 kvindelige   

 iværksættere.
Hvis regeringen mener det alvorligt, at man gerne vil have  

 flere  

 kvindelige iværksættere, vil en barseludligning være et godt sted at starte.  

 Socialdemokratiet og SF havde gerne set, at gruppen af selvstændige blev en  

 del  

 af den obligatoriske ordning, og derfor støtter Socialdemokratiet og SF de  

 ændringsforslag, som Det Radikale Venstre og Enhedslisten har stillet til  

 lovforslaget.
Det Radikale Venstres  

  og  

 Enhedslistens medlemmer af udvalget   

 hilser  

 barseludligningen velkommen som et skridt i den rigtige retning, fordi den  

 udligner udgifterne til barsel mellem brancher  

 og virksomheder, der har mange mænd ansat, og brancher  

 og virksomheder, der har mange kvinder  

 ansat.
Den udligning er med til at reducere den økonomiske byrde for de  

 virksomheder, som har mange medarbejdere, der går på barsel.
Loven kan på den  

 måde gøre det lettere for kvinder i den fødedygtige alder at få et arbejde.  

 Loven signalerer også, at det er et fælles ansvar at sikre gode vilkår under  

 barsel i Danmark.
Det Radikale Venstre  

 og  

 Enhedslisten  

 havde dog gerne set, at  

 barseludligningen var baseret på en lønsumsmodel frem for et fast bidrag pr.  

 medarbejder.
På samme måde havde Det Radikale Venstre  

 og  

 Enhedslisten   

 også gerne set, at  

 refusionen fra udligningen skete   

 på en sådan måde, at arbejdsgiverne  

 fik en større del af udgiften til løn under barsel dækket, også  

 for relativt højtlønnede ansatte.  

 Det ville have banet vejen for en højere udligning og derved gjort det  

 lettere  

 for højerelønnede  navnlig fædre  at forhandle sig til fuld løn  

 under barsel.  

 Barseludligningen, som den her vedtages, betyder, at arbejdsgivere til  

 forældre  

 på barselorlov maksimalt får 22.000 kr. om måneden i refusion for løn under  

 barsel.
Derfor kan det ikke forventes, at loven vil ændre på længden af  

 den orlov, typisk lavtlønnede mødre tager, og den orlov, typisk højerelønnede  

 fædre  

 tager.
Det vil fortsat være kvinden, som i ni ud af ti tilfælde tager den  

 fulde  

 barselorlov.
Ud over en højere udligning er det også nødvendigt at reservere  

 3  

 måneder af barselorloven til fædrene for afgørende at få ændret det forhold.
 Kombineret med udviklingen hen imod fuld løn under hele barselorloven  

 vil det også betyde en mere ligelig deling af barselorloven mellem fædre og  

 mødre, end tilfældet er i dag, hvilket også vil have betydning for mindre  

 lønforskelle mellem mænd og kvinder.
Det Radikale Venstre  

  og  

 Enhedslisten  

 mener, at det er helt  

 forkert, når regeringen undtager selvstændige fra barseludligningen, og har  

 derfor stillet fire ændringsforslag, der retter op på det forhold.
Hvis  

 regeringen mener det alvorligt, at det skal gøres lettere at være iværksætter  

 i  

 Danmark, burde regeringen også interessere sig for, at der er fem  

 selvstændige  

 mænd for hver selvstændig kvinde.
Herudover er antallet af selvstændige  

 kvinder  

 i den fødedygtige alder meget lavt.
En væsentlig forklaring på den skæve kønsfordeling er, at det er  

 meget svært at få arbejdsliv og børn/barsel til at hænge sammen,  

 mens  

 man er selvstændig.
En barseludligning, hvor den selvstændige var sikret en  

 indtægt på op til 22.000 kr. om måneden, mens hun var på barsel, ville være  

 et  

 skridt i den rigtige retning.
Det Radikale Venstre og Enhedslisten mener også, at  

 regeringens argumentation for at friholde selvstændige fra at bidrage til  

 barseludligningen halter.
Hvis målet er at udligne mellem brancher med mange  

 mænd og brancher med mange kvinder, er det da besynderligt, at selvstændige,  

 der som »branche« har en stor overvægt af mænd, ikke skal bidrage til andre  

 dele af arbejdsmarkedet med mange kvinder.
Endelig må det opleves som meget uretfærdigt, at arbejdsgiveren  

 skal betale til barseludligningen for alle sine ansatte og kan få refusion  

 for  

 alle sine ansatte.
Derimod kan arbejdsgiveren ikke betale til eller få  

 refusion  

 fra ordningen, hvis han eller hun selv går på barsel.
Den selvstændige er  

 fortsat henvist til barseldagpenge på ca. 14.500 kr. om måneden, hvis der  

 altså  

 er tegnet en forsikring.
Det Radikale  

 Venstre   

 og Enhedslisten   

 havde  

 gerne set, at barseludligningen havde dækket hele arbejdsmarkedet i en  

 central  

 »barselfond«.
Det havde sikret en optimal udligning af udgifterne til barsel.  

 På den anden side vil Det Radikale Venstre  

  og Enhedslisten   

 gerne udtrykke deres anerkendelse af, at  

 parterne på arbejdsmarkedet levede op til politikernes forventninger og uden  

 yderligere indblanding etablerede en udligning på LO/DA-området.
Det er den  

 udligningsmodel, som forslaget her bygger videre på.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV og EL), tiltrådt af et  

  

 mindretal  

  

 (S og SF):
Til § 1 1)  

  

 Efter stk. 1 indsættes som nyt stykke:
»Stk. 2.  

  

 Loven finder  

 endvidere anvendelse for selvstændigt erhvervsdrivende og deres medarbejdende  

 ægtefæller.« Stk. 2 bliver herefter stk. 3.
[Selvstændigt erhvervsdrivende omfattes af loven] Til § 2 2)  

  

 I  

  

 stk. 1  

  

 indsættes efter 1. pkt. som  

  

 2. pkt.:
»Alle selvstændigt erhvervsdrivende og deres  

 medarbejdende ægtefæller kan modtage refusion, såfremt de efter reglerne om  

 barseldagpenge er berettigede til barseldagpenge som selvstændigt  

 erhvervsdrivende.« [Selvstændigt erhvervsdrivendes refusion] Til § 3 3)  

  

 I  

  

 stk. 1  

  

 indsættes efter 1. pkt.:
»For selvstændigt erhvervsdrivende og deres  

 medarbejdende ægtefæller udgør refusionen forskellen mellem barseldagpenge og  

 indtægten fra den selvstændige erhvervsvirksomhed inden for samme kroneloft.« [Refusionens størrelse til selvstændigt erhvervsdrivende] Til § 4 4)  

  

 Efter stk. 1 indsættes som nyt stykke:
»Stk. 2.  

  

 Alle  

 selvstændigt erhvervsdrivende og medarbejdende ægtefæller med en indtægt fra  

 selvstændig erhvervsvirksomhed over 187.920 kr. pr. år indbetaler et bidrag  

 til  

 barseludligningsordningen.« Stk. 2 og 3 bliver herefter stk. 3 og 4.
[Selvstændiges betaling af bidrag] Bemærkninger Til nr. 1-4 Ændringsforslagene udvider anvendelsesområdet for forslag til  

 lov om barseludligning på det private arbejdsmarked til også at omfatte  

 selvstændigt erhvervsdrivende og deres medarbejdende ægtefæller.
Forslagene  

 indebærer, at der for selvstændige erhvervsdrivende og medarbejdende  

 ægtefæller  

 skal indbetales et bidrag til den lovbaserede barseludligningsordning.  

 Selvstændigt erhvervsdrivende og medarbejdende ægtefæller kan herefter  

 modtage  

 refusion fra den lovbaserede ordning, såfremt de efter dagpengereglerne er  

 berettigede til at modtage barseldagpenge som selvstændigt erhvervsdrivende.  

 Refusionen udgør forskellen mellem barseldagpenge og indtægten fra den  

 selvstændige  

 erhvervsvirksomhed inden for et fast kroneloft svarende til 142 kr. pr. time.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 102 Bilagsnr.
Titel 1 Henvendelse af 16/12-05 fra PricewaterhouseCoopers 2 Høringssvar og høringsnotat, fra familie- og  

 forbrugerministeren 3 Henvendelse af 2/1-06 fra DS Håndværk & Industri 4 Henvendelse af 16/1-06 fra Sammenslutningen af  

 Landbrugets Arbejdsgiverforeninger (SALA) 5 Udkast til tidsplan for udvalgets behandling af  

 lovforslaget 6 Tidsplan for udvalgets behandling af lovforslaget 7 1. udkast til betænkning 8 Orientering om resultat af udbudsrunde gennemført af ATP  

 vedrørende etablering af it-system til den lovbaserede  

 barseludligningsordning,  

 fra familie- og forbrugerministeren Oversigt over spørgsmål og svar vedrørende L 102 Spm.nr.
