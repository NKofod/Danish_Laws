 Lov om sømandsskat er senest udsendt som lovbekendtgørelse nr. 560 af 19.  

 oktober 1982.
 I lovbekendtgørelsen er medtaget de ændringer og tilføjelser, som er  

 gennemført ved lov nr. 517 af 21. december 1979 om ændring af forskellige  

 skattelove m.v. (Ændringer som følge af den grønlandske landstingslov nr. 5  

 af 19. maj 1979 om indkomstskat), lov nr. 534 af 28. december 1979 om  

 udskrivningsprocenten og personfradragene for pensionister for kalenderåret  

 1980 og om ændring af sømandsskatteloven (Regulering af beløbsgrænser), lov  

 nr. 278 af 16. juni 1980 om udskrivningsprocenten for kalenderåert 1981 og om  

 ændring af forskellige skattelove (Regulering af beløbsgrænser), lov nr. 513  

 af 16. oktober 1981 om udskrivningsprocenten for kalenderåret 1982 og om  

 ændring af forskellige skattelove m.v. (Regulering af beløbsgrænser og  

 forhøjelse af folkepensionsbidraget m.v.) og lov nr. 555 af 19. oktober 1982  

 om udskrivning af sømandsskat for lønningsåret 1983 samt om ændring af lov om  

 sømandsskat (Regulering af procentsatser).
 De ved lov nr. 555 af 19. oktober 1982 vedtagne midlertidige bestemmelser  

 for lønningsåret 1983 om bl.a. suspension af pristalsreguleringen af  

 skalatrin i sømandsskatteloven og det almindelige personfradrag, jfr. lovens  

 § 7, stk. 1 og stk. 5, er ikke medtaget i lovbekendtgørelsen.
 Uanset dette er også de midlertidige bestemmelser for lønningsåret 1983  

 omtalt i dette cirkulære.
 Ændringslovene har medført ændringer i følgende paragraffer:
 ad 1) Til § 5, stk. 1.
 Med virkning fra og med lønningsåret 1982 udgør sømandsfradraget 720 kr.  

 månedlig.
 ad 2) Til § 5, stk. 4.
 Med virkning fra og med lønningsåret 1982 udgør udenrigsfartfradraget  

 1.100 kr. månedlig.
 ad 3) Til § 5, stk. 5.
 Ophævelsen af bestemmelsen er en konsekvens af den ved lov nr. 513 af 16.  

 oktober 1981 gennemførte ophævelse af det særlige folkepensionsbidrag.
 Ophævelsen har virkning fra og med lønningsåret 1982.
 ad 4) Til § 7, stk. 1.
 Med virkning fra og med lønningsåret 1981 er indkomstbeløbene i  

 sømandsskatteskalaen reguleret således:
 ad 5) Til § 7, stk. 3.
 Ved lov nr. 513 af 16. oktober 1981 om udskrivningsprocenten for  

 kalenderået 1982 og om ændring af forskellige skattelove m.v. blev der indsat  

 en ny bestemmelse i udskrivningsloven, hvorefter første trin på  

 statsskatteskalaen gradvis forlænges med 1.000 kr. om året over en 4-årig  

 periode samtidig med, at indkomstbeløbene på skalaens andet trin nedsættes  

 tilsvarende.
 Den nye bestemmelse i sømandsskatteloven overfører ændringerne i  

 statsskatteskalaen til sømandsskatteskalaen under hensyntagen til  

 sømandsskattelovens 10-måneders system.
 Bestemmelsen har virkning fra og med lønningsåret 1982.
 For lønningsåret 1983 er der ved lov nr. 555 af 19. oktober 1982 fastsat  

 særlige regler, jfr. nævnte lovs § 2.
 Om de regulerede indkomstbeløb i sømandsskatteskalaen henvises der til det  

 ovenfor under ad 4) anførte.
 ad 6) Til § 7, stk. 5 og stk. 6.
 Med virkning fra og med lønningsåret 1981 udgør personfradragets  

 grundbeløb 1.600 kr. månedlig.
 For lønningsåret 1982 er det almindelige personfradrag reguleret efter  

 udskrivningslovens § 4, 1-4 pkt., og udgør 1.740 kr.
 For lønningsåret 1983 er der ved lov nr. 555 af 19. oktober 1982 fastsat  

 særlige regler, jfr. nævnte lovs § 3, hvorefter det almindelige personfradrag  

 for lønningsåret 1983 er fastsat til 1.920 kr.
 Med virkning fra og med lønningsåret 1982 udgør det særlige personfradrag  

 for gifte og enlige sømandsbeskattede pensionister henholdsvis 1.750 kr. og  

 3.210 kr.
 Beløbene reguleres efter reglerne i udskrivningslovens § 4, 1-4 pkt.,  

 hvilket for lønningsåret 1982 svarer til 1.900 kr. og 3.480 kr. og for  

 lønningsåret 1983 til 2.090 kr. og 3.830 kr.
 Ændringen af de sømandsbeskattede pensionisters personfradrag er en  

 konsekvens af den ved lov nr. 513 af 16. oktober 1981 gennemførte ændring af  

 kildeskattelovens § 37, stk. 5, om forhøjelse af såvel de enlige som de gifte  

 pensionisters personfradrag.
 ad 7) Til § 28, stk. 2 og stk. 3.
For lønningsårene 1981 og 1982 udgør den kommunale andel af den af  

 sømanden i lønningsåret betalte sømandsskat 58 pct. af skatten i det omfang,  

 den ikke overstiger 28.700 kr. og 42 pct. af den overskydende skat.
Det  

 nævnte beløb på 28.700 kr. har virkning fra og med lønningsåret 1981, og for  

 lønningsåret 1982 fører regulering efter reglerne i udskrivningslovens § 4,  

 1-4 pkt., til at grænsen går ved 31.100 kr.
 Med virkning fra og med lønningsåret 1983 udgør den kommunale andel af den  

 af sømanden i lønningsåret betalte sømandsskat 60 pct. af skatten i det  

 omfang, den ikke overstiger 28.700 kr. og 45 pct. af den overskydende skat.
 Efter regulering efter reglerne i udskrivningslovens § 4, 1-4 pkt., går  

 grænsen for lønningsåret 1983 ved 34.300 kr.
 ad 8) Til § 28, stk. 5.
Ændringen er en konsekvens af den ved lov nr. 513 af 16. oktober 1981  

 gennemførte sammenlægning af folkepensionsbidragene.
Bestemmelsen har  

 virkning fra og med lønningsåret 1982.
 ad 9) Til § 28, stk. 7.
 Ændringen er en konsekvens af den ved lov nr. 517 af 21. december 1979  

 gennemførte ændring af forskellige skattelove som følge af den grønlandske  

 landstingslov nr. 5 af 19. maj 1979 om indkomstskat. Ændringen medfører, at  

 sømandsskat i henhold til kapitel II, der svares af sømænd bosat i Grønland,  

 bortset fra det beløb der i medfør af § 28, stk. 6, betragtes som  

 dagpengebidrag, tilfalder Grønlands landskasse.
