(Til landets sygehuse,  

 epidemikommissionerne og embedslægerne) I maj 1980 ratificerede WHO en erklæring, hvorefter verden er at betragte  

 som koppefri, og har på denne baggrund anbefalet, at al koppevaccination  

 ophører, bortset fra vaccination af laboratoriepersonale, der i deres arbejde  

 er udsat for særlig smitterisiko, dvs. arbejde med variola virus eller  

 beslægtede orthopox virus (monkey pox, vaccinia m.v.).
 På denne baggrund ophæver indenrigsministeriet efter indstilling fra  

 sundhedsstyrelsen cirkulære nr. 78 af 9. maj 1967 om revaccination mod kopper  

 af sygehuspersonale m.v. og cirkulære nr. 223 af 12. december 1979 om  

 koppevaccination af visse rejsende.
