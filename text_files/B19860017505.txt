(Koncernrepræsentation) I medfør af § 13, stk. 11, jfr. § 15 e, stk. 2, § 15 f, stk. 4, og § 15 j,  

 stk. 3, samt § 54, stk. 6, i lov om banker og sparekasser m.v., jfr.  

 lovbekendtgørelse nr. 374 af 15. august 1985, fastsættes om den  

 medarbejderrepræsentation i bestyrelser, der er omhandlet i § 13, stk. 2, i  

 ovennævnte lov, og som i det følgende benævnes koncernrepræsentation:
Anvendelsesområde § 1.  Denne bekendtgørelse finder anvendelse på  

 sparekasser, der er moderselskab i en koncern, samt på andelskasser og på  

 sammenslutninger af andelskasser, hvor andelskassen eller sammenslutningen er  

 moderselskab i en koncern, jfr. §§ 39 og 40.
Beregning af det gennemsnitlige antal medarbejdere § 2.  Betingelsen i bank- og sparekasselovens § 13,  

 stk. 2, nr. 2, er opfyldt, når sparekassen eller dens datterselskaber eller  

 en af disse for de sidste 12 kvartaler til arbejdsmarkedets tillægspension  

 har indbetalt et beløb svarende til mindst 150 gange 47 hele ugebidrag efter  

 fradrag af ugebidrag for personer, der omfattes af § 4, stk. 1, nr. 1 og 2.
 Stk. 2.  Ved datterselskab forstås et her i landet  

 registreret aktie- eller anpartsselskab, der omfattes af § 13, stk. 2, nr. 1,  

 i bank- og sparekasseloven.
 Stk. 3.  Sparekassen og dens datterselskaber, jfr. stk.  

 2, betegnes i denne bekendtgørelse som en koncern og de enkelte virksomheder  

 i denne som koncernselskaber.
 § 3.  Sparekassens bestyrelse og direktion er pligtige  

 efter anmodning af nogen, der efter § 5, stk. 2, er berettiget til at kræve  

 afstemning, at foretage beregning i henhold til § 2, stk. 1, og meddele  

 resultatet heraf til koncernens medarbejdere.
 § 4.  Ved medarbejder forstås enhver person over 15  

 år, der for et koncernselskab udfører arbejde som lønmodtager, medmindre den  

 pågældende:
1. er medlem af direktionen i et af  

 koncernselskaberne, eller 2. permanent har sit arbejdssted uden for dansk  

 højhedsområde.
 Stk. 2.  Ved koncernens medarbejdere forstås  

 medarbejdere i sparekassen og dens datterselskaber.
 Afstemning om koncernrepræsentation m.v.
Stemmeret Afstemning om koncernrepræsentation m.v.
 § 5.  Såfremt en koncern, jfr. § 2, stk. 3, i de  

 sidste 3 år har beskæftiget gennemsnitligt mindst 50 medarbejdere, jfr. § 2,  

 stk. 1, har medarbejderne i datterselskaberne ret til at kræve, at der blandt  

 disse afholdes afstemning om, hvorvidt koncernens medarbejdere skal vælge  

 koncernrepræsentanter og suppleanter til sparekassens bestyrelse (ja/  

 nej-afstemning).
 Stk. 2.  Krav om afstemning i henhold til stk. 1 kan  

 fremsættes af:
1. et flertal blandt samtlige medarbejdere i et eller  

 flere af datterselskabernes samarbejdsudvalg, eller 2. faglige organisationer i datterselskaberne, som for  

 eksempel klubber og personaleforeninger, der repræsenterer mindst 1/10 af  

 samtlige datterselskabers medarbejdere, eller 3. 1/10 af samtlige datterselskabers medarbejdere.
§ 6.  Krav om afstemning efter § 5, stk. 2, fremsættes  

 skriftligt over for sparekassens bestyrelse.
På sit første møde efter  

 modtagelsen af anmodningen om afstemning - dog senest 6 uger efter  

 anmodningens modtagelse - drager bestyrelsen omsorg for, at der nedsættes et  

 koncernvalgudvalg i overensstemmelse med reglerne i § 12.
 Stk. 2.  Hvis der er medarbejdervalgte  

 bestyrelsesmedlemmer i sparekassens bestyrelse, jfr. § 17, kan ja/  

 nej-afstemning tidligst afholdes 6 måneder før udløbet af valgperioden for  

 disse bestyrelsesmedlemmer.
 § 7.  Har der været afholdt afstemning om  

 koncernrepræsentation, kan krav om ny afstemning tidligst fremsættes 6  

 måneder derefter.
Stemmeret § 8.  Stemmeret til ja/ nej-afstemning har enhver  

 medarbejder, jfr. § 4, stk. 1, der er ansat i et datterselskab på tidspunktet  

 for afstemningens afholdelse.
Koncernvalgudvalget afgør i tvivlstilfælde, om  

 betingelsen i 1. pkt. er opfyldt.
Antal koncernrepræsentanter Valgmandskollegium Valgbarhed Antal koncernrepræsentanter § 9.  I koncerner, hvor medarbejderne i  

 datterselskaberne i overensstemmelse med §§ 15 og 16 har besluttet at vælge  

 koncernrepræsentanter til sparekassens bestyrelse, vælger valgmandskollegiet,  

 jfr. § 10, et antal koncernrepræsentanter og suppleanter for disse svarende  

 til halvdelen af antallet af de medlemmer, der er valgt af  

 repræsentantskabet, jfr. dog §§ 16 og 17, stk. 1, i bank- og sparekasseloven.  

 Udgør antallet af repræsentanter, der skal vælges, ikke et helt tal, afrundes  

 opad.
 Stk. 2.  Såfremt sparekassens medarbejdere har udnyttet  

 deres ret til at vælge 2 bestyrelsesmedlemmer, jfr. bank- og sparekasselovens  

 § 13, stk. 2, 3. pkt., nedsættes antallet af koncernrepræsentanter, der kan  

 vælges i henhold til stk. 1, med 2.
Valgmandskollegium § 10.  Retten til at vælge koncernrepræsentanter til  

 sparekassens bestyrelse udøves af et valgmandskollegium.
 Stk. 2.  Valgmandskollegiet skal bestå af de af  

 medarbejderne valgte bestyrelsesmedlemmer i hvert enkelt koncernselskab.
Stk. 3.  I koncernselskaber, hvor der ikke er  

 medarbejdervalgte bestyrelsesmedlemmer, foranlediger koncernvalgudvalget, at  

 koncernselskabets medarbejdere blandt sig vælger 2 medlemmer til  

 valgmandskollegiet og suppleanter for disse.
Hver medarbejder kan kun afgive  

 en stemme til fordel for en kandidat som medlem og en stemme til fordel for  

 en kandidat som suppleant.
Valgbarhed § 11.  Valgbar er enhver medarbejder, jfr. § 4, som er  

 myndig, og som gennem de sidste 12 måneder før valget har været ansat i et  

 koncernselskab.
Koncernvalgsudvalget afgør i tvivlstilfælde, om en  

 medarbejder er valgbar.
 Koncernvalgudvalgets sammensætning m.v.
Fremgangsmåden ved afstemning og valg, herunder fredsvalg Valgresultat Ordinært valg Koncernvalgudvalgets sammensætning m.v.
§ 12.  Koncernvalgudvalget sammensættes af  

 repræsentanter for medarbejderne og for ledelsen.
Flertallet af  

 koncernvalgudvalgets medlemmer skal bestå af repræsentanter for  

 medarbejderne, så vidt muligt i sparekassen, et medlem skal være repræsentant  

 for medarbejderne i datterselskaberne, og mindst et af medlemmerne skal være  

 medlem af bestyrelsen eller direktionen for sparekassen.
Stk. 2.  Repræsentanterne for medarbejderne i  

 sparekassen vælges blandt dens medarbejdere af medarbejderne i dens  

 samarbejdsudvalg.
Repræsentanten for medarbejderne i datterselskaberne  

 udpeges af medarbejderne i deres midte.
De øvrige medlemmer vælges af  

 sparekassens bestyrelse.
Stk. 3.  Såfremt der ikke findes et samarbejdsudvalg,  

 udpeger bestyrelsen i sparekassen repræsentanter for sparekassens  

 medarbejdere blandt disse.
Er der i sparekassen valgt tillidsrepræsentanter,  

 skal disse så vidt muligt være repræsenteret.
 Stk. 4.  Medarbejdere, der er opstillet til valg eller  

 genvalg til sparekassens bestyrelse, kan ikke udpeges som eller forblive  

 medlemmer af koncernvalgudvalget.
Stk. 5.  Ved udtræden af koncernvalgudvalget skal det  

 pågældende medlem orientere koncernvalgudvalget herom.
Koncernvalgudvalget  

 skal herefter drage omsorg for, at et nyt medlem udpeges i overensstemmelse  

 med reglerne i stk. 1-3.
 § 13.  Koncernvalgudvalget vælger selv sin formand.
Stk. 2.  Koncernvalgudvalgets afgørelser træffes ved  

 simpelt stemmeflertal.
I tilfælde af stemmelighed er formandens stemme  

 afgørende.
 § 14.  Koncernvalgudvalget udfærdiger referater,  

 hvoraf alle forhold af betydning, herunder indhold af alle bekendtgørelser,  

 beslutninger, afstemningsresultater og valgresultater, skal fremgå.
 Stk. 2.  Referaterne er tilgængelige for koncernens  

 ledelse, sparekassens garanter, datterselskabernes aktionærer og  

 anpartshavere, koncernens medarbejdere samt for vedkommende offentlige  

 myndigheder.
 Stk. 3.  Referaterne skal underskrives af  

 koncernvalgudvalgets medlemmer og opbevares i mindst 5 år.
Fremgangsmåden ved afstemning om koncernrepræsentation § 15.  Det påhviler koncernvalgudvalget inden 4 uger  

 efter sin nedsættelse at afholde ja/ nej-afstemning.
 Stk. 2.  Koncernvalgudvalget drager omsorg for, at  

 afstemningen gennemføres således, at alle stemmeberettigede, jfr. § 8, får  

 rimelig adgang til at deltage i afstemningen, herunder om nødvendigt ved  

 afgivelse af brevstemme.
 § 16.  Afstemningen sker skriftligt og hemmeligt.
 Stk. 2.  Ved afstemningen kan der kun stemmes ja eller  

 nej.
 Stk. 3.  Medarbejdernes beslutning om at ville vælge  

 koncernrepræsentanter til sparekassens bestyrelse er vedtaget, hvis mindst  

 halvdelen af de stemmeberettigede har stemt ja.
 Stk. 4.  Så snart afstemningens resultat foreligger,  

 meddeler koncernvalgudvalget skriftligt sparekassens bestyrelse dette og  

 drager omsorg for, at afstemningens resultat meddeles koncernens  

 medarbejdere.
Fremgangsmåden ved valg af koncernrepræsentanter § 17.  I koncerner, hvor der i sparekassen er  

 bestyrelsesmedlemmer valgt af medarbejderne i henhold til bank- og  

 sparekasselovens § 13, stk. 1, 2. pkt. afholdes valg af koncernrepræsentanter  

 første gang i forbindelse med udløbet af valgperioden for disse  

 bestyrelsesmedlemmer i sparekassen.
 § 18.  Koncernvalgudvalget drager omsorg for:
1. at der nedsættes et valgmandskollegium, jfr. § 10,  

 snarest muligt efter at beslutningen om koncernrepræsentation er vedtaget,  

 dog senest 6 uger efter bekendtgørelsen af valgdatoen, jfr. § 19, stk. 2, 2. at medlemmerne af valgmandskollegiet får rimelig  

 adgang til at deltage i valget, herunder om nødvendigt ved afgivelse af  

 brevstemme, og 3. at valget afholdes snarest muligt, dog senest 6  

 måneder efter beslutning om koncernrepræsentation er vedtaget.
 Stk. 2.  Beslutningen om koncernrepræsentation  

 bortfalder, hvis valget ikke er afholdt senest 6 måneder efter beslutningens  

 vedtagelse.
 § 19.  Koncernvalgudvalget fastsætter efter  

 forhandling med sparekassens bestyrelse datoen for valget og drager omsorg  

 for, at valgmandskollegiets medlemmer bliver bekendt med datoen.
 Stk. 2.  Koncernvalgudvalget bekendtgør valgdatoen for  

 koncernens medarbejdere mindst 6 uger og højst 10 uger før den fastsatte  

 valgdato.
 Stk. 3.  Bekendtgørelsen om valgdatoen skal indeholde:
1. oplysning om antallet af koncernrepræsentanter, der  

 skal vælges, jfr. § 9, og 2. indkaldelse af forslag fra medarbejderne til  

 personer, der skal opstilles til valget som koncernrepræsentanter eller  

 suppleanter.
Indkaldelsen skal angive det antal kandidater, der skal vælges,  

 jfr. § 9, samt datoen, hvor indlevering af forslag senest kan ske.
Denne dato  

 skal ligge mindst 4 uger før valgdatoen.
 Koncernvalgudvalget drager omsorg for, at alle medarbejdere får rimelig  

 adgang til at få kendskab til bekendtgørelsen.
 § 20.  Koncernvalgudvalget undersøger, om de  

 foreslåede kandidater er valgbare, jfr. § 11, og om de er villige til at  

 modtage valg.
 Stk. 2.  Koncernvalgudvalget skal oplyse de foreslåede  

 kandidater om, at de kun kan være bestyrelsesmedlemmer eller suppleanter som  

 valgt af medarbejderne, således at de ikke samtidig kan være  

 bestyrelsesmedlemmer valg af repræsentantskabet/ generalforsamlingen eller  

 udpeget af andre.
Stk. 3.  Kandidaterne til hvervet som henholdsvis  

 koncernrepræsentanter og suppleanter skal opføres på hver sin liste.
De to  

 lister bekendtgøres for koncernens medarbejdere senest 2 uger før valgdatoen.  

 Listerne skal indeholde oplysning om kandidaternes navn, bopæl, arbejdssted,  

 funktion og faglige tillidshverv i sparekassen eller datterselskabet.
Andre  

 oplysninger må ikke indeholdes på listerne.
En kandidat kan kun opføres på en  

 af listerne.
§ 21.  Hvis der ved udløbet af fristen for opstilling  

 af kandidater til valget som koncernrepræsentanter og som suppleanter er  

 opstillet færre end det antal kandidater, der skal vælges, kan valg ikke  

 afholdes.
Koncernvalgudvalget kan udsætte valget med henblik på opstilling af  

 det fornødne antal kandidater under overholdelse af de i dette kapitel nævnte  

 frister.
Valget skal dog være gennemført inden sparekassens ordinære  

 repræsentantskabsmøde.
 § 22.  Koncernvalgudvalget lader fremstille  

 stemmesedler, på hvilke kandidaternes navne er anført i alfabetisk orden for  

 henholdsvis koncernrepræsentanter og suppleanter.
 Stk. 2.  Stemmesedlen skal indeholde oplysning om  

 kandidaternes navn, bopæl, arbejdssted, funktion, faglige tillidshverv i  

 sparekassen eller datterselskabet samt det antal stemmer, der kan afgives  

 efter § 23, stk. 2. Andre oplysninger må ikke indeholdes på stemmesedlen.
 § 23.  Valget sker skriftligt og hemmeligt og kan om  

 nødvendigt foregå ved brevafstemning.
Stk. 2.  Hvert koncernselskabs medlemmer af  

 valgmandskollegiet kan tilsammen afgive fire stemmer for hver påbegyndt 50  

 medarbejdere i det koncernselskab, hvor de er udpeget.
Antallet af  

 medarbejdere i det enkelte koncernselskab opgøres på tidspunktet for  

 valgdatoens bekendtgørelse.
Antallet af stemmer fordeles ligeligt mellem det  

 enkelte koncernselskabs medlemmer af kollegiet.
I tilfælde af overskydende  

 stemmer fordeles disse ved lodtrækning blandt koncernselskabets medlemmer af  

 valgmandskollegiet.
 Stk. 3.  Hvert medlem af valgmandskollegiet skal have et  

 antal stemmesedler svarende til antallet af stemmer, vedkommende kan afgive,  

 efter stk. 2.
 Stk. 4.  Hvert medlem af valgmandskollegiet kan på hver  

 stemmeseddel kun afgive en stemme til fordel for en kandidat på hver af de to  

 lister.
Stk. 5.  Såfremt der på samme stemmeseddel er afgivet  

 stemmer til fordel for flere kandidater på hver liste, eller såfremt det ikke  

 utvetydigt fremgår, på hvilken eller hvilke kandidater der er stemt, eller  

 såfremt der er opført andre navne eller rettet på stemmesedlen, skal denne  

 anses som ugyldig.
Koncernvalgudvalget afgør i tvivlstilfælde, om en  

 stemmeseddel er ugyldig.
 § 24.  Det efter § 9 beregnede antal kandidater, der  

 har fået de fleste stemmer på hver liste, er valgt som henholdsvis  

 koncernrepræsentanter og suppleanter.
 Stk. 2.  I tilfælde af stemmelighed mellem to eller  

 flere kandidater træffer koncernvalgudvalget afgørelse ved lodtrækning.
Stk. 3.  Den suppleant, der er valgt med de fleste  

 stemmer, er suppleant for den koncernrepræsentant, der er valgt med de fleste  

 stemmer.
Den suppleant, der er valgt med de næstfleste stemmer, er suppleant  

 for den koncernrepræsentant, der er valgt med de næstfleste stemmer, og så  

 fremdeles, indtil det efter § 9 beregnede antal kandidater er nået.
Fredsvalg § 25.  Såfremt der ved udløbet af fristen for  

 opstilling af kandidater til valget som koncernrepræsentanter og som  

 suppleanter alene er opstillet det antal kandidater, der skal vælges, skal  

 der ikke afholdes valg, men udpegningen finder sted som fredsvalg, hvis:
1. samtlige opstillede kandidater kan tilslutte sig  

 afholdelse af dette fredsvalg, og 2. der blandt de opstillede kandidater opnås enighed  

 om, hvilken koncernrepræsentant den enkelte suppleant i givet fald skal  

 indtræde for.
 Stk. 2.  Ved bekendtgørelse senest 2 uger før den  

 fastsatte valgdato anses de opstillede kandidater som valgt som henholdsvis  

 koncernrepræsentanter og suppleanter.
Valgresultat § 26.  Valgresultatet og de valgtes navn og bopæl  

 indføres i koncernvalgudvalgets referat, jfr. § 14, og meddeles straks  

 skriftligt til bestyrelsen og de valgte, ligesom det bekendtgøres for  

 medarbejderne.
Ordinært valg § 27.  Ordinært valg af koncernrepræsentanter og  

 suppleanter finder sted hvert fjerde år under forudsætning af, at  

 betingelserne i § 5 fortsat er opfyldt.
Genvalg kan finde sted.
Valget skal  

 være gennemført inden sparekassens ordinære repræsentantskabsmøde.
Ordningens ophør § 28.  Ordningen ophører ved valgperiodens udløb, hvis  

 koncernen på dette tidspunkt ikke længere opfylder betingelserne i § 5.
 Stk. 2.  Hvis der ikke længere foreligger en koncern  

 efter bank- og sparekasselovens § 13, stk. 2, nr. 1, ophører ordningen  

 umiddelbart.
 § 29.  Afstemning om ordningens ophør skal  

 iværksættes, hvis de i § 5, stk. 2, nævnte parter stiller krav herom.  

 Koncernvalgudvalget forestår afstemningen under overholdelse af reglerne i §§  

 15 og 16. Ordningen ophører umiddelbart efter eventuel vedtagelse herom.
Koncernrepræsentanternes ind- og udtræden,  

 anmeldelse samt retlige Indtræden § 30.  Nyvalgte koncernrepræsentanter indtræder i  

 sparekassens bestyrelse umiddelbart efter sparekassens ordinære  

 repræsentantskabmøde.
Koncernrepræsentanter og suppleanter vedbliver at  

 fungere, indtil de nyvalgte kan indtræde i bestyrelsen.
Udtræden § 31.  Såfremt en koncernrepræsentant:
1. afsættes af medarbejderne, jfr. stk. 4, 2. ikke længere er ansat i et koncernselskab, 3. udtræder af bestyrelsen, eller 4. afgår ved døden indtræder suppleanten straks i dennes sted.
 Stk. 2.  Er der ingen suppleant for den pågældende  

 koncernrepræsentant, afholdes suppleringsvalg af en ny repræsentant og en ny  

 suppleant for den afgåede repræsentants resterende valgperiode i  

 overensstemmelse med bestemmelserne i §§ 17-25.
Stk. 3.  I tilfælde af suppleringsvalg kan 1/10 af  

 datterselskabernes medarbejdere forlange, at der i stedet afholdes valg af  

 samtlige koncernrepræsentanter og suppleanter for disse for den resterende  

 valgperiode.
Anmodning herom skal fremsættes senest 4 uger før valgdatoen for  

 suppleringsvalget.
Stk. 4.  Afstemning om afsættelse af en  

 koncernrepræsentant skal iværksættes, når de i § 5, stk. 2, nævnte parter  

 stiller krav herom.
Koncernvalgudvalget forestår afstemningen under  

 overholdelse af reglerne i §§ 15 og 16. Beslutning om afsættelse af en  

 koncernrepræsentant kræver, at alene et simpelt flertal af deltagerne i  

 afstemningen har afgivet deres stemme herfor.
§ 32.  Nye koncernrepræsentanter og suppleanter i  

 sparekassens bestyrelse anmeldes til handelsregisteret, jfr. § 21, i lov af  

 1. marts 1889 om handelsregistre, firma og prokura, samt til  

 aktieselskabs-registeret, hvis datterselskabet er organiseret som et aktie-  

 eller anpartsselskab.
Om valg og afgang skal der endvidere inden en måned  

 gives tilsynet med banker og sparekasser meddelelse.
Retlig beskyttelse § 33.  Koncernrepræsentanter og suppleanter er  

 beskyttet mod afskedigelse og anden forringelse af deres forhold på samme  

 måde som tillidsrepræsentanter inden for vedkommende eller tilsvarende  

 faglige område.
 Stk. 2.  Uoverensstemmelser om beskyttelsen efter stk.  

 1, herunder spørgsmål om, hvilke regler der finder anvendelse, og om brud på  

 eller fortolkning af reglerne, afgøres ad fagretlig vej, jfr. § 22 i lov nr.  

 317 af 13. juni 1973 om arbejdsretten.
Orientering af medarbejderne om koncernens  

 forhold § 34.  I koncerner, hvor medarbejderne har udnyttet  

 deres ret efter loven til at vælge koncernrepræsentanter, påhviler det  

 sparekassens bestyrelse at drage omsorg for, at der tilvejebringes gode og  

 effektivt virkende informationskanaler til koncernens medarbejdere til  

 orientering om koncernens forhold.
Orienteringen om disse forhold skal gives  

 på hensigtsmæssig måde.
Orienteringen kan f.eks. omfatte koncernens  

 økonomiske og beskæftigelsesmæssige stilling og udvikling.
§ 35.  Bestyrelsen træffer bestemmelse om, hvilke  

 informationskanaler der efter koncernens forhold og efter orienteringens  

 natur er mest hensigtsmæssige.
Orienteringen kan f.eks. gives af bestyrelsen  

 gennem koncernselskabernes daglige ledelse og i koncernselskaber, hvor der  

 findes samarbejdsudvalg, gennem disse. 1. og 2. pkt. ændrer dog ikke de  

 enkelte koncernrepræsentanters adgang til under ansvar efter bank- og  

 sparekasselovens § 54, stk. 2, aktieselskabslovens § 160, stk. 1, og  

 anpartsselskabslovens § 130, stk. 1, at videregive oplysninger om, hvad de  

 under udøvelsen af deres hverv har fået kundskab om.
 Stk. 2.  Udgivelse af informationsblade, interne  

 personaleblade eller lignende, møder i samarbejdsudvalgene,  

 virksomhedskonferencer og fællesmøder, tilrettelagt af samarbejdsudvalgene,  

 kan være egnede fremgangsmåder til orientering af koncernens medarbejdere.
Særlige bestemmelser § 36.  Koncernrepræsentanter har samme rettigheder,  

 pligter og ansvar som de øvrige medlemmer af sparekassens bestyrelse.
 § 37.  Såfremt vedtægterne i en sparekasse, hvor  

 betingelserne for koncernrepræsentation ikke er opfyldt, tillægger koncernens  

 medarbejdere ret til at vælge 2 eller flere koncernrepræsentanter, jfr. bank-  

 og sparekasselovens § 13, stk. 3, finder reglerne i denne bekendtgørelse om  

 valg tilsvarende anvendelse.
 § 38.  Udgifterne ved de i denne bekendtgørelse  

 omhandlede afstemninger og valg og ved de i §§ 34 og 35 omhandlede  

 orienteringer af medarbejderne afholdes af sparekassen.
 Stk. 2.  Koncernvalgudvalget må ikke afholde usædvanlige  

 eller store omkostninger, uden at bestyrelsen forinden har godkendt disse.
Særlige bestemmelser for andelskasser og  

 for sammenslutninger af § 39.  §§ 2-38 og 41-42 finder anvendelse på  

 moderselskaber, der er andelskasser eller en sammenslutning af andelskasser,  

 jfr. bank- og sparekasselovens § 13, stk. 2, nr. 1, med de ændringer, der  

 følger af § 40.
 § 40.  Hvor der i bekendtgørelsen tales om en  

 sparekasses repræsentantskab og repræsentantskabsmøder, skal der for så vidt  

 angår andelskasser og sammenslutninger af andelskasser forstås henholdsvis  

 andelskassers og sammenslutningers ordinære generalforsamling.
Stk. 2.  Den i § 32 foreskrevne anmeldelse af  

 koncernrepræsentanter og suppleanter i andelskassers og sammenslutningers  

 bestyrelser indgives til tilsynet med banker og sparekasser samt til  

 akteiselskabs-registeret, hvis datterselskabet er organiseret som et aktie-  

 eller anpartsselskab.
Om valg og afgang skal der endvidere inden en måned  

 gives tilsynet med banker og sparekasser meddelelse.
Straffebestemmelser § 41.  Et medlem af bestyrelse eller  

 koncernvalgudvalg, der overtræder sine pligter i henhold til §§ 3, 6, 12,  

 stk. 3, §§ 14-16, 18, stk. 1, §§ 19, 22 og 26 straffes med bøde.
Ikrafttrædelsesbestemmelser § 42.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 580 af 19.  

 december 1980 om arbejdstageres valg af bestyrelsesmedlemmer i sparekasser,  

 der er moderselskaber i en koncern. (Koncernrepræsentation).
