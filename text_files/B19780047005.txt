 I medfør af § 1010, stk. 2, i lov om rettens pleje, jfr. lovbekendtgørelse  

 nr. 1 af 2. januar 1975, som ændret ved lov nr. 243 af 8. juni 1978,  

 fastsættes:
 § 1.  Tiltalte, der frifindes, har krav på godtgørelse  

 for udgifter til befordring til og fra retten.
 Stk. 2.  Sker frifindelse i appelinstansen, har den  

 tiltalte krav på godtgørelse for udgifter til befordring til de domstole, som  

 har behandlet sagen.
 Stk. 3.  Hvis der sker domfældelse ved appelinstansen,  

 skal en eventuel tidligere udbetalt godtgørelse ikke søges tilbagebetalt hos  

 den pågældende.
 Stk. 4.  Er den frifundne ikke til stede i retten ved  

 domsafsigelsen, skal politiet underrette den frifundne om muligheden for hos  

 retten at få godtgjort udgifterne til befordring.
 § 2.  Godtgørelse til tiltalte for udgifter til  

 befordring ydes efter samme regler, som gælder for ydelse af godtgørelse af  

 befordringsudgifter til vidner og lægdommere.
 § 3.  Godtgørelse for udgifter til befordring  

 udbetales til den frifundne af den ret, som har behandlet sagen.
 § 4.  Bekendtgørelsen træder i kraft den 1. oktober  

 1978.
 Justitsministeriet, den 26. september  

 1978.
