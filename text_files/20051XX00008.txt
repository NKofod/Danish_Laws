Skriftlig fremsættelse (5.  

 oktober 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 retspsykiatrisk behandling m.v.
(Lovforslag nr.
L 8).
 Forslag til lov om retspsykiatrisk behandling m.v. er en  

 opfølgning på kommunalreformen.
Formålet med lovforslaget er primært at videreføre den  

 eksisterende bestemmelse i lov om statshospitalernes overførelse til  

 amtskommunerne om retspsykiatrisk behandling.
Der er alene konsekvensrettet i  

 bestemmelsen, idet forpligtelsen til at varetage den retspsykiatriske  

 behandling overgår fra amterne til regionerne.
Det foreslås endvidere med lovforslaget at ophæve en række  

 ældre love, der havde til formål at overføre institutioner fra en offentlig  

 myndighed til en anden, primært fra staten til amtskommunerne.
Når der som  

 følge af kommunalreformen ikke længere skal eksistere amtskommuner, har denne  

 lovgivning ikke længere selvstændig betydning.
Alle disse love indeholder imidlertid pensionsbestemmelser,  

 der har til formål at sikre, at tjenestemænd ikke mister rettigheder i  

 henhold  

 til reglerne for tjenestemandsansættelse ved de enkelte institutioners  

 overgang  

 fra en offentlighed myndighed til en anden.
Idet der fortsat er enkelte  

 medarbejdere  

 på institutionerne, som er omfattet af pensionsrettighederne, foreslås det  

 derfor at videreføre disse.
 Lovforslaget ophæver endvidere to ældre anlægslove, som ikke  

 længere har betydning.
 Idet jeg henviser til bemærkninger til lovforslaget, skal  

 jeg anbefale det til Folketingets velvillige behandling.
