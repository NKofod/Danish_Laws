(Til folkehøjskoler, landbrugsskoler og  

 husholdningsskoler) I tilslutning til skrivelse herfra af 7. november 1986 om  

 arbejdstidsnedsættelsen pr. 1. januar 1987 gør man nedenfor opmærksom på en  

 forandring vedrørende skemaet til brug ved ansøgning om ændret  

 lønindplacering efter 6 års voksenpædagogisk undervisning for  

 heltidsbeskæftigede lærere og kvotalærere ved folkehøjskoler, landbrugsskoler  

 og husholdningsskoler, jfr. § 10, stk. 1 i bekendtgørelse nr. 27 af 25.  

 januar 1984 om tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler:
 De i skemaets punkt 6 nævnte undervisningstimer (3600 henholdsvis 5400)  

 ændres pr. 1. januar 1987 til: 3510 henholdsvis 5265: Timer fra før 1. januar  

 1987 vil dog fortsat skulle optælles i forhold til den dengang gældende  

 årsnorm på 600 henholdsvis 900 timer.
 Det vil derfor ved fremtidige ansøgninger være nødvendigt, at der ved  

 opfyldning af skemaet meget nøje skelnes mellem timer og år henholdsvis før  

 og efter 1. januar 1987.
 De nye tal vil blive indarbejdet ved genoptryk af skemaet.
 P.m.v.
 e.b.
