Nr BRL 44 I.
Forslag til lov om forbud mod anvendelse af genetiske test ved  

 ansættelser og ved tegning af pensioner og forsikringer II.
Forslag til lov  

 om forbud mod anvendelse af genetiske test ved ansættelser og ved tegning af  

 pensioner og forsikringer   

 Nr L 44 1992-93, 1. samling Afgivet af Arbejdsmarkedsudvalget Afgivet: 19930909 Udvalget har behandlet lovforslagene i en række møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Assurandør-Societetet og Landssammenslutningen af Hospitalslaboranter.
Udvalget har i sine drøftelser navnlig taget udgangspunkt i det af SF den  

 12. februar 1993 fremsatte lovforslag nr.
L 181.
 Udvalget gjorde sig under sine drøftelser klart, at medens der nok kunne  

 være enighed om målet, nemlig at sikre mod en sortering af arbejdstagere på  

 grundlag af en vilkårlig og ureguleret brug af oplysninger om arvemæssige  

 egenskaber, kunne der være tvivl om, hvilken fremgangsmåde der var mest  

 hensigtsmæssig for at nå dette mål.
 Udvalget arrangerede derfor den 24. maj 1993 en høring, hvor en række  

 sagkyndige fik lejlighed til at fremlægge deres syn på problematikken.
 På grundlag af de fremsatte synspunkter finder udvalget, at man kan  

 lægge følgende hovedsynspunkter til grund for det videre arbejde:
a.
Oplysninger om en persons arvemæssige egenskaber kan fremskaffes ved  

 mange forskellige metoder.
Det har derfor ikke megen mening at forbyde en  

 enkelt metode.
b.
Det, der må være hovedsigtet, er at give regler for undersøgelser af en  

 persons arvemæssige egenskaber og for, hvem der må foretage sådanne  

 undersøgelser.
Endvidere skal der gives regler for anvendelse samt  

 videregivelse af oplysninger om en persons arvemæssige egenskaber og herunder  

 sættes snævre grænser for arbejdsgiverens adgang til oplysningerne (eventuelt  

 forbud).
 Denne formålsbestemte regulering bør dække et bredt felt af  

 helbredsmæssige oplysninger, der vedrører arvemæssige egenskaber i videste  

 forstand.
c.
Der er nemlig efter høringen ingen tvivl om, at det ikke mindst af  

 arbejdsmiljømæssige grunde (forebyggelseshensyn) er helt nødvendigt, at der  

 er mulighed for i en sådan sammenhæng at foretage undersøgelser og anvende  

 oplysninger, der vedrører de arvemæssige egenskaber (f.eks. ved måling af  

 skader, der skyldes påvirkninger fra arbejdsmiljøet, og som kan danne  

 baggrund for foranstaltninger fra tilsynsmyndighedernes side).
d.
Hvad særligt angår DNA-testen, bør det nærmere overvejes, om der trods  

 alt, fordi der er tale om en helt ny teknologi, bør forudses behov for  

 særligt stramme regler herfor.
I forbindelse med den igangværende kortlægning  

 af det humane gen forventes således karakteriseret nu ukendte gener for  

 individuel følsomhed.
Screening for tilstedeværelse af sådanne gener bør  

 underkastes stramme betingelser til analysens pålidelighed og formidlingen af  

 resultatet til undersøgelsespersonen, ligesom frivilligt samtykke om  

 deltagelse og fortrolighed naturligvis skal være sikret.
e.
Udvalget forudsætter, at en arbejdsgiver fortsat kan indhente sådanne  

 sædvanlige helbredsoplysninger, som er nødvendige for at vurdere, om en  

 ansøger kan udføre et givet job uden forhøjet risiko for personskade.
Der  

 skal i den forbindelse søges tilvejebragt overblik over, i hvilket omfang der  

 i dag indhentes helbredsoplysninger ved ansættelse, og hvilke oplysninger der  

 indhentes.
f.
Udvalget finder, at de arbejdsmæssige og de  

 forsikringsmæssige/pensionsmæssige problemer ikke længere skal søges løst på  

 samme måde.
På det sidste område gør der sig særlige hensyn gældende, som  

 nødvendigvis må tilgodeses.
Offentlige myndigheders anvendelse af genetiske  

 oplysninger bør reguleres, eventuelt forbydes bortset fra i sundhedsvæsenet  

 og i forbindelse med genetisk identifikation i retsvæsenet.
Udvalget har i  

 øvrigt ikke taget stilling til, om dele af den forudsete lovgivning hører  

 hjemme i andre ministerier end Arbejdsministeriet.
 På denne baggrund opfordrer udvalget arbejdsministeren til omgående at  

 nedsætte et udvalg, som skal udarbejde lovforslag om de arbejdsmarkedsmæssige  

 problemer efter de foran angivne retningslinier, således at lovforslag kan  

 fremsættes senest i januar 1994.
 Udvalget opfordrer tillige arbejdsministeren til at orientere  

 Arbejdsmarkedsudvalget om den endelige sammensætning af udvalget.  

 Arbejdsministeren har over for udvalget givet tilsagn herom.
Udvalget har noteret sig arbejdsministerens svar på spørgsmål 4 vedrørende  

 AssurandørSocietetets repræsentation i udvalget.
Det er endvidere udvalgets  

 opfattelse, at de 2 personer, som er nævnt i svaret på spørgsmål 5, bør  

 indtræde i det af arbejdsministeren nedsatte udvalg, og endelig har udvalget  

 noteret sig, at arbejdsministeren på den baggrund vil anmode disse eksperter  

 om at indtræde i dette udvalg.
 P.u.v.
