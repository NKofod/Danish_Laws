INDHOLD Cirkulære om overenskomst for journalister og aftale om journalistpraktikanter Overenskomst for journalister Protokollat til overenskomsten Aftale for journalistpraktikanter Lønoversigt pr. 1. april 1991 1. Finansministeriet og Dansk Journalistforbund har  

 indgået vedlagte overenskomst af 18. november 1991, der træder i stedet for  

 overenskomsten af 7. august 1989 samt vedlagte aftale af 18. november 1991,  

 der træder i stedet for aftale af 7. august 1989.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Med hensyn til lønningerne pr. 1. april 1991 til  

 journalister og praktikanter henvises til vedhæftede bilag.
 3. Hvor intet andet er nævnt, er tillæg i  

 overenskomsten og protokollatet anført med de pr. 1. oktober 1984 gældende  

 grundbeløb.
 4. Opmærksomheden skal henledes på, at de i  

 ministeriet for statens lønnings- og pensionsvæsens cirkulæreskrivelse af 23.  

 juni 1971 om statsansattes deltagelse i uddannelseskurser mv. fastsatte  

 regler også er gældende for de overenskomstansatte journalister.
 5. Opmærksomheden henledes endvidere på anvendelsen af  

 Personaleadministrativ Vejledning (PAV) i forbindelse med anvendelsen af  

 denne overenskomst.
Bemærkninger til de enkelte bestemmelser Til kap. 1. Overenskomstens område 6. Overenskomsten omfatter ifølge § 1 alene  

 journalistuddannede medarbejdere.
 Efter forudgående drøftelse mellem overenskomstens parter, kan  

 Finansministeriet godkende, at der til overenskomsten henføres medarbejdere,  

 der ikke er uddannet på Danmarks Journalisthøjskole, men som ansættes til  

 arbejde som af Dansk Journalistforbund anerkendes som journalistisk  

 virksomhed.
Til kap. 5. Lønanciennitet 7. Det bemærkes, at Finansministeriet bemyndiger de  

 enkelte ministerier til, at forhøje lønancienniteten svarende til de mellem  

 Finansministeriet og centralorganisationerne aftalte regler.
Til kap. 8. Tillæg 8. Det er med Dansk Journalistforbund aftalt, at  

 tillæg der ydes i henhold til § 8 i forbindelse med nyansættelse eller  

 væsentlig stillingsændring, for fremtiden kan aftales lokalt.
Aftalen indgås  

 mellem det enkelte ministerium og Dansk Journalistforbund, eller den parterne  

 bemyndiger hertil, jf. protokollatets pkt. 3.
 9. Opmærksomheden henledes på, at følgende  

 ministerier/institutioner for tiden er omfattet af lokallønsordningen:
- Udenrigsministeriet - Undervisnings- og Forskningsministeriet - DSB - Miljøministeriet Meddelelse om lokallønsmidler vil blive udsendt efterhånden som der er  

 midler til rådighed.
 Til kap. 9. Arbejdstid mv.
 10. Indføres en opsparingsordning, udløser arbejde op  

 til 40 timer den enkelte uge ikke krav på godtgørelse (betaling eller  

 afspadsering) for overarbejde.
 Frihed opspares under fravær på grund af sygdom, men ikke under ferie.
---oOo--- Eventuelle tvivlsspørgsmål vedrørende overenskomsten forudsættes forelagt  

 Finansministeriet.
Finansministeriet, Administrations- og Personaledepartementet Den 18. november 1991 P.M.V.
 E.B.
Steen Rasmussen OVERENSKOMST FOR JOURNALISTER I STATENS TJENESTE Kapitel 1. Overenskomstens område § 1. Overenskomsten omfatter journalistuddannede medarbejdere,  

 der ansættes i statens tjeneste til udførelse af journalistisk virksomhed.
 Stk. 2. Overenskomsten omfatter ikke:
Kapitel 2. Ansættelse § 2. Ved ansættelsen iagttages, at journalisten opfylder  

 betingelserne for at blive medlem af sin faglige organisation.
 Stk. 2. Der ansættes fortrinsvis arbejdsløshedsforsikrede journalister.
Kapitel 3. Løn § 3. Den normale pensionsgivende grundløn udgør i forhold til  

 pågældende anciennitet følgende årlige beløb:
Kapitel 4. Procentregulering § 4. Den samlede faste løn i henhold til §§ 3 og 8 forhøjes pr.  

 1. april 1991 med 21,6382 pct. og pr. 1. april 1992 med 22,8922 pct.
 Stk. 2. Pr. 1. april 1992 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentligt ansatte.
Kapitel 5. Lønanciennitet § 5. Ved ansættelsen tages der ved indplaceringen i omstående  

 skala hensyn til tidligere journalistisk virksomhed, således at tidligere  

 beskæftigelse som journalist efter udstået elevtid/journalisthøjskolens 2.  

 del medregnes i journalistens anciennitet, dog at ancienniteten efter skalaen  

 tidligst kan regnes fra det fyldte 21. år.
 Hvor forholdene taler derfor, kan der mellem overenskomstens parter  

 træffes aftale om fastsættelse af anciennitet efter andre regler.
Kapitel 6. Pension § 6. Som bidrag til den ansattes pensionering betaler vedkommende  

 styrelse 10 pct. af de i § 3, stk. 1, nævnte lønninger og af eventuel særlig  

 procentregulering heraf.
Endvidere tilbageholder styrelsen i den ansattes løn  

 et beløb på 5 pct. af de samme lønningsdele.
 Stk. 2. Pensionsbidragene indbetales af styrelsen til Københavnske  

 Journalisters Pensionsfond, Provinspressens Pensionsfond eller efter  

 anvisning af pensionsfondene til en under forsikringsrådets tilsyn stående  

 pensionskasse eller forsikringsmæssige pensionsordning, som kan godkendes af  

 Finansministeriet, og som giver adgang til, at  

 udtrædelsesgodtgørelsen/tilbagekøbsværdien kan overføres til en offentlig  

 eller en under tilsyn stående pensionsordning.
Kapitel 7. Udbetaling af løn og indbetaling af pensionsbidrag § 7. Lønnen udbetales månedsvis bagud.
Samtidig med udbetaling af  

 lønnen indbetaler vedkommende styrelse såvel sit som den ansattes  

 pensionsbidrag til den anviste pensionsordning.
Kapitel 8. Tillæg § 8. Efter aftale mellem overenskomstens parter kan der på  

 grundlag af særlige kvalifikationer eller arbejdsmæssige forhold tillægges en  

 journalist et eller flere kvalifikationstillæg.
Hvert kvalifikationstillæg  

 udgør følgende grundbeløb:
Stk. 2. Udover det i stk. 1 nævnte tillæg kan der efter forhandling  

 mellem overenskomstens parter til journalister, der tilrettelægger eller  

 redigerer andres arbejde, ydes et ansvarstillæg.
Ansvarstillæget udgør  

 følgende grundbeløb:
 Stk. 3. Der kan ydes tillæg i henhold til særlig aftale om lokalløn.
 Kapitel 9. Arbejdstid mv.
 § 9. Lønnen i § 3 forudsætter fuldtidsbeskæftigelse svarende til  

 gennemsnitlig 37 timer ugentlig.
Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 Stk. 3. Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er saglig  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
 Stk. 4. I de enkelte tilfælde kan der mellem vedkommende styrelse og  

 Dansk Journalistforbund træffes aftale om nedsat arbejdstid og dertil  

 svarende lønreduktion for en journalist, der har anmodet herom, og forudsat  

 at tjenesten tillader det.
Stk. 5. Overarbejde bør så vidt muligt undgås.
Arbejde, der går væsentlig  

 udover de i stk. 1 nævnte ugentlige arbejdstimer, og som er beordret,  

 kontrolleret og godkendt som overarbejde af den ansattes nærmeste foresatte,  

 skal så vidt muligt godtgøres med fritid af samme varighed som det præsterede  

 overarbejde med tillæg i fritid svarende til 50 pct.
Stk. 6. For overarbejde, der ikke godtgøres med fritid som nævnt i stk.  

 5, ydes et vederlag beregnet på grundlag af en timesats, der beregnes som  

 1/1924 af den pågældendes årsnettoløn med tillæg af 50 pct.
Afregning sker  

 månedsvis.
 Stk. 7. For personer, der er beskæftiget i stillinger, som i princippet  

 besættes på tjenestemandsvilkår (chefstillinger og dermed ligestillede),  

 henvises til reglerne for tjenestemænd i Økonomi- og Budgetministeriets  

 cirkulære af 10. november 1971.
 Stk. 8. For beordret arbejde på søn- og helligdage, lørdage efter kl. 14  

 mv. samt for aften/natarbejde mellem kl. 17 og kl. 06 ydes godtgørelse efter  

 tilsvarende regler og med tilsvarende satser, som til enhver tid gælder for  

 statens tjenestemænd.
 Stk. 9. Der tilkommer de ansatte fridage efter de for tjenestemænd  

 gældende regler.
Kapitel 10. Ferie (§ 10. Journalister er omfattet af ferieloven.
 § 11. Journalister, der holder ferie med løn, er berettiget til  

 særlig feriegodtgørelse i stedet for ferietillæg efter ferielovens § 14, stk.  

 1.
Stk. 2. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af og fradrag af Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Stk. 4. Den særlige feriegodtgørelse udgør 1,5 pct. af dette  

 beregningsgrundlag.
Kapitel 11. Sygdom § 12. Journalister får fuld løn under sygdom, herunder fravær på  

 grund af tilskadekomst i tjenesten.
I grundlaget for beregningen af løn i  

 disse fraværssituationer indgår visse fast påregnelige særlige ydelser, jf.  

 Finansministeriets cirkulære af 25. maj 1977.
Stk. 2. En ansat, der har været syg i ialt 120 dage inden for et tidsrum  

 af 12 på hinanden følgende måneder, kan opsiges med forkortet varsel under  

 forudsætning af, at der skriftligt er indgået aftale herom mellem den ansatte  

 og ansættelsesmyndigheden.
Der forkortede opsigelsesvarsel udgør følgende:
 Fratræden sker til udgangen af en måned. for timelønnede, som har et  

 kortere varsel end de ovenfor nævnte, vil det være det kortere varsel, der er  

 gældende.
Stk. 3. Ved opgørelsen af de 120 dage medregnes samtlige fraværsdage på  

 grund af sygdom inden for 12 på hinanden følgende måneder.
Fridage medregnes,  

 hvis den ansatte har været sygemeldt på arbejdsdage såvel forud for som efter  

 fridagene.
 Stk. 4. Opsigelsens gyldighed er betinget af, at den sker i umiddelbar  

 tilknytning til udløbet af de 120 sygedage, og medens medarbejderen endnu er  

 syg, hvorimod gyldigheden ikke berørtes af, at medarbejderen er vendt tilbage  

 til arbejdet, efter at opsigelsen er sket.
 Stk. 5. Fravær på grund af arbejdsulykke medregnes ikke ved opgørelsen af  

 fravær på grund af sygdom efter pkt. 3. Dog kan opsigelse med forkortet  

 varsel finde sted efter tilsvarende regler som i pkt. 2-4, når fraværet som  

 følge af samme arbejdsulykke har varet 120 dage.
Kapitel 12. Graviditet, barsel og adoption § 13. Den ansatte er omfattet af aftale af 5. juli 1991 mellem  

 Finansministeriet og Centralorganisationernes Fællesudvalg om fravær fra  

 arbejdet i forbindelse med graviditet, barsel og adoption.
Kapitel 13. Tjenestefrihed § 14. Tjenestefrihed uden løn kan gives, når det ikke strider mod  

 ansættelsesmyndighedens interesser.
Der optjenes ikke ret til ferie med løn  

 eller feriegodtgørelse.
 Stk. 2. Det er vedkommende ansættelsesmyndigheds ansvar, at der er en  

 stilling ledig til den pågældende ved tjenestefrihedens ophør.
 Stk. 3. Den ansatte har i øvrigt ret til tjenestefrihed uden løn til de  

 formål og af den varighed, der er nævnt i Finansministeriets bekendtgørelse  

 om ret for tjenestemænd til tjenestefrihed uden løn til nærmere afgrænsede  

 formål.
 -Stk. 4. Tjenestefrihed med hel eller delvis løn og eventuelt  

 pensionsbidrag til uddannelsesformål kan gives efter reglerne i  

 Finansministeriets bekendtgørelse nr. 543 af 14. september 1988, jf.  

 Finansministeriets cirkulære af 8. marts 1990.
 Stk. 5. Finansministeriet og vedkommende organisation kan aftale, at  

 styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed vil kunne medregnes i pensionsalderen for  

 tjenestemænd.
Barns 1. sygedag Stk. 6. Ansættelsesmyndigheden kan give den ansatte hel eller delvis  

 tjenestefrihed til pasning af et sygt barn, når * det er barnets første sygedag, * hensynet til barnets forhold gør dette nødvendigt, * forholdene på tjenestestedet tillader det, * barnet er under 18 år og * barnet er hjemmeværende.
 Fraværet noteres på lister, der føres om de ansattes sygefravær.
 Stk. 7. Den ansatte oppebærer under tjenestefriheden indtægt, svarende  

 til den indtægt, som den ansatte ville have oppebåret i sygdomstilfælde, idet  

 der dog i denne fraværssituation ikke indgår de særlige ydelser, som er  

 omhandlet i Finansministeriets vejledning om udbetaling af visse særlige  

 ydelser under sygdom, jf. cirkulærer af 25. maj 1977 og 2. maj 1978.
 Stk. 8. Adgangen til tjenestefrihed efter pkt. 6 kan for den enkelte  

 ansatte inddrages ved misbrug.
Kapitel 14. Afskedigelse § 15. Om opsigelse gælder de i funktionærloven fastsatte  

 bestemmelser.
§ 16.  Afskedigelsesprocedure Ved afskedigelse af en journalist må vilkårligheder ikke finde sted, og  

 klager over påståede urimelige afskedigelser kan behandles efter nedenstående  

 regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
Stk. 2. Det påhviler ansættelsesmyndigheden at meddele enhver opsigelse  

 til den ansatte skriftligt med begrundelse for opsigelsen.
Såfremt den  

 pågældende har været uafbrudt beskæftiget hos ansættelsesmyndigheden i mere  

 end 9 måneder, gives der samtidig meddelelse til Dansk Journalistforbund ved  

 kopi af opsigelsesskrivelsen.
 Stk. 3. Såfremt den pågældende har været uafbrudt beskæftiget hos  

 ansættelsesmyndigheden i mere end 9 måneder og organisationen skønner, at  

 afskedigelsen ikke kan anses for rimeligt begrundet i den pågældendes eller  

 ansættelsesmyndighedens forhold, kan Dansk Journalistforbund inden for en  

 frist af 1 måned efter opsigelsen kræve spørgsmålet forhandlet med den lokale  

 ansættelsesmyndighed.
 Stk. 4. Opnås der ikke ved forannævnte forhandling enighed mellem Dansk  

 Journalistforbund og ansættelsesmyndigheden, kan Dansk Journalistforbund  

 inden for en frist af 1 måned efter forhandlingen begære sagen forhandlet med  

 Finansministeriet.
 Stk. 5. Opnås der ikke enighed ved forhandlingen mellem Finansministeriet  

 og Dansk Journalistforbund, kan sagen inden for en frist af 1 måned kræves  

 gjort til genstand for behandling i en i denne anledning nedsat voldgift.  

 Voldgiften nedsættes efter reglerne i § 19, stk. 2.
Stk. 6. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet i staten.
 Stk. 7. Med hensyn til de særlige regler ved afskedigelse af  

 tillidsrepræsentanter henvises til tillidsrepræsentantreglerne.
 Stk. 8. Bortvisning er ikke omfattet af ovenstående afskedigelsesregler.
 Berettigelsen af en bortvisning kan dog efterfølgende inden for en frist  

 af 1 måned af Dansk Journalistforbund begæres forhandlet med  

 Finansministeriet.
Stk. 9. Opnås der ikke enighed ved forhandlingen mellem Finansministeriet  

 og Dansk Journalistforbund, kan bortvisningens berettigelse kræves gjort til  

 genstand for behandling i en i denne anledning nedsat voldgift.
Voldgiften  

 nedsættes efter reglerne i § 19, stk. 2.
Stk. 10. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne bortvisning ikke er  

 begrundet i arbejdstagerens forhold, kan det pålægges ansættelsesmyndigheden  

 at afbøde virkningerne af bortvisningen.
 Det kan herved pålægges ansættelsesmyndigheden, at betale den pågældende  

 en erstatning, hvis størrelse fastsættes af voldgiftsretten og skal være  

 afhængig af sagens omstændigheder og pågældendes anciennitet ved staten.
 Kapitel 15. Udgiftsdækkende ydelser mv.
 § 16. De ansatte får på tjenesterejser og ved udstationering  

 befordringsgodtgørelse samt time- og dagpenge efter de regler og satser, der  

 til enhver tid er gældende for statens tjenestemænd.
 Stk. 2. Tjenestemændenes regler for benyttelse af befordringsklasser mv.  

 på tjenesterejser gælder for overenskomstansatte, i det omfang disse hidtil  

 har fulgt tjenestemændenes regler.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på 1.-9. anciennitetstrin, og for ansatte på  

 10. anciennitetstrin eller derover godtgøres billetudgiften til businessclass  

 eller tilsvarende.
Dog godtgøres billetudgiften til almindelig 1. klasse for  

 ansatte, hvis samlede udbetalte faste løn svarer til eller overstiger lønnen  

 til en statstjenestemand i lønramme 38.
 Stk. 3. For ansatte i udenrigstjenesten gælder de i instruks for  

 udenrigstjenesten, bind 3, kapitel 6.C, anførte regler.
 Stk. 4. Der kan tildeles den ansatte tjenestetelefon på bopælen efter  

 indstilling fra chefen i den pågældende styrelse.
Kapitel 16. Tillidsrepræsentanter § 17. Hvor der i et ministerium/styrelse er ansat mindst 5  

 journalister har disse adgang til at vælge en tillidsrepræsentant og en  

 stedfortræder for denne.
Hvor der i et ministerium/styrelse er ansat 4  

 journalister eller derunder vælges ingen tillidsrepræsentant, medmindre begge  

 parter ønsker det.
Tillidsmændene vælges i henhold til Dansk  

 Journalistforbunds love.
Valget af tillidsmænd har først gyldighed, når det  

 af medarbejdergruppen skriftligt er meddelt det pågældende  

 ministerium/styrelse.
Stk. 2. Tillidsmændene er berettiget til med vedkommende  

 ministerium/styrelse at drøfte de enkelte ansattes ansættelsesvilkår efter  

 denne overenskomst samt til at forelægge de ansatte journalisters synspunkter  

 for ledelsen og at forebringe klager eller henstillinger til mulig direkte  

 afgørelse i foreliggende tilfælde.
Det er i øvrigt tillidsmændenes opgave  

 ikke alene at varetage de ansattes interesser, men også at bidrage til et  

 godt og samarbejdspræget klima mellem ledelse og de ansatte.
Stk. 3. En tillidsmand kan ikke afskediges, hvis ikke tvingende grund  

 taler derfor, og arbejdsforholdet kan normalt ikke afbrydes, før Dansk  

 Journalistforbund har haft lejlighed til at prøve afskedigelsens berettigelse  

 efter de i § 16 nævnte regler.
Har tvingende grunde for afskedigelsen ikke  

 foreligget kan den afskedigede tilkendes en erstatning.
Kapitel 17. Faglig strid (§ 18. Inden for det område, som overenskomsten omfatter, kan der, så  

 længe den er gældende, ikke etableres arbejdsstandsning, medmindre der er  

 hjemmel hertil i overenskomsten.
 Stk. 2. Enhver uenighed om denne overenskomsts forståelse kan af hver af  

 parterne søges bilagt ved mægling, eventuelt ved voldgift efter nedenstående  

 regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til en endelig afgørelse ved en voldgiftsret, der består af 4 medlemmer,  

 hvoraf 2 vælges af Finansministeriet og 2 af Dansk Journalistforbund samt en  

 opmand, der vælges af voldgiftsrettens medlemmer.
Såfremt der ikke opnås  

 enighed om valget af opmanden, skal denne udpeges af arbejdsrettens formand.  

 Opmanden kan, når der foreligger brud på overenskomsten, idømme den tabende  

 part en bod.
Opmanden fastlægger selv de nærmere regler for sagens  

 behandling, som skal fremmes mest muligt, og træffer endvidere afgørelse med  

 hensyn til fordeling af sagsomkostningerne.
Kapitel 18. Ikrafttræden og opsigelse § 19. Overenskomsten har virkning fra 1. april 1991 og kan af  

 parterne opsiges skriftligt med 3 måneders varsel til en 31. marts, dog  

 tidligst 31. marts 1993.
 Stk. 2. Umiddelbart efter opsigelsen optages forhandlinger om en ny  

 overenskomst.
 Stk. 3. Selv om overenskomsten er opsagt og udløbet, er parterne dog  

 forpligtet til at overholde dens bestemmelser, indtil anden overenskomst er  

 tilvejebragt, eller arbejdsstandsning er iværksat i overensstemmelse med  

 reglerne i stk. 4.
Stk. 4. Er en ny overenskomst ikke afsluttet ved overenskomstens udløb,  

 kan enhver af parterne - forbundet kollektivt på sine medlemmers vegne -  

 iværksætte arbejdsstandsning, idet beslutning herom meddeles den anden part  

 ved særlig og anbefalet skrivelse med mindst 1 måneds varsel.
Som  

 arbejdsstandsning betragtes strejke, lockout, blokade og boykot.
København, den 18. november 1991 Dansk Journalistforbund  

 Finansministeriet Lis Schwarz P.
M.
V.
E.
B.
 Mellem Finansministeriet og Dansk Journalistforbund er der i forbindelse  

 med overenskomsten af 18. november 1991 vedrørende løn- og arbejdsvilkår for  

 journalister ansat i statens tjeneste indgået følgende aftale:
 1. Hjemmetillæg der ydes til journalister i udenrigstjenesten  

 udbetales og reguleres i perioden svarende til det for AC-medarbejdere ydede  

 hjemmetillæg.
 2. Den i forbindelse med fornyelsen af overenskomsten af 13. marts  

 1970 indgåede aftale, hvorefter antallet af kvalifikationstillæg i henhold  

 til daværende overenskomsts § 2, stk. 3, nedsættes med virkning fra 1. april  

 1971 med 1 for hver enkelt journalist, er fortsat gældende.
Tillæg til nyansatte og ved væsentlig stillingsændring 3. Tillæg i henhold til kap. 8, § 8, kan aftales lokalt.
 Aftalen omgås mellem det enkelte ministerium og Dansk Journalistforbund.  

 Det er forudsat, at både ministeriet og forbundet kan uddelegere  

 forhandlingsretten.
 Der kan alene ydes tillæg i forbindelse med nyansættelse eller  

 »væsentlig stillingsændring«.
 Tillæg begrundet med »væsentlig stillingsændring« kan alene ydes  

 ved egentlig forfremmelse, eller hvor en stilling ændres i et omfang, der må  

 sidestilles med ansættelse i en ny stilling.
 Der kan indgås lokale aftaler om ydelse af indtil 8 kvalifikationstillæg a  

 6.700,00 kr. årlig (pr. 1. april 1992, 7.000,00 kr.) eller 1 ansvarstillæg a  

 13.400,00 kr. årlig (pr. 1. april 1992, 14.000,00,00 kr.) og 6  

 kvalifikationstillæg a 6.700,00 kr. årlig (pr. 1. april 1992, 7.000,00 kr.).
 Tillæg herudover i forbindelse med nyansættelse eller »væsentlig  

 stillingsændring« forudsætter aftale mellem Finansministeriet og Dansk  

 Journalistforbund.
 Medlemsskab af en organisation er ikke en forudsætning for tildeling af  

 tillæg.
Lokallønspulje til allerede ansatte 4. Til journalister kan der af hertil afsat lokallønpulje ydes  

 tillæg til honorering af særlig indsats, for særlige arbejdsopgaver eller  

 funktioner, samt til løsning af rekrutterings- og fastholdelsesproblemer.
 Tillæg kan ydes som engangsvederlag eller som personlige midlertidige  

 eller varig tillæg.
 Fordeling af lokallønpulje sker efter aftale mellem ministerium/styrelse  

 og den lokale tillidsrepræsentant.
 Forhandlingsdatoen aftales mellem parterne.
 Det tilstræbes at forhandling påbegyndes hurtigst muligt og senest 6 uger  

 efter at et forslag er modtaget af ministeriet/styrelsen eller  

 tillidsrepræsentanten.
 Tillæggene kan genanvendes ved ledighed.
 Hidtidige tillæg ydet af pulje indgår i lokallønspuljen ved ledighed.
 Lokallønsordningen omfatter ministerier og institutioner, hvor der er  

 ansat mindst 5 journalister.
 For tiden er følgende ministerier/institutioner omfattet af  

 lokallønsordningen:
- Udenrigsministeriet - Undervisnings- og Forskningsministeriet - Statens Information - DSB - Miljøministeriet 5. Dansk Journalistforbund forpligter sig til ikke at modsætte  

 sig, at også journalister, der ikke er medlem af Dansk Journalistforbund, og  

 som aflønnes efter overenskomsten mellem Finansministeriet og Dansk  

 Journalistforbund, optages i Københavnske Journalisters Pensionsfond.
 Forbundet forpligter sig desuden til at søge ændret den gældende  

 overenskomst mellem Københavnske Journalisters Pensionsfond og Danica,  

 således at også de nævnte journalister, der ikke er medlem af forbundet, kan  

 optages i pensionsfonden.
 Indtil sådan ændring gennemføres, vil bestemmelsen i den opsagte  

 overenskomst mellem Finansministeriet og Dansk Journalistforbund af 28. juni  

 1976, § 4, stk. 2, om adgang til oprettelse af individuelle pensionsordninger  

 stadig være gældende.
København, den 18. november 1991 Dansk Journalistforbund  

 Finansministeriet Lis Schwarz P.M.V.
 E.B.
AFTALE FOR JOURNALISTPRAKTIKANTER, DER UNDER DERES UDDANNELSE TIL JOURNALIST ANSÆTTES I STATEN Kapitel 1. Antagelse § 1. Praktikanter ansættes som led i deres uddannelse på Danmarks  

 Journalisthøjskole i en periode svarende til de i Undervisningsministeriets  

 bekendtgørelse om journalistuddannelsen til enhver tid fastsatte regler.
 Mellem praktikstedet og den enkelte praktikant oprettes en  

 ansættelsesaftale, der skal indeholde oplysning om tjenestestedet, om  

 ansættelsens længde med angivelse af hvornår ansættelsestiden udløber samt om  

 praktikantens aflønning.
Kapitel 2. Arbejdstid § 2. Praktikanters arbejdstid lægges efter samme retningslinier,  

 og praktikanters arbejde på ubekvemme tidspunkter godtgøres efter samme  

 regler som for uddannede medarbejdere, jf. overenskomsten mellem  

 Finansministeriet og Dansk Journalistforbund af 18. november 1991 vedrørende  

 løn- og arbejdsvilkår for journalister ansat i statens tjeneste.
Praktikanter  

 må ikke deltage i overarbejde.
Kapitel 3. Løn § 3. Praktikanter aflønnes i perioden med kr. 115.920 årlig.
Kapitel 5. Ferie § 4. Idet Arbejdsministeriets lovbekendtgørelse nr. 352 af 2.  

 juli 1981 er gældende, er parterne enige om, at nedenstående regler træder i  

 stedet for ferielovens § 8, jf. § 6.
Praktikanterne holder i løbet af praktikperioden på i alt 18 måneder ferie  

 med løn i i alt 45 dage, svarende til 2 1/2 dag pr. beskæftiget måned.
Af  

 feriedagene skal mindst 18 dage gives i sammenhæng i en ferieperiode (2. maj  

 til 30. september).
 De øvrige 27 dage kan efter aftale mellem praktikanten og ledelsen gives  

 samlet eller delt i hele uger.
Der ydes ikke feriegodtgørelse ved praktikperiodens udløb.
Det i  

 ferielovens § 14, stk. 1, nævnte ferietillæg på 1 procent af en  

 ferieberettigende løn udbetales samlet ved praktikperiodens udløb.
 Kapitel 6. Udgiftsdækkende ydelser mv.
§ 5. Under tjenesterejser tilkommer der de efter aftalen ansatte  

 praktikanter befordringsgodtgørelse samt time- og dagpenge efter de til  

 enhver tid for tjenestemænd gældende regler Kapitel 7. Faglig strid § 6. Praktikanter kan ikke deltage i evntuelle arbejdskonflikter.
Kapitel 8. Ikrafttræden og opsigelse § 7. Aftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1993.
 Stk. 2. Selv om aftalen er opsagt og udløbet er parterne dog forpligtet  

 til at overholde dens bestemmelser, indtil anden aftale er tilvejebragt.
København, den 18. november 1991 Dansk Journalistforbund  

 Finansministeriet Lis Schwarz P.M.V.
 E.B.
2.3 Journalister 1. april 1991 Overenskomst af 1991 med Dansk Journalistforbund.
Inden for hvert løntrin  

 angiver første linie årsbeløbene og anden linie de månedlige beløb.
 Praktikanter aflønnes med 115.920,00 kr. i overenskomstperioden, svarende  

 til 9.660,00 kr. pr. måned.
 Kvalifikationstillæg og ansvarstillæg udgør pr. 1. april 1991 henholdsvis  

 8.149,46 kr. og 16.299,52 kr.
