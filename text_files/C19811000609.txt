 I § 8, stk. 4, i bekendtgørelse om opholdsrum m.v. i skibe af 28. februar  

 1977 og i § 7, stk. 1, i bekendtgørelse om skibsmandskabets opholdsrum m.v. i  

 fiskeskibe af 3. juni 1971 stilles krav om nødbelysning ved batterilamper  

 eller ved at skibet er udstyret med 2 af hinanden uafhængige elektriske  

 enegikilder.
 Omtalte uafhængige elektriske energikilder kan være henholdsvis skibets  

 normale elektriske forsyningsanlæg samt den reserve- og nødenergikilde, der  

 omtales i gældende bekendtgørelser for de deri omhandlede klasser af skibe.
Antallet af hjælpemotorer tilsluttet skibets normale elektriske  

 driftssystem er således uden betydning, idet pågældende nødenergikilde skal  

 være separeret fra dette system.
Der vil imidlertid ikke blive krævet  

 separate nødstrømkredse for nødlys i opholdsrummene.
 Hvor der i andre skibe ikke findes et uafhængigt system, der kan give en  

 tilfredsstillende nødbelysning i opholdsrummene, skal der i alle opholdsrum  

 findes en nødbelysning i form af en el-batterilampe.
 For skibe, der skal opfylde opholdsrumsbekendtgørelsen af 24. januar 1953,  

 gælder tilsvarende bestemmelser.
