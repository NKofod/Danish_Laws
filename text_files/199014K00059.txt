Nr BTL 59 Betænkning over Forslag til lov om Arbejdsgivernes Elevrefusion   

 Nr L 59 1990-91, 1. samling Afgivet af Uddannelsesudvalget Afgivet: 19901115 Udvalget har behandlet lovforslaget i et møde og har herunder stillet spørgsmål til undervisnings- og forskningsministeren.
Udvalget forudsætter, at spørgsmålene er besvaret inden lovforslagets 2. behandling.
 Der er af et mindretal stillet ændringsforslag.
 Herefter indstiller et flertal (Socialdemokratiets, Det  

 Konservative Folkepartis, Venstres og Det Radikale Venstres medlemmer af  

 udvalget) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling, idet de i udvalget stillede spørgsmål ved  

 betænkningsafgivelsen ikke var besvaret og mindretallet derfor ikke har været  

 i stand til at stille ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, idet  

 mindretallet ikke ønsker at påføre erhvervslivet yderligere omkostninger.
 Mindretallet ønsker i den forbindelse at udtale følgende:
 Lovforslaget er en udløber af regeringens og Socialdemokratiets forlig om  

 tilvejebringelse af lære- og praktikpladser, og der er efter  

 Fremskridtspartiets opfattelse nu sket det, at man er kommet ud på et  

 økonomisk katastrofalt skråplan, som Fremskridtspartiet påpegede allerede ved  

 indgåelse af forliget.
 Fremskridtspartiet er af den opfattelse, at man ikke bør presse  

 erhvervslivet, så man får en kunstig beskæftigelse af unge, og det er netop  

 dette, der bliver tilfældet, hvis det foreliggende lovforslag bliver  

 vedtaget.
 Det har altid været således, at der skulle ske en almindelig regulering og  

 adgangsbegrænsning til lære- og praktikpladser, og dette princip går man nu  

 væk fra.
Fremskridtspartiet ønsker at nedsætte erhvervslivets omkostninger for at  

 få flere arbejdsgivere til at optage lære- og praktikelever og ikke som nu at  

 indføre tvang ved en slags kollektiv afstraffelse.
Derfor indstiller  

 Fremskridtspartiet lovforslaget til forkastelse.
 Et tredje mindretal (Centrum-Demokraternes medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Et fjerde mindretal (Kristeligt Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling, idet de stillede spørgsmål ikke var besvaret ved  

 betænkningsafgivelsen.
Ændringsforslag Af et mindretal (CD):
Til § 12 1) Stk. 4 affattes således:
» Stk. 4. Bidraget efter stk. 1 nedsættes med samme  

 procentdel, som måltallet i det foregående år blev opfyldt med.« Til § 13 2) Efter stk. 3 indsættes som nyt stykke:
» Stk. 4. Fordelingen på brancher sker på grundlag af Danmarks  

 Statistiks erhvervsgrupperingskode (DSE) af 1. april 1977. Alle fem cifre i  

 dette regelsæt anvendes til opdelingen i brancher.« Eva Møller (KF) fmd.
Bo Kristensen (KF) Merete Aarup (KF)  

 Mølgaard Jensen (V) Povl Brøndsted (V) Aage Brusgaard (FP) Marianne Jelved  

 (RV) Emmert Andersen (CD) Lysholm Christensen (KRF) Jytte Andersen (S) Helle  

 Degn (S) Pernille Forchhammer (S) Anna-Marie Hansen (S) Frank Jensen (S) Lone  

 Møller (S) Aage Frandsen (SF) Hanne Thanning Jacobsen (SF) Trivselspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Arbejdsgiverforening, Finansrådet, Håndværksrådet og Sammenslutningen af Landbrugets Arbejdsgiverforeninger.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres og Det Radikale Venstres medlemmer af  

 udvalget) lovforslaget til vedtagelse uændret.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Mindretallet har stillet en række ændringsforslag, som har til formål at  

 tilskynde til oprettelse af flere praktikpladser og sikre en mere retfærdig  

 finansiering af den praktikpladskompenserende undervisning.
Som det bl.a. fremgår af henvendelserne fra Håndværksrådet, Dansk  

 Arbejdsgiverforening og Sammenslutningen af Landbrugets  

 Arbejdsgiverforeninger, er den foreslåede ordning, hvor der skal ske en  

 opfyldning af måltal i de enkelte brancher, meget uretfærdig over for de  

 virksomheder, der rent faktisk har opfyldt måltallet, men som mere eller  

 mindre tilfældigt er i en branche, som ikke har opfyldt måltallet.
Dertil  

 kommer, at den foreslåede ordning ikke giver den enkelte arbejdsgiver nogen  

 reel tilskyndelse til at antage flere praktikelever.
Mindretallet mener, at praktikpladskompenserende undervisning er en  

 nødvendig nødløsning, når der ikke kan skaffes tilstrækkeligt med rigtige  

 praktikpladser.
Men rigtige praktikpladser er klart at foretrække, og som det  

 fremgår af en undersøgelse, som Håndværksrådet har ladet foretage blandt dets  

 medlemmer, er der mulighed for at fremskaffe flere praktikpladser, hvis der  

 bliver en økonomisk tilskyndelse hertil.
Det bliver der, hvis der gives fuld  

 refusion til arbejdsgiverne for den løn, eleverne skal have under  

 skoleophold.
Det bliver den gulerod, der ifølge Håndværksrådet vil få flere  

 arbejdsgivere til at antage praktikelever.
 Regeringens lovforslag er indtil videre det sidste i en lang kæde af  

 aftaler mellem regeringen og Socialdemokratiet:
 - Første aftale af 15. september 1989 skulle skaffe 5.000 pladser i den  

 private sektor og 2.000 pladser i den offentlige sektor.
- Anden aftale af 10. maj 1990 skulle sikre oprettelse af »et  

 tilstrækkeligt antal lære- og praktikpladser med henblik på, at der er plads  

 til alle, som i 1990 forlader basisuddannelsen.
Praktikpladssøgende fra  

 tidligere år søges i videst muligt omfang tilgodeset med  

 praktikpladser«.
På denne baggrund fremsatte regeringen forslag til lov  

 om tilvejebringelse af lære- og praktikpladser (L 239).
 - Tredje aftale er baggrunden for regeringens fremsættelse af dette  

 lovforslag.
Mindretallet stemte for lovforslag nr.
L 239 med en klar fremhævelse af,  

 at mindretallet mente, at der fortsat manglede tilstrækkelige tilskyndelser -  

 gulerod/pisk - til at antage praktikelever.
Men mindretallet stemte for,  

 fordi praktikpladssøgende hermed havde fået et retskrav på at få en hel  

 erhvervsfaglig uddannelse.
Mindretallet mener fortsat, at der er mange problemer med hensyn til  

 sikring af praktikpladser.
F.eks. er de praktikpladssøgende elever, der  

 forlod basisåret i 1989, tilsyneladende glemt til trods for aftalen af den  

 10. maj 1990. At lade praktikpladssøgende påbegynde 2. dels skoleundervisning  

 som erstatning for praktikpladser er måske rimeligt nok, men det skubber  

 problemet med manglende praktikpladser foran.
Med de af mindretallet stillede ændringsforslag er der rådet bod på de  

 værste kritikpunkter. Ændringsforslagene betyder, at arbejdsgiverne vil  

 antage flere praktikelever.
Det er i sig selv ganske afgørende, idet rigtige  

 praktikpladser klart er at foretrække frem for praktikpladskompenserende  

 undervisning. Ændringsforslagene betyder også, at de arbejdsgivere, som har  

 opfyldt deres forpligtelse til at uddanne fremtidens arbejdskraft, ikke kan  

 risikere at blive straffet, som det er tilfældet i regeringens forslag.
Mindretallet beklager meget, at det ikke har været muligt at råbe  

 regeringen og Socialdemokratiet op, således at lovforslaget er blevet ændret  

 i overensstemmelse med den tankegang, der ligger i mindretallets  

 ændringsforslag.
Dette er så meget mere beklageligt, som stort set ingen  

 udtrykker tilfredshed med lovforslaget, som det er fremsat af regeringen.  

 Endelig er lovforslaget meget bureaukratisk.
Det er udtryk for en  

 bureaukratisk planlægning, hvor mindretallets ændringsforslag er udtryk for  

 styret markedsøkonomi.
Det er tilsyneladende udtryk for, at fornuft har svært ved at trænge ind,  

 når forlig er indgået under meget besvær.
Så holdes der med næb og klør fast,  

 selv om snart sagt enhver kan se, at alle havde været langt bedre tjent med  

 en anden udformning.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Et tredje mindretal (Cenrum-Demokraternes medlem af udvalget) vil  

 redegøre for sin stilling til lovforslaget ved 3. behandling.
 Et fjerde mindretal (Kristeligt Folkepartis medlem af udvalget) vil  

 redegøre for sin stilling til lovforslaget ved 3. behandling.
 Såfremt der til 3. behandling stilles ændringsforslag, der imødekommer  

 mindretallets indvendinger mod lovforslaget, kan mindretallet medvirke til  

 lovforslagets gennemførelse.
Ændringsforslag Af et mindretal (SF):
Til § 1 1) I nr. 1 udgår »helt eller delvis«.
Til § 7 2) § 7, stk. 1, 2. pkt., affattes således:
»Takster for den af staten finansierede refusion fastsættes på de  

 årlige finanslove efter indstilling fra bestyrelsen for Arbejdsgivernes  

 Elevrefusion.« 3) Efter stk. 3 indsættes som nyt stykke:
»Stk. 4. Den del af refusionsudbetalingen, der ikke dækkes  

 efter stk. 1, finansieres af arbejdsgiverbidrag efter § 12, stk. 2.« Til § 12 4) I stk. 1 indsættes efter »visse befordrings- og  

 skolehjemsudgifter«: », udgifterne efter § 7, stk. 4,».
 5) Stk. 2 affattes således:
»Stk. 2. Bidraget udgør pr. fuldtidsansat lønmodtager 860 kr.  

 i 1991, 1.200 kr. i 1992 og 1.450 kr. i 1993 og fremover, jf. dog stk.  

 3.« 6) Stk. 4 udgår.
Til § 13 7) Paragraffen udgår.
Til § 19 8) Stk. 3 affattes således:
»Stk. 3. Bestemmelsen i § 7, stk. 4, om udbetaling af  

 refusion finder anvendelse for løn til elever, der ansættes efter den 1.  

 januar 1991.« Til § 21 9) Paragraffen affattes således:
»§ 21. Lovens regler om refusion, bortset fra § 7, stk. 4, og  

 tilskud, jf. kapitel 3 og 4, finder tilsvarende anvendelse for lærlinge og  

 efg-elever.« Bemærkninger Til nr. 1-9 Ændringsforslagene går ud på indførelse af fuld lønrefusion til  

 arbejdsgiverne.
 Statens udbetalinger til lønrefusion giver for tiden en gennemsnitlig  

 dækning til arbejdsgiverne på 70 pct. af udgifterne til elevernes løn under  

 skoleophold.
 Statens tilskud pr. elev vil fremover blive reguleret med de årlige pris-  

 og lønstigninger.
 De resterende udgifter til en 100 pct.s lønrefusion til alle arbejdsgivere  

 vil med ændringsforslagene blive finansieret ved en forhøjelse af  

 arbejdsgiverbidragene, jf. ændringsforslaget til § 12, stk. 2.
 AER's administrationsomkostninger ved lønrefusionsordningen forventes i de  

 første par år at stige med 2 mio. kr. til 12 mio. kr. årligt, da AER i denne  

 periode sideløbende skal udbetale lønrefusion efter den gamle og den nye  

 ordning.
Eva Møller (KF) fmd.
Bo Kristensen (KF) Merete Aarup (KF)  

 Mølgaard Jensen (V) Else Winther Andersen (V) Køpke Christensen (FP) Marianne  

 Jelved (RV) Emmert Andersen (CD) Lysholm Christensen (KRF) Jytte Andersen (S)  

 Helle Degn (S) Pernille Forchhammer (S) Anna-Marie Hansen (S) Frank Jensen  

 (S) Lone Møller (S) Aage Frandsen (SF) Hanne Thanning Jacobsen (SF) Trivselspartiet havde ikke medlemmer i udvalget.
