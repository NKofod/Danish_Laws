Tillægsbetænkning afgivet af  

 Uddannelsesudvalget den 16. december 1998 Tillægsbetænkning over Forslag til lov om ændring af lov om  

 almen voksenuddannelse (Justering af fagrækken, hjemler vedrørende  

 undervisning, prøver og administration af tilskud til efter- og  

 videreuddannelse, klage og oplysningspligt m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde, og  

 har herunder stillet spørgsmål til undervisningsministeren, som  

 denne har besvaret i samråd.
 Udvalget er enig i ministerens fortolkning af det i lovforslaget  

 foreslåede § 4, stk. 6, hvorom ministeren har oplyst  

 følgende:
 For så vidt angår regler om undervisningens  

 indhold, vil ministeren fastsætte regler om undervisningens  

 formål og faglige indhold på de enkelte moduler og på  

 generelt niveau retningslinjer for tilrettelæggelse af undervisningen.  

 Det overlades til lærer(e) og kursister på det enkelte hold i  

 dialog at beslutte den konkrete tilrettelæggelse af undervisningen,  

 herunder at vurdere, i hvilket omfang man vil bruge en emneorienteret metode,  

 og hvilke emner det i givet fald findes relevant at inddrage for at nå  

 de faglige mål.
 Herefter indstiller udvalget lovforslaget til vedtagelse  

 uændret.
Peder Sass (S)    Hans Peter Baadsgaard (S) fmd.  

    Jeppe Kofod (S)    Frode Sørensen (S)    Carsten Hansen (S)    Aage  

 Frandsen (SF)    Susanne Clemensen (CD)    Elisabeth Arnold (RV)  

  Søren Kolstrup (EL)    Anders Mølgaard (V) nfmd.  

  Hanne Severinsen (V)    Else Winther Andersen (V)    Ellen Kristensen (V)  

  Brian Mikkelsen (KF)    Knud Erik Kirkegaard (KF)    Christian H.
Hansen  

 (DF)    Tove Videbæk (KRF) Fremskridtspartiet havde ikke medlemmer i udvalget.
