Manuel håndtering af opvaskebakker Sagen handlede om den manuelle håndtering af opvaskebakker.
Arbejdstilsynet konstaterede ved tilsynsbesøget, at medarbejderne i køkkenet løftede opvaskebakker fra vask til opvaskemaskine og fra opvaskemaskine og over på stikvogn.
Opvaskemaskinen var placeret mellem en vask og en stikvogn, og lågen på opvaskemaskinen åbnede udad mod betjeneren.
Arbejdstilsynet fik ved tilsynsbesøget oplyst, at opvaskemaskinen kørte ca. 40 gange om dagen, og der var mindst 2 håndteringer af opvaskebakker pr. opvask.
Der var 2 medarbejdere om opgaven, men kun 1 person løftede ad gangen.
Arbejdet pågik særligt i 2-3 timer hver dag.
 Arbejdstilsynet konstaterede:
  At 1 medarbejder løftede fyldte opvaskebakker.
 At opvaskebakkerne vejede 6-9 kg.
Bakkerne blev vejet under besøget.
Arbejdstilsynet skønnede, at 2/3 vejede over 7 kg.
  At medarbejderen løftede i mere end 3/4 arms afstand.
  At medarbejderen løftede fra opvaskemaskinen i en højde midt for kroppen og over i stikvogn.
 At medarbejderen løftede - over skulderhøjde - nogle af hylderne i stikvognen var over skulderhøjde - under knæhøjde - nogle af hylderne i stikvognen var under knæhøjde - asymmetrisk med vrid i ryggen, da opvaskebakken skulle udenom lågen på opvaskemaskinen.
Lågen lukkedes op lige ud og stikvognen stod inde i et hjørne ved siden af opvaskemaskinen.
 At der ikke var tekniske hjælpemidler til rådighed for medarbejderen.
Der var rulleborde, opvaskestativ og h/s bord ved opvaskemaskinen.
 Arbejdet foregik i moderat frekvens, da hver medarbejder lavede ca. 40 løft på 2-3 timer.
Arbejdet foregik i lang varighed, da det foregik dagligt i 2-3 timer dvs. 10-15 timer pr. uge.
Arbejdstilsynet fik oplyst, at løftearbejdet var en del af medarbejderens sædvanlige arbejdsopgaver.
Oplysningen blev bekræftet af afdelingslederen.
 Arbejdsmiljøklagenævnet ophævede Arbejdstilsynets afgørelse af 16. maj 2011 om, at virksomheden skulle sikre, at arbejdet med løft af opvaskebakker skulle foregå sikkerheds- og sundhedsmæssigt fuldt forsvarligt.
 Et flertal af Arbejdsmiljøklagenævnets stemmeberettigede medlemmer fandt, at Arbejdstilsynet ikke havde godtgjort, at arbejdet med løft af fyldte opvaskebakker i køkkenet var så belastende, at arbejdet ikke blev udført sikkerheds- og sundhedsmæssigt fuldt forsvarligt.
Flertallet lagde vægt på, at Arbejdstilsynet ved tilsynsbesøget konstaterede, at hver medarbejder foretog ca. 40 løft af fyldte opvaskebakker, der vejede 6-9 kg, hvoraf 2/3 af opvaskebakkerne vejede over 7 kg, og at arbejdet foregik i 2-3 timer.
Arbejdet foregik således i lang varighed, da det foregik dagligt i 2-3 timer, dvs. 10-15 timer pr. uge.
 Flertallet lagde desuden vægt på, at Arbejdstilsynet ikke havde godtgjort, hvordan og hvor mange løft, der foregik i mere end ¾-armsafstand, idet det af Arbejdstilsynets beskrivelse bl.a. fremgik, at medarbejderen løftede fra opvaskemaskine i en højde midt for kroppen og over i stikvogn.
 Flertallet lagde endvidere vægt på, at Arbejdstilsynet ikke havde godtgjort, hvordan og hvor mange løft, der foregik med forværrende faktorer.
 Flertallet fandt efter en helhedsvurdering, at den nævnte påvirkning ikke var tilstrækkelig til at give grundlag for et påbud.
Mindretallet fandt, at der var grundlag for Arbejdstilsynets afgørelse, idet Arbejdstilsynet havde godtgjort, at arbejdet med løft af opvaskebakker, ikke var planlagt, tilrettelagt og udført sikkerheds- og sundhedsmæssigt fuldt forsvarligt.
Mindretallet fandt, at der var forværrende faktorer i forbindelse med løftene, og at løftene derfor var sundhedsskadelige.
 Flertallet finder, at der ikke er overensstemmelse mellem beskrivelsen og begrundelsen, herunder var det uklart, hvordan Arbejdstilsynet nåede frem til en frekvens på 80 løft mv.  Mindretallet fandt, at sagen var tilstrækkeligt oplyst til, at påbuddet kunne fastholdes.
[Adressat udeladt] Arbejdsmiljøklagenævnet har på møde den 27. marts 2012 behandlet virksomhedens klage over Arbejdstilsynets afgørelse af 16. maj 2011, hvor [navn udeladt] fik påbud om at sikre, at arbejde med opvask på [navn udeladt] kan foregå sikkerheds- og sundhedsmæssigt fuldt forsvarligt.
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets afgørelse af 16. maj 2011 om, at [navn udeladt] skulle sikre, at arbejdet med løft af opvaskebakker i køkkenet på [navn udeladt] skulle foregå sikkerheds- og sundhedsmæssigt fuldt forsvarligt.
 Det betyder, at [navn udeladt] ikke skal efterkomme Arbejdstilsynets afgørelse.
B E G R U N D E L S E Et flertal af Arbejdsmiljøklagenævnets stemmeberettigede medlemmer finder, at Arbejdstilsynet ikke har godtgjort, at arbejdet med løft af fyldte opvaskebakker i køkkenet den 16. marts 2011 i [navn udeladt] var så belastende, at arbejdet ikke blev udført sikkerheds- og sundhedsmæssigt fuldt forsvarligt.
Flertallet lægger vægt på, at Arbejdstilsynet ved tilsynsbesøg den 16. marts 2011 konstaterede, at hver medarbejder foretog ca. 40 løft af fyldte opvaskebakker, der vejede 6-9 kg, hvoraf 2/3 af opvaskebakkerne vejede over 7 kg, og at arbejdet foregik i 2-3 timer.
Arbejdet foregik således i lang varighed, da det foregik dagligt i 2-3 timer, dvs. 10-15 timer pr. uge.
 Flertallet lægger desuden vægt på, at Arbejdstilsynet ikke har godtgjort, hvordan og hvor mange løft, der foregik i mere end ¾-armsafstand, idet det af Arbejdstilsynets beskrivelse bl.a. fremgår, at medarbejderen løftede fra opvaskemaskine i en højde midt for kroppen og over i stikvogn.
 Flertallet lægger endvidere vægt på, at Arbejdstilsynet ikke har godtgjort, hvordan og hvor mange løft, der foregik med forværrende faktorer.
 Flertallet finder efter en helhedsvurdering, at den nævnte påvirkning ikke er tilstrækkelig til at give grundlag for et påbud.
 Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Det fremgår af bekendtgørelsen om manuel håndtering, at arbejdet med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 [navn udeladt] har i klagen bl.a. anført forslag til hensigtsmæssig betjening ved fyldning og tømning af opvaskemaskine.
 Flertallet skal hertil bemærke, at Arbejdstilsynets afgørelse ophæves, hvilket betyder, at [navn udeladt] ikke har pligt til at efterkomme Arbejdstilsynets afgørelse.
 Arbejdsmiljøklagenævnets afgørelse er truffet af et flertal på 6 ud af nævnets 11 stemmeberettigede medlemmer.
R E G L E R Arbejdsmiljøklagenævnet har ved afgørelsen anvendt følgende regler:
 Om Arbejdstilsynets ret til at give påbud:
  § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Om manuel håndtering:
 § 38, stk. 1, i lov om arbejdsmiljø, jf. lovbekendtgørelse nr. 1072 af 7. september 2010  § 3, stk. 1, i bekendtgørelse nr. 1164 af 16. december 1992 om manuel håndtering.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
MINDRETALSUDTALELSE Mindretallet, som udgør 5 medlemmer, finder, at der er grundlag for Arbejdstilsynets afgørelse, idet Arbejdstilsynet har godtgjort, at arbejdet med løft af opvaskebakker, ikke var planlagt, tilrettelagt og udført sikkerheds- og sundhedsmæssigt fuldt forsvarligt.
Mindretallet finder, at der er forværrende faktorer i forbindelse med løftene, og at løftene derfor er sundhedsskadelige.
På klagenævnets vegne [Navn udeladt] Kopi til  [Navn udeladt]  [Navn udeladt]  [Navn udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1. sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2. forbud mod særligt farlige arbejder, arbejdsprocesser og -metoder, 3. opslag eller egnet markering.
 Stk. 2.
Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
 Bekendtgørelse nr. 1164 af 16. december 1992 om manuel håndtering.
Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Stk. 3. Hvis dette ikke er muligt, skal der træffes effektive foranstaltninger til imødegåelse af risikoen.
 . . .
