Betænkning afgivet af Udlændinge- og Integrationsudvalget den 23. maj 2017 Betænkning over Forslag til lov om ændring af udlændingeloven (Forhøjelse af mindstebeløbet i beløbsordningen) [af Martin Henriksen (DF) m.fl.]:
1. Ændringsforslag Dansk Folkepartis medlemmer af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 15. marts 2017 og var til 1. behandling den 27. april 2017. Lovforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet lovforslaget i 3 møder.
Høring Lovforslaget har efter fremsættelsen været sendt i høring, og de modtagne høringssvar og et notat herom er omdelt som bilag 3 på lovforslaget.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til forkastelse ved 3. behandling.
Flertallet vil stemme for det stillede ændringsforslag.
 Et mindretal i udvalget (DF og EL) indstiller lovforslaget til vedtagelse med det stillede ændringsforslag.
Enhedslistens medlemmer af udvalget støtter lovforslaget med det stillede ændringsforslag.
Som det fremgår af HK´s høringssvar, svarer en beløbsgrænse på kr. 500.000 ret nøje til gennemsnitslønnen for medarbejdere på mellemhøjt kvalifikationsniveau.
Denne beløbsgrænse vil være en garanti imod, at højt kvalificeret arbejdskraft er med til at presse lønningerne i opad- eller nedadgående retning.
Et lønniveau af den art vil samtidig vise, om virksomhederne reelt ønsker at beskæftige udenlandsk arbejdskraft.
Det må afvises, at en højere beløbsgrænse skulle gøre det sværere at tiltrække højt kvalificeret udenlandsk arbejdskraft.
Det vil tværtimod gøre det mere attraktivt for højt kvalificerede udlændinge at arbejde her i landet og dermed tilfredsstille arbejdsgivernes behov for et tilstrækkeligt udbud af arbejdskraft.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af et mindretal (DF), tiltrådt af et flertal (det øvrige udvalg):
 1) Som stk. 3 indsættes:
»Stk. 3. Loven finder ikke anvendelse på forlængelse af gældende opholdstilladelser efter udlændingelovens § 9 a, stk. 2, nr. 2 og nr. 12, litra a.
Opholdstilladelser efter § 9 a, stk. 2, nr. 2 og nr. 12, litra a, kan forlænges efter de regler, der var gældende ved udstedelsen af den oprindelige opholdstilladelse.« [Overgangsbestemmelse for eksisterende opholdstilladelser. ] Bemærkninger Til nr. 1 Lovforslaget finder alene anvendelse for nye ansøgninger, som indgives efter lovens ikrafttræden, jf. overgangsbestemmelsen i lovforslagets § 2. Personer, som søger om forlængelse af en tidligere meddelt opholdstilladelse, kan fortsat få forlænget opholdstilladelsen efter udlændingelovens § 9 a, stk. 13, såfremt betingelserne for den oprindelige opholdstilladelse stadig er opfyldt.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Morten Marinus (DF) Marcus Knuth (V) Britt Bager (V) Preben Bang Henriksen (V) Jakob Engel-Schmidt (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Jan Johansen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Rune Lund (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
