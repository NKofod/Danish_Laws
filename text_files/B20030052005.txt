Bekendtgørelse om ændring af bekendtgørelse om åben  

 uddannelse (Ændringer som  

 følge af regler om tilskud til dækning af deltagerbetaling ved selvvalgt  

 uddannelse) § 1 I bekendtgørelse nr. 1373 af 18. december 2000 om åben  

 uddannelse foretages følgende ændringer:
 1.  


  

 Indledningen  

  

 affattes således:
»I medfør af § 2, stk. 8, 9 og 10, § 3, stk. 2, 3 og 4,  

 § 6, stk. 4, 5 og 6, § 7, stk. 2, og § 18, stk. 2, i lov om åben uddannelse  

 (erhvervsrettet voksenuddannelse) m.v., jf. lovbekendtgørelse nr. 311 af 13.  

 maj 2002, samt § 11 a, stk. 2, i lov nr. 490 af 31. maj 2000 om statens  

 voksenuddannelsesstøtte (SVU), som ændret ved lov nr. 449 af 10. juni 2003,  

 fastsættes:« 2.  

  

 Efter § 8  

 indsættes:
 »§ 8 a.  

  

 Institutionen skal give  

 tilsagn om optagelse på en bestemt uddannelsesaktivitet til ledige  

 dagpengeberettigede, som ansøger om tilskud til dækning af deltagerbetaling  

 efter bestemmelserne om ret til SVU til selvvalgt uddannelse i lov om statens  

 voksenuddannelsesstøtte (SVU), og som i øvrigt opfylder kriterierne for  

 optagelse.  

 Tilsagnet er betinget, således at endelig optagelse af den ledige først skal  

 ske, når institutionen fra Styrelsen for Statens Uddannelsesstøtte får  

 meddelelse om, at ansøgningen om tilskud til dækning af deltagerbetaling er  

 imødekommet.
 Stk. 2.  

  

 Hvis tilskud til dækning af deltagerbetaling alene omfatter  

 en del af betalingen for uddannelsesaktiviteten, skal endelig optagelse først  

 ske, når resten af forfalden deltagerbetaling erlægges fra anden side.
Stk. 3.  

  

 Institutionen kan overføre en ledig, der har fået betinget  

 tilsagn om optagelse efter stk. 1, til en venteliste eller til et senere  

 hold,  

 der oprettes, hvis den i stk. 1, 2. pkt., nævnte meddelelse ikke er modtaget  

 en  

 uge, inden uddannelsesaktiviteten igangsættes.« 3.  


  

 § 12, stk. 1, nr. 2,  



  

 affattes således:
»2) Deltagerbetalingen er betalt med det fulde beløb for den  

 periode, som deltagerbetalingen dækker.
Dog kan tilsagn fra en offentlig  

 myndighed om betaling for ledige, jf. lov om en aktiv beskæftigelsesindsats,  

 meddelelse efter § 8 a, stk. 1, 2. pkt., og lignende træde i stedet for  

 betaling.« § 2 Bekendtgørelsen træder i kraft den 28. juni 2003.
