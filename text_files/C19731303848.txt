 Regler for afprøvning af sorter af græsser til anvendelse i plæner,  

 rabatter m.v.
 I henhold til landbrugsministeriets bekendtgørelse nr. 36 af 23. januar  

 1974 om afprøvning og optagelse af sorter af kulturplanter på sortsliste  

 fastsættes følgende regler for afprøvning af sorter af græsser til anvendelse  

 i plæner, rabatter m.v.
 1. Afprøvningen gennemføres af Statens  

 Forsøgsvirksomhed i Plantekultur (se bilag 1) og omfatter:
 a. undersøgelse af sortens selvstændighed, ensartethed og stabilitet,  

 (s.e.s.-afprøvning).
Afprøvningen omfatter de i Kommissionen for De europæiske Fællesskabers  

 direktiv nr. 72/180 EØF, bilag I, del A anførte kendetegn for de enkelte  

 plantearter.
Yderligere kendetegn kan inddrages i afprøvningen.
Afprøvningen gennemføres efter de i direktivets bilag II fastsatte  

 retningslinier.
Afprøvningen omfatter normalt mindst 2 års undersøgelser.
b.
Undersøgelse af sortens dyrkningsegenskaber og egnethed til sit formål  

 (værdiprøvning) Afprøvningen omfatter dyrkningsforsøg på 2-4 forsøgssteder,  

 hvor der under forskellig behandlingsmåde foretages bedømmelse af  

 plænekvalitet, sygdomsresistens, konkurrenceevne overfor ukrudt, tolerance  

 overfor herbicider og andre egenskaber af betydning for sortens  

 dyrkningsværdi.
Afprøvningen omfatter normalt udlæg i 2 år, og hvert udlæg  

 ligger til bedømmelse i 2-3 år.
 På grundlag af værdiafprøvningens resultater kan de bedste sorter tildeles  

 anerkendelse, hvilket markeres med et S i forbindelse med sortsnavnet.
c.
Forsøgsvirksomheden fastsætter for hver art de nærmere retningslinier  

 for gennemførelsen af s.e.s.-afprøvningen og værdiafprøvningen, herunder  

 undersøgelsesmetoder og bedømmelsen af kendetegn.
 Sorter kan anmeldes til s.e.s.-afprøvning alene eller til  

 s.e.s.-afprøvning + værdiafprøvning.
 Påbegyndelse af værdiafprøvning kan efter aftale udsættes, indtil  

 resultatet af s.e.s.-afprøvning helt eller delvis foreligger.
2. Anmeldelse af sorter til afprøvning sker på  

 skemaer, der rekvireres fra sekretariatet for sortsafprøvning, Tystofte, 4230  

 Skælskør, hvortil anmeldelsen indsendes.
De på anmeldelsesskemaet forudsete  

 oplysninger må tilstilles så fyldestgørende som muligt.
 Anmeldelsesfrist til kommende års afprøvning er 1. februar.
 3. Anmelderen må hvert år stille fornødent kvantum  

 udsæd til afprøvningen til rådighed (se bilag 2). Udsæden skal opfylde de i  

 landbrugsministeriets bekendtgørelse om handel med frø af foder-, olie- og  

 spindplanter foreskrevne kvalitetsbetingelser for kategorien basisfrø af  

 pågældende art.
 Udsæden fremsendes til Statens Forsøgsstation, tystofte, 4230 Skælskør,  

 senest 1. marts.
4. For sorter, der er optaget på sortsliste,  

 gennemføres efterkontrol til undersøgelse af, om sorten fortsat svarer til  

 sin oprindelige beskrivelse og er tilstrækkelig ensartet.
Sortsejeren må  

 efter anmodning levere udsæd hertil i form af officielt udtaget prøve af  

 basisfrø. Udsædsmængde til efterkontrol er anført i bilag 2.
5. For afprøvning og optagelse på sortsliste betales  

 de i bilag 3 anførte gebyrer.
Anmeldelsesgebyr forfalder til betaling pr. 1.  

 april, afprøvningsgebyr og sortslistegebyr pr. 1. januar.
Dersom en anmelder ønsker at trække en sort tilbage inden afprøvningens  

 afslutning, betales kun anmeldelsesgebyr og afprøvningsgebyr for udførte  

 afprøvninger.
Anmodning om tilbagetrækning må ske inden 1. februar.
Anmodning om tilbagetrækning af en sort fra kommende års sortsliste må ske  

 inden 1. december 6. Nærværende regler kan efter forhandling med de  

 interesserede parter og med landbrugsministeriets godkendelse ændres med  

 passende varsel.
