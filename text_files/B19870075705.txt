(Udlæg af aktier til arvinger i  

 udlandet) I henhold til aktieavancebeskatningslovens § 13 c, stk. 3, bestemmes:
 § 1  I bekendtgørelse nr. 602 af 9.  

 december 1977 om beskatning af dødsboer som ændret ved bekendtgørelse nr. 333  

 af 25. maj 1987 insættes som en ny paragraf efter § 18:
 § 18 a.  Amtsskatteinspektoraterne (i Københavns og  

 Frederiksberg kommuner dog skattedirektoraterne) bemyndiges til at indrømme  

 henstand imod betryggende sikkerhed med betaling af skatter, der pålignes i  

 henhold til § 13 c i aktieavancebeskatningsloven efter nedenstående regler.
 Stk. 2.  Henstand kan gives, således at skatterne  

 afdrages med lige store halvårlige rater i en periode på 10 år.
 Stk. 3.  Henstand kan kun gives imod betryggende  

 sikkerhed, hvis størrelse og art afgøres af de foran nævnte myndigheder.
 Stk. 4.  Tillæg for den forløbne termin i henhold til  

 aktieavancebeskatningslovens § 13 c beregnes af hovedstolen ved udgangen af  

 forrige termin og erlægges samtidig med afdraget.
Stk. 5.  Tillægget fastsættes for hvert kalenderår til  

 den officielle diskonto pr. 1. januar det pågælende år.
Omfatter terminen en  

 del af et kalenderår, foretages en forholdsmæssig beregning af tillægget.
Stk. 6.  Betales henstandsbeløb med tillæg ikke  

 rettidigt, forrentes det forfaldne beløb med 1 pct. pr. påbegyndt måned fra  

 forfaldsdagen at regne.
Det samme gælder for forfaldne skattebeløb, der ikke  

 er omfattet af henstandsordningen.
 Stk. 7.  Amtsskatteinspektoraternes  

 (skattedirektoraternes) afgørelse kan påklages til statsskattedirektoratet.  

 Direktoratets afgørelser kan indbringes for skattedepartementet.
 § 2  Denne bekendtgørelse træder i kraft  

 dagen efter bekendtgørelsen i Lovtidende.
