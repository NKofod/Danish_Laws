(Til samtlige adoptionssamråd og  

 socialforvaltninger.) I anledning af en konkret henvendelse har Civilretsdirektoratet anmodet  

 Adoptionsnævnet om udtalelse vedrørende sygdommen arvelig trombofili.
 Overlæge Bo Jacobsen, speciallæge i intern medicin og medlem af  

 Adoptionsnævnet, har i anledning heraf den 18. august 1993 afgivet en  

 udtalelse, som nævnet har tilsluttet sig.
 Udtalelsen udsendes hermed til orientering.
 P.M.V.
 E.B.
Jens K.
A.
Dinesen Høring fra Civilretsdirektoratet vedrørende arvelig trombofili. j.nr  

 1993-690-9.
Trombolifi er i dag nationalt og internationalt ikke noget velafgrænset  

 begreb.
Det står for en konstitutionel blodpropstendens modsat hæmofili, der  

 er en konstitutionel blødningstendens.
I snævrere forstand drejer det sig om  

 familiær (det vil sige mere eller mindre arvelig) nedsat mængde eller  

 funktion i blodet af naturlig hæmmere af blodets størkningsmekanisme  

 (endogene antikoagulatia), nemlig antitrombin-III, protein-C og protein-S.
 Mange koagulationseksperter vil give begrebet trombofili en udvidet  

 afgrænsning, idet det udover ovennævnte også omfatter øget mængde af  

 fibrinolyse-inhibitorer (hæmmere af blodets oprensningssystem), først og  

 fremmest plasminogen-aktivator-I (PAI-I), abnormiteter i trombocytfinktion  

 (øget sammenklumpningstendens af blodplader) eller fibrinogen samt endelig  

 visse antistofsyndromer (tilstedeværelse af fosfolipidantistoffer af typen  

 antikardiolipin antistof, lupus antikoagulans, antinukleære antistoffer,  

 makroglobulin og kryoglobulin). Lupus antikoagulans er et antistof, som in  

 vitro (i laboratorieanalyser) synes at have hæmmende indflydelse på visse  

 koagulationsprocesser, men som i organismen manifesterer sig ved øget  

 blodpropstendens på såvel vene- som arterieside.
 Ved vurdering af en adoptionsansøger med trombofili må to forhold tages i  

 betragtning:
 1. Hvorledes har den pågældende blodpropsdisposition  

 manifesteret sig hidtil og hvilke følgetilstande er at påvise.
 2. Hvilken form for forebyggelse er etableret og hvor  

 effektiv kan denne formenes at være.
Ad 1: For flertallet af patienter med trombofili gælder, at der har været  

 tilfælde af tromboemboliske sygdomme (blodpropstilfælde), i de fleste  

 tilfælde venopulmonal tromboemboli (blodpropper i vener med udbredning til  

 lungerne, såkaldt lungeemboli), men arterielle tromboser (pulsåreblodpropper)  

 kan også forekomme.
I hvert enkelt tilfælde må man vurdere udbredningen og  

 sværhedsgraden af disse blodpropsygdomme og følgetilstande derefter.
Ad 2: Ved påvist trombofili kan det i det meget store flertal af  

 tilfældene gennemføres en forebyggelse, som vil hindre nye tilfælde.
Ved  

 nedsat antitrombin III, protein-C og protein-S samt antistofsyndromer med  

 antikardiolipin og lupus antikoagulans vil forebyggelsen bestå i såkaldt  

 antikoagulansbehandling, behandling med vitamin-K-antagonist.
Hvis denne  

 gennemføres regelret, må den tillæges en meget høj grad af effektivitet og  

 med en meget lav forekomst af alvorlige bivirkninger/komplikationer.
Ved de  

 andre nævnte former for trombofili benyttes andres former for forebyggelse,  

 dog i visse tilfælde kombineret med antikoagulansbehandling.
I disse tilfælde  

 er effektiviteten ikke helt så sikker og mulighederne for komplikationer og  

 bivirkninger noget højere.
 Såfremt en ansøgers trombofili er vel klarlagt og i en forebyggelse, der  

 må anses for effektiv og med meget lav grad af risiko for  

 komplikationer/bivirkninger, giver den i sig selv efter mit skøn ikke  

 betænkelighed ved godkendelse som adoptant.
 Ved vurderingen af sager, hvor en ansøger lider af trombofili er det meget  

 vigtigt at få oplyst, hvilke tromboemboliske sygdomme vedkommende reelt har  

 lidt af og hvilke senfølger, der kan være efter disse, specielt kronisk venøs  

 insufficiens og følger efter lungeembolier med nedsat gennemblødning af dele  

 af lungen og dermed mulighed for udvikling af hjertebelastning (cor  

 pulmonale).
