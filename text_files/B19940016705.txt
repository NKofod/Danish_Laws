 I henhold til lov nr. 743 af 14. november 1990 er udstedt koncession til  

 Tele Danmark A/S, jf. kommunikationsministerens bekendtgørelse nr. 852 af 11.  

 december 1990.
 Der har været optaget forhandlinger mellem staten som koncessionsgiver og  

 Tele Danmark A/S som koncessionshaver om ændringer i koncessionen i  

 forbindelse med de ændringer, der ved lov nr. 154 af 8. marts 1994 er  

 foretaget i lov om visse forhold på telekommunikationsområdet.
Mellem ministeren for kommunikation og turisme og Tele Danmark A/S er der  

 opnået enighed om disse ændringer.
Koncessionen har herefter følgende ordlyd:
 § 1.  Tele Danmark A/S (i det følgende benævnt  

 »koncessionshaveren«) meddeles koncession (eneret) på anlæg og  

 drift af de transmissionsveje og centraler, der er knyttet til følgende  

 offentlige radio- og trådbårne telekommunikationstjenester samt udbudet af  

 disse (i det følgende benævnt »det koncessionerede område«):
 Koncessionen omfatter dog ikke de områder, som er nævnt i § 2.
 Stk. 2.  Koncessionen gælder fra den 1. januar 1991. For  

 de aktiviteter, der er omfattet af bekendtgørelse nr. 982 af 22. december  

 1986 af den for Jydsk Telefon-Aktieselskab udfærdigede koncession samt  

 bekendtgørelse nr. 983 af 22. december 1986 af den for Kjøbenhavns Telefon  

 Aktieselskab udfærdigede koncession, gælder koncessionen dog først fra den 1.  

 marts 1992.
Stk. 3.  Koncessionshaver kan overlade anlæg og drift af  

 de tjenester med tilhørende transmissionsveje og centraler, der er omfattet  

 af koncessionen, til helejede datterselskaber.
Hvis koncessionshaver ønsker  

 at overlade anlæg og drift af de nævnte tjenester, transmissionsveje og  

 centraler til andre end helejede datterselskaber, skal dette godkendes af  

 ministeren for kommunikation og turisme.
 § 2.  Eneretten omfatter ikke:
 Stk. 2.  Koncessionshaveren skal uanset bestemmelsen i §  

 17 tåle, at koncessionen indskrænkes i overensstemmelse med, at der træffes  

 beslutning om liberalisering eller indføres særrettigheder på de af  

 koncessionen omfattede områder, jf. stk. 1.
 Stk. 3.  En ajourført oversigt over de tjenester m.v.  

 som er omfattet af stk. 1 nr. 6-7 kan fås ved henvendelse til Telestyrelsen.
 § 3.  På de områder, hvor koncessionshaver har eneret  

 på internationale tjenester og transmissionsveje er koncessionshaver eneste  

 anerkendte danske teleoperatør (RPOA (Recognised Private Operating Agency)) i  

 forhold til ITU (Den Internationale Telekommunikations Union).
 § 4.  Ministeren for kommunikation og turisme kan med  

 henblik på ekstraordinære forhold give koncessionshaveren pålæg om sikring og  

 opretholdelse uden udgift for staten af samfundsvigtig  

 telekommunikationstrafik, om fornødent ved begrænsning af den almindelige  

 adgang til nettet.
 § 5.  Koncessionshaverens takstfastsættelse og  

 takstprincipper for det koncessionerede område samt ændringer heri skal  

 godkendes af ministeren for kommunikation og turisme.
 Stk. 2.  Den takstfastsættelse, som er nævnt i stk. 1,  

 kan omfatte grupper af tjenester og kan gælde inden for et på forhånd  

 fastlagt tidsrum.
 Stk. 3.  Ministeren for kommunikation og turisme kan  

 forlange, at gældende takstfastsættelse og takstprincipper ændres, jf. stk. 1  

 og 2.
 § 6.  Koncessionshaveren skal udarbejde  

 abonnementsvilkår for koncessionshaverens net og tjenester på det  

 koncessionerede område, der bl.a. skal give alle og enhver adgang til på  

 rimelige og lige vilkår at få tilslutning til og benytte koncessionshaverens  

 anlæg.
Stk. 2.  Der udarbejdes endvidere vilkår for tilslutning  

 til det offentlige telenet for operatører, der udbyder tjenester, der er  

 omfattet af særrettigheder.
Tilsvarende vilkår udarbejdes i fornødent omfang  

 for tjenester omfattet af § 3 i lov om visse forhold på  

 telekommunikationsområdet.
 Stk. 3.  Koncessionshaverens vilkår, jf. stk. 1 og 2,  

 samt ændringer heri skal godkendes af ministeren for kommunikation og  

 turisme.
 Stk. 4.  Ministeren for kommunikation og turisme kan  

 forlange, at gældende vilkår, jf. stk. 1 og 2, ændres.
 Stk. 5.  Koncessionshaver skal på begæring give  

 ministeren for kommunikation og turisme oplysninger om samtrafikaftaler med  

 teleoperatører i andre lande vedrørende tjenester, som ikke er omfattet af  

 stk. 2.
 Stk. 6.  Ministeren for kommunikation og turisme kan i  

 overensstemmelse med EF/EU-retten forlange samtrafikaftaler, som er nævnt i  

 stk. 5, ændret.
 § 7.  Koncessionshaveren skal overholde bestemmelser,  

 der fastsættes af ministeren for kommunikation og turisme i medfør af  

 EF/EU-retten.
 Stk. 2.  Koncessionshaveren skal efter ministeren for  

 kommunikation og turismes nærmere bestemmelse overholde relevante vedtagelser  

 truffet i det internationale samarbejde på telekommunikationsområdet.
 Stk. 3.  Koncessionshaveren skal efter ministeren for  

 kommunikation og turismes nærmere bestemmelse vederlagsfrit medvirke i  

 internationale samarbejdsorganisationer samt i specifikationsarbejdet, hvor  

 dette har betydning for funktionsevnen af de tjenester og netdele, som er  

 nævnt i § 1, stk. 1.
 § 8.  Koncessionshaveren er, jf. bemærkningerne til §  

 2, stk. 4 i lov nr. 743 af 14. november 1990, forpligtet til efter ministeren  

 for kommunikation og turismes nærmere bestemmelse at udføre særlige opgaver -  

 også selvom disse måtte give underskud eller ikke give sædvanlig fortjeneste.
 § 9.  Koncessionshaveren opretter efter forhandling  

 med bestyrelsen for Danmarks Radio og med den centrale bestyrelse for TV 2 de  

 senderstationer, som er nødvendige for Danmarks Radios og TV 2's spredning af  

 lyd- og billedprogrammer, og varetager stationernes drift.
 Stk. 2.  De nærmere betingelser for afholdelse og  

 betaling af koncessionshaverens udgifter i forbindelse med udførelsen af de i  

 stk. 1 nævnte opgaver samt for de kontributions- og distributionsnet, som  

 benyttes i forbindelse hermed, kan fastsættes af ministeren for kommunikation  

 og turisme efter forhandling med kulturministeren.
 Stk. 3.  Koncessionshaveren fremskaffer efter  

 forhandling med bestyrelsen for Danmarks Radio sendekapacitet til udsendelse  

 af Danmarks Radios kortbølgeprogrammer, jf. § 7, stk. 4 i lov om radio- og  

 fjernsynsvirksomhed.
 Stk. 4.  Betaling af koncessionshaverens udgifter til  

 oprettelse og drift af de i stk. 1 og 3 omtalte senderstationer finder sted  

 til en omkostningsbaseret pris.
 § 10.  Koncessionshaver skal gennem udbygning og  

 vedligeholdelse m.v. sikre, at koncessionshavers anlæg med tilhørende  

 tjenester på det koncessionerede område er tidssvarende.
 § 11.  Ministeren for kommunikation og turisme skal  

 godkende:
 § 12.  Koncessionshaveren skal efter samråd med  

 Finansministeriet udøve tilsyn med løn-, pensions- og øvrige  

 ansættelsesvilkår samt normering for personale ansat på det koncessionerede  

 område.
 § 13.  Bestemmelserne i §§ 9, 11, 12 og 14 i lov nr.  

 84 af 11. maj 1897 om telegrafer og telefoner om anbringelse af statens  

 telegraf- og telefonledninger på, over eller under fremmed grund og ejendom  

 m.m. gælder også for koncessionshaverens anlæg under tilsyn af ministeren for  

 kommunikation og turisme.
 Stk. 2.  Anvendelsen af bestemmelserne i § 9, stk. 1 og  

 2, i førnævnte lov er i hvert enkelt tilfælde betinget af ministeren for  

 kommunikation og turismes samtykke.
 § 14.  Koncessionshaverens ansatte samt de i  

 koncessionshaverens datterselskaber ansatte skal hemmeligholde al  

 kommunikation via nettet såvel som navne på brugere af nettet.
 § 15.  Koncessionshaveren betaler til staten en årlig  

 ydelse, der udgør 4% af koncessionshaverens og dennes datterselskabers årlige  

 nettoindtægter på eneretsområderne.
 Stk. 2.  Ministeren for kommunikation og turisme kan  

 bestemme, at visse aktivitetsområder undtages fra det i stk. 1 nævnte  

 beregningsgrundlag.
Stk. 3.  Koncessionshaveren udarbejder en nærmere  

 beskrivelse af de aktivitetsområder, som indgår i beregningsgrundlaget for  

 den omsætningsafhængige ydelse.
Beskrivelsen samt ændringer heri skal  

 godkendes af ministeren for kommunikation og turisme.
Stk. 4.  Rigtigheden af den regnskabsmæssige beregning  

 af den omsætningsafhængige ydelse er omfattet af den almindelige revision af  

 det koncessionshavende selskabs regnskaber, der foretages af selskabets  

 generalforsamlingsvalgte revisorer.
Disse udarbejder til ministeren for  

 kommunikation og turisme en erklæring herom.
 Stk. 5.  Ministeren for kommunikation og turisme kan i  

 øvrigt fastsætte nærmere regler for ydelsens beregning og betaling.
§ 16.  Pr. 1. marts 1997 har staten ret til efter  

 derom eet år forud givet varsel at indløse samtlige aktier til en kurs af 125  

 kr. pr. 100 kr. med tillæg af regnskabsmæssigt udbytte for den del af det  

 løbende regnskabsår, der måtte være forløbet, når indløsningen finder sted.  

 Staten kan imidlertid også begrænse indløsningen til kun at omfatte en del af  

 aktiekapitalen, i hvilket tilfælde det ved en af notarius publicus foretagen  

 lodtrækning bestemmes, hvilke aktier der skal indløses.
De nærmere regler  

 såvel om denne lodtrækning som om indløsningen i det hele, hvad enten den  

 angår samtlige aktier eller en del af dem, fastsættes af ministeren for  

 kommunikation og turisme.
 Stk. 2.  Opdeler det koncessionshavende selskab sin  

 aktiekapital i to klasser, gælder bestemmelsen i stk. 1 kun for den  

 oprindelige aktieklasse (A-klassen). Der gælder ingen indløsningsbestemmelse  

 for den nye aktieklasse (B-klassen).
 Stk. 3.  Den indløsningsret, som er nævnt i stk. 1, vil  

 blive bragt i anvendelse af ministeren for kommunikation og turisme med  

 virkning pr. 1. marts 1997. Uanset indløsningen løber koncessionen herefter  

 videre.
 § 17.  Koncessionen løber i perioder a fem år.  

 Koncessionen kan med et års varsel bringes til ophør af ministeren for  

 kommunikation og turisme, første gang pr. 1. marts 2002. Bringes koncessionen  

 ikke til ophør pr. 1. marts 2002 løber den uændret videre i endnu en periode  

 på fem år, ved hvis udløb koncessionen igen kan bringes til ophør, og således  

 fremdeles.
§ 18.  Ved overtrædelse af koncessionens bestemmelser  

 kan ministeren for kommunikation og turisme pålægge koncessionshaveren en bod  

 på indtil 1 mio.kr.
Ministeren for kommunikation og turisme kan fastsætte  

 dagbøder på indtil 50.000 kr. pr. dag med henblik på at fremtvinge, at  

 koncessionshaveren efterlever påbud givet i medfør af koncessionen.
Der er  

 udpantningsret for beløbene.
 Stk. 2.  Uanset bestemmelsen i § 17 kan ministeren for  

 kommunikation og turisme tilbagekalde koncessionen, hvis de heri fastsatte  

 bestemmelser overtrædes, og hvis der foreligger en væsentlig misligholdelse  

 af koncessionsvilkårene.
 § 19.  Alle forhold, der er omfattet af koncessionen,  

 er underkastet tilsyn af ministeren for kommunikation og turisme, der ved  

 overtrædelse af koncessionen kan meddele koncessionshaver de fornødne påbud.  

 Koncessionshaveren skal på begæring meddele ministeren for kommunikation og  

 turisme enhver oplysning om sine forhold.
 Stk. 2.  Ministeren for kommunikation og turisme kan  

 beslutte, at det tilsyn, som er nævnt i stk. 1 samt ministerens øvrige  

 beføjelser i henhold til koncessionen, helt eller delvist skal varetages af  

 Telestyrelsen.
 Stk. 3.  Angående det tilsyn, der vil være at føre med  

 koncessionshaverens regnskabsføring, fastsættes de nærmere regler i det i §  

 11, nr. 1, omhandlede reglement.
 Stk. 4.  Koncessionshaver godtgør staten de udgifter,  

 som er forbundet med administration m.v. af § 2, stk. 1, 3 og 4 i lov om  

 visse forhold på telekommunikationsområdet og administrative forskrifter  

 udstedt i medfør heraf.
 § 20.  Klager over koncessionshaver eller dennes  

 datterselskabers forhold på det koncessionerede område over for det  

 offentlige eller private kan ministeren for kommunikation og turisme afgøre  

 med bindende virkning for koncessionshaver, jf. dog § 3 b i lov om visse  

 forhold på telekommunikationsområdet.
 § 21.  Bekendtgørelsen træder i kraft den 20. marts  

 1994.
 Stk. 2.  Bekendtgørelse nr. 852 af 11. december 1990  

 ophæves, dog således at Tele Danmark A/S' koncession løber videre med det  

 indhold, der er fastsat i denne bekendtgørelse.
