1. Almindeligt Et abonnentudstyr (i det følgende betegnet AU) kan være indrettet for  

 tilslutning til det offentlige alarmsystem via alarmterminal med  

 parallelinterface på to forskellige måder.
 Den ene er for tilslutning via en alarmterminal (ATP), der er en  

 selvstændig enhed med egen strømforsyning, således som det er illustreret i  

 fig. la.
 Den anden, som er vist i fig. lb, er for tilslutning via en i  

 fjernovervågningsudstyret indbygget alarmterminal (ATIP), der består af et  

 enkelt kredsløbskort, der i lighed med øvrige kredsløbskort strømforsynes fra  

 udstyrets almindelige strømforsyningsarrangement.
 I begge tilfælde er der mellem det privatejede udstyr og den del af  

 installationen/udstyret, der leveres og vedligeholdes af  

 teleadministrationerne, en grænseflade som angivet i figurerne.
 Fysisk er denne grænseflade et antal terminaler, der i tilfældet i fig. 1a  

 omfatter 27 terminaler på ATP-enheden.
 Heraf anvendes de 24 i forbindelse med kommunikation mellem ATP og AU og  

 udgør det grænsesnit, der i det følgende betegnes PARIF.
De resterende 3 terminaler, der udgør grænsesnittet AS, er forbindelse til  

 en i ATP anbragt kontakt, der påvirkes ved åbning af kabinettet.
Kontakten  

 kan efter behov anvendes for indkobling i et antisabotagekredsløb, hvis AU er  

 forsynet med et sådant.
I tilfældet med indbygget alarmterminal (ATIP) omfatter grænsefladen 35  

 terminaler på den konnektor, hvormed kredsløbskortet indkobles i AU.
I denne  

 grænseflade genfindes grænsesnittet PARIF som vist.
Desuden forekommer to  

 andre grænsesnit, nemlig grænsesnittet LINIF (linie interface) omfattende 4  

 terminaler samt grænsesnittet DCIF (strømforsyningsinterface) omfattende 5  

 terminaler.
 Til AU stilles det generelle krav, at udstyret er konstrueret til at  

 kommunikere over grænsesnittet PARIF, d.v.s. kan udføre de for kommunikation  

 nødvendige funktioner, der er beskrevet i det følgende, og da med  

 overholdelse af de parameterværdier, som er angivet i dette delcirkulære.
 Der stilles endvidere det krav til AU, at det er konstrueret til at  

 overholde de parameterværdier for de øvrige for deri konkrete konstruktion  

 relevante grænsesnit, der er angivet i dette delcirkulære.
 I den følgende funktionsbeskrivelse, som er fælles for både ATP og ATIP  

 anvendelsen, vil der i beskrivelsen af samspillet mellem alarmterminal og  

 fjernovervågningsudstyr alene blive anvendt betegnelserne ATP henholdsvis AU.
2. Funktionsbeskrivelse 2.1 Grænsesnittet PARIF Grænsesnittet PARIF består af 24 ledere (se fig. la og lb). Lederne, der  

 benævnes ved det signal, de overfører, benyttes således:
DPO (Data Parallel Out) DPO består af 8 ledere DPO0...7 På disse ledere står den 8 bit information, der sidst er modtaget fra  

 alarmsystemet som data (styring). De opsatte data er gyldige, når ATDR eller  

 EXTT er logisk 1.
DPI (Data Parallel In) DPI består af 8 ledere DPI0...7 På disse ledere påtrykker AU den 8 bit information, der skal sendes ud i alarmsystemet.
Informationen kan  

 være data (alarmer o.lign.) eller adresseinformation til alarmsystemet.
ATBU (ATP BUsy) På denne leder genereres et signal af ATP.
Signalet fortæller, om det er  

 tilladt AU at opsætte ny data-/adresseinformation, og om den før opsatte  

 data-/adresseinformation er modtaget korrekt af alarmsystemet.
ATDR (ATP Data Ready) Dette signal genereres af ATP, og det fortæller AU, om den 8 bit  

 information, der findes på DPO, kan anvendes.
ATOK (ATP OK) Signalet genereres af ATP og anvendes til at fortælle, om kommunikationen  

 med selve alarmsystemet er i orden.
Signalet har prioritet over de øvrige  

 signaler fra ATP, og hvis ATOK = 0, må ingen af de andre signaler fra ATP  

 betragtes som gyldige.
Umiddelbart efter opstart af ATP er ATOK = 0.
EXTT (EXTern Test) På denne leder genereres et signal af ATP.
 Signalet betyder, at den 8 bit information, der står på DPO0...7. skal  

 anvendes til test af AU, og resultatet af testen skal derefter returneres til  

 ATP.
 Så længe EXTT = 1, må AU ikke sende normale data til ATP, idet disse vil  

 blive opfattet som svaret på det stillede spørgsmål.
AUDR (AU Data Ready) På denne leder genereres et signal af AU, og det fortæller, at den 8 bit  

 information, der findes på DPI,0...7 kan anvendes.
ADDR (Adresseinformation) På denne leder genereres et signal af AU, og det fortæller ATP, om den  

 information, der findes på DPI0...7 skal opfattes som datainformation eller  

 adresseinformation.
AUOK (AU OK) På denne leder genereres et signal af AU.
Signalet skal være  

 1, når AU fungerer korrekt.
Hvis der i AU optræder en fejl, kan AU sætte AUOK  

 = 0. Signalet har prioritet over de øvrige signaler fra AU, og hvis det  

 indikerer, at AU er fejlbehæftet, vil ingen af de andre signaler fra AU blive  

 betragtet som gyldige, og de vil derfor ikke blive overført til  

 alarmsystemet.
 CR (Common Return) Denne leder er fælles returleder for alle signaler.
 I tabellen herunder er betydningen af de enkelte signaler angivet.
2.2 Kommunikation over PARIF De informationsoverførsler, der kan forekomme over PARIF, kan henføres til  

 følgende 4 typer:
 - Meddelelse om fejlbehæftet udstyr.
 - Overførsel af data fra ATP til AU og hand- shake i forbindelse hermed.
 - Overførsel af data/adresse fra AU til ATP og handshake i forbindelse  

 hermed.
 - AU's modtagelse af og svar på funktionen ekstern test.
2.2.1 Meddelelse om fejlbehæftet udstyr Meddelelse om fejl i AU og ATP sker ved hjælp af signalerne AUOK og ATOK.  

 Disse signaler, der fungerer uafhængigt af hinanden og af andre signaler, er  

 omtalt i afsnit 2.1.
2.2.2 Overførsel af data fra ATP til AU Overførslen af data fra ATP til AU er vist på fig. 2. Der overføres en 8  

 bit databyte ad gangen, og de kredsløb, der er i brug ved overførslen, er  

 DPO0...7 og ATDR.
 Fig. 2.- Data fra ATP til AU.
De anførte tider er defineret i afsnit 3.2. ATP sørger for, at ATDR = 0 i  

 tiden tSDO, før den ny datainformation sættes på DPO.
I tiden tSUO  

 kontrolleres de opsatte data, hvorefter AU i tiden tDVA må benytte  

 informationen på DPO.
 ATP foretager ingen kontrol af, om AU har været i stand til at opfatte og  

 fastholde de sendte data.
2.2.3 Overførsel af data eller adresse fra AU til ATP Ved overførsel af data eller adresse fra AU til ATP anvendes kredsløbene  

 DPI0 7, ATBU, ADDR og AUDR.
Der overføres en 8 bit byte ad gangen.
 Et eksempel på en dataoverførsel er vist på fig. 3. En adresseoverførsel  

 forløber på samme måde bortset fra, at ADDR skal sættes til logisk 1.
+++SKEMA+++ De anførte tider er defineret i afsnit 3.2.
 Ved overførsel af en række data-/adressebyte skal såvel tGEN  

 (gentagelsestiden) som tSUI (opsætningstiden) overholdes mellem hver  

 overførsel.
2.2.4 Udførelse af funktionen ekstern test Ekstern test funktionen bruges til at udveksle data mellem VC og AU.
Det  

 foregår på den måde, at VC udsender et spørgsmål, som AU skal besvare.  

 Samtalen kan opfattes som en dataoverførsel fra ATP til AU, hvor ATDR er  

 erstattet af EXTT, efterfulgt af en forsinkelse og en dataoverførsel fra AU  

 til ATP.
For at opnå størst mulig sikkerhed mod fejl indledes den eksterne test med  

 at aflæse AUDR.
Hvis AUDR = 1, udføres en dataoverførsel fra AU til ATP i  

 stedet for ekstern test.
Hvis AUDR = 0, udsendes data fra alarmsystemet, og  

 herefter sættes EXTT = 1. Dette signal fortæller AU, at data skal opfattes  

 som et spørgsmål, der skal besvares inden for maksimaltiden af tVET.
Så længe  

 EXTT = 1, må data fra ATP (alarmsystemet) ikke skifte værdi.
Desuden skal  

 eventuelle nye data fra AU, som er opsat, efter at AUDR blev aflæst,  

 undertrykkes midlertidigt i denne periode (AUDR = 0).
 Efter en tidsforsinkelse på tVET tester ATP på AUDR signalet for at  

 kontrollere, om svaret er ankommet.
Hvis AUDR = 0, afsluttes ekstern test udførelsen med, at ATP sætter EXTT =  

 0 og dermed åbner for nye data fra AU.
Hvis AUDR = 1 som følge af et svar og  

 ADDR = 0, hentes svaret hjem på samme måde som beskrevet under dataoverførsel  

 fra AU til ATP dog med den tilføjelse, at EXTT-signalet holdes på logisk 1  

 under hele samtalen.
EXTT sættes først til logisk 0 ved næste overførsel.
 Udførelsen af funktionen ekstern test er vist på fig. 4.
 De anførte tider er defineret i afsnit 3.2.
3. Parametre for PARIF 3.1 Elektriske parametre 3.1.1 Definitioner Spænding på samtlige ledere er defineret i forhold til fælleslederen CR  

 som vist på fig. 5.
 De logiske niveauer er defineret således:
 Logisk 1 svarer til høj spænding.
 Logisk 0 svarer til lav spænding.
 Den maksimale kabellængde for PARIF er bestemt af de elektromagnetiske  

 støjforhold på installationsstedet, kablets skærmning samt kablets kapacitet.
3.1.2 Beskrivelse af parametre for DPO, ATBU, ATDR, ATOK og EXTT U1,0 : Spændingen på udgangen ved logisk 0.
 U1,1 : Spændingen på udgangen ved logisk 1.
 R1,i : Den indre modstand i udgangskredsløbene.
3.1.3 Beskrivelse af parametre for DPI, AUDR, ADDR og AUOK U2,1 : Den spænding, der kræves for, at ATP opfatter signalet som logisk  

 1.
 U2,0 : Den spænding der kræves for at ATP opfatter signalet som logisk 0.
 R2,i : Den indre modstand i indgangskredsløbene.
3.2 Tidsparametre tSDO . Den tid ATDR er logisk 0, før den ny datainformation sættes på DPO.
 tSUO : Den tid, der går fra opsætningen af data på DPO, til ATDR bliver  

 logisk 1, og AU må benytte de opsatte data.
 tDVA : Den tid, AU må betragte data på DPO som korrekte, indtil ATDR  

 bliver logisk 0.
 tSUI: Den tid, data-/adresseinformationen på DPI og ADDR signalet skal  

 være stabile, før AU sætter AUDR = 1.
 tAFL : Den tid, ATP bruger til at aflæse den på DPI opsatte information og  

 herefter sætte ATBU = 1. Tiden er afhængig af kommunikationen mellem ATP og  

 alarmsystemet.
 tAUR : Den tid, der må gå, fra AU modtager ATBU = 1, til AU skal svare med  

 AUDR = 0.
tSDI : Nedtagningstid for indgange.
Den tid de opsatte data skal  

 fastholdes, efter at AUDR er blevet 0.
 tKVT : Den tid, der går, før ATP kvitterer over for AU for korrekt  

 overførsel af den afleverede information til alarmsystemet.
 tGEN : Den tid, der skal gå, fra ATBU = 0, til AU må sætte AUDR = 1.
 tVET : Den tid, der maximalt må gå, fra EXTT går på 1, til AU skal svare  

 med AUDR = 1.
3.3 Krav til parametre I tabellen herunder er kravene til de ovenfor beskrevne parametre angivet.
4. Parametre for AS Grænsesnittet AS består af 3 ledere for eventuel forbindelse af den i ATP  

 anbragte åbningskontakt med et alarmanlægs antisabotagekredsløb.
Kontakten i  

 ATP er en skiftekontakt.
Mellem lederne NO (normally open) og CO (common)  

 haves sluttefunktionen, og mellem NC (normally closed) og CO haves  

 brydefunktionen.
 For begge kontaktfunktioner kræves følgende parametre overholdt:
 For ikke-ohmske belastninger skal anvendes relevante  

 kontaktbeskyttelsesforanstaltninger.
 Kontaktbelastninger, hvor spænding over åben kontakt mindre end 0,5 V  

 og/eller strøm i sluttet kontakt mindre end 1 mA kan forekomme, bør undgås.
5. Tilslutning af AU til selvstændig ATP 5.1 Alment De nødvendige stik- og klemmeforbindelser for tilslutning af AU til ATP  

 befinder sig under dækslet på ATP-enheden.
5.2 PARIF AU-PARIF lederne forbindes med ATP ved hjælp af en 25-polet konnektor  

 (hunstik) i henhold til US Military Standard, MIL-C-24308, part no.  

 M24308/1-3.
 Stikket skal forsynes med kappe, og de enkelte ledere skal forbindes i  

 henhold til fig. 6.
5.3 AS Forbindelse mellem AU og AS sker via 3-polet klemrække med markeringerne  

 NO, CO og NC.
6.Indbygning af alarmterminal ATIP i AU 6.1 Alment Alarmterminal ATIP består af et enkelt kredsløbskort med dimensioner som  

 vist i fig. 7.
 Grænsefladen mellem ATIP og AU henholdsvis telefoninstallationen er fysisk  

 det på kredsløbskortet monterede stik, som er et 64-polet hanstik ifølge DIN  

 41612, blad 2.
 De i stikket benyttede forbindelser, som er vist i fig. 8, omfatter de 3  

 grænsesnit PARIF, DCIF og LINIF, således som det fremgår af figuren.
Kravene for benyttelse af grænsesnittet PARIF er behandlet i det  

 foregående.
Kravene for benyttelse af de 2 øvrige grænsesnit følger herunder.
6.2 Grænsesnittet DCIF DCIF er det grænsesnit, hvorover der føres forsyningsspænding og  

 statussignaler fra AU til ATIP.
 Det omfatter terminalerne 0V, V+, ACO, BAO og RET (jf. fig. 8).
 Forsyningsspændingen tilsluttes terminalerne 0V og V+, og kravene til  

 strømforsyning er følgende:
 Terminalen ACO benyttes for signalering om AU's primærforsyning fra  

 stærkstrømsnettet.
 Ved bortfald af primærforsyningen skal signalet på ACO ændre sig fra  

 logisk 1 til logisk 0, idet den nærmere signalspecifikation er givet i  

 tabellen over parameterværdier herunder.
 Terminalen BAO benyttes for signalering om den i AU indbyggede  

 akkumulators tilstand.
 Falder akkumulatorspændingen under specificeret grænseværdi, skal signalet  

 på BAO ændre sig fra logisk 1 til logisk 0. For at spare strøm kan BAO i  

 stedet for logisk 1 påtrykkes en impulsfølge, hvor BAO er logisk 1-i tiden tl  

 BAO og logisk 0 i tiden t2 BAO.
 Terminalen RET er fælles retur for ACO og BAO.
6.3 Grænsesnittet LINIF LINIF er det grænsesnit, hvorover telefonlinien føres ind i og ud af ATIP.
Det omfatter terminalerne LIN 1 og LIN 2, der skal tilsluttes  

 telefonlinien, som kommer fra centralen, og terminalerne INST 1 og INST 2,  

 som skal tilsluttes telefonapparatet.
Til benyttelsen af dette grænsesnit  

 stilles det krav, at de 4 modsvarende terminaler på hunstikket i AU bliver  

 direkte forbundet med en 4-leder bevægelig ledning, hvormed AU forbindes til  

 telefoninstallationens 5-polede stikdåse, og at der som ledning vælges en  

 type, der er godkendt af teleadministrationerne til anvendelse for  

 telefonapparater.
