Dagen efter hævede hånd og fingre op, og drengen kunne ikke  

 bevæge fingrene.
Gipsen blev herefter klippet op, og der blev anlagt  

 midlertidigt støttebind.
Efterfølgende blev der igen anlagt  

 gipsbandage, og drengen blev set flere gange på skadestuen på  

 grund af smerter og nedsat bevægelighed.
Knap 3 uger efter bruddets konstatering blev gipsen og metaltråde  

 fjernet, og det viste sig da, at drengen havde udviklet klohånd  

 (Volkmanns kontraktur) på grund af vævsbeskadigelse som  

 følge af nedsat blodforsyning.
Drengen blev henvist til intensiv  

 ergoterapi og yderligere behandling på håndkirurgisk  

 afdeling.
 Der blev klaget over, at operationen blev udført på en  

 ortopædkirurgisk afdeling og ikke på en mere specialiseret  

 afdeling, at armen efter operationen ikke blev fikseret i stativ eller  

 lignende for at forebygge bandageskader, at gipsen blev anlagt for stramt, og  

 at drengen blev udskrevet inden behandlingens forløb var observeret  

 tilstrækkeligt, samt at der ikke blev reageret tilstrækkelig  

 på drengens gener ved tre senere henvendelser.
Klage over behandling af brud på  

 overarm Nævnet fandt, at der ikke var grundlag for kritik af operationen og  

 den efterfølgende behandling.
Operationen var ifølge journalen  

 foretaget i overensstemmelse med almindelig anerkendt faglig standard.  

 Nævnet oplyste, at brud i overarmsknoglen lige over albueleddet hos  

 børn er et hyppigt forekommende brud som behandles på alle  

 landets ortopædkirurgiske afdelinger.
Behandlingen er oftest ikke  

 operativ påpladssætning af bruddet.
Nævnet lagde vægt  

 på, at der blev anlagt en høj cirkulær bandage og  

 ordineret elevation af armen samt kontrol af fingrene.
Nævnet oplyste,  

 at det ikke er almindelig praksis at ophænge armen i metalstativ, idet  

 dette fordrer 2-3 ugers indlæggelse.
Nævnet lagde endvidere vægt på, at en  

 røntgenoptagelse viste, at bruddet sad i acceptabel stilling.  

 Nævnet oplyste, at læsion af kar og nerver i regionen omkring  

 bruddet i forbindelse med bruddets opståen, med  

 påpladssætningen samt på grund af tryk fra bandage eller en  

 kombination af bandage og hævelse, er et kendt men relativt  

 sjældent fænomen.
Da følgerne efter kar- og nerveskader  

 kan have betydelig indflydelse på den senere funktion af armen, er det  

 af stor betydning før, under og efter påpladssætningen at  

 observere for bevægelighed af fingrene, berøringssans af  

 fingrene, blodgennemstrømning i fingerspidserne samt pulsation i  

 arterierne ved håndleddet med henblik på hurtig indgriben,  

 såfremt der måtte være tegn på insufficiens.
I  

 ukomplicerede tilfælde er det almindeligt, at man kan udskrive et barn  

 med et brud som det aktuelle dagen derpå.
Nævnet fandt herefter, at der ikke var grundlag for kritik af, at  

 man valgte at udskrive drengen efter operationen, men fandt, at lægen  

 burde have journalført sine iagttagelser af fingrenes tilstand.
Samme  

 kritik blev anført over for lægen, der tilså drengen dagen  

 efter.
Nævnet lagde endvidere vægt på, at der ved de senere  

 henvendelser ikke var observationer af drengen, der gav anledning til at  

 mistænke læsion eller kompression af nerver eller pulsårer  

 omkring albueleddet.
Nævnet fandt dog, at ved en af henvendelserne  

 på skadestuen havde det været hensigtsmæssigt, om en af  

 lægerne havde foranlediget, at drengen blev vurderet af en mere erfaren  

 kollega.
 Nævnet bemærkede, at klohånd (Volkmanns kontraktur) er  

 en kendt, om end sjælden komplikation til det omhandlede brud.
