Nr BTL 22 Betænkning over Forslag til lov om ændring af lov om kommunal aktivering  

 (Ændring af ydelser og tilbud m.v.)   

 Nr L 22 1995-96, 1. samling Afgivet af Socialudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
 Et mindretal inden for flertallet (Fremskridtspartiets medlem af udvalget)  

 bemærker, at Fremskridtspartiet ved 1. behandling var ganske negativ over for  

 lovforslaget og var på det tidspunkt indstillet på at forkaste lovforslaget.
 Imidlertid har ministeren stillet en række ændringsforslag, som indfrier  

 Fremskridtspartiets ønsker, hvorfor Fremskridtspartiet nu støtter  

 lovforslaget med de af ministeren stillede ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
 Mindretallet udtaler, at lovforslaget er en del af regeringens samlede  

 arbejdsmarkedsudspil her rettet imod bistandsklienter.
 SF er imod discountuddannelsesdelen (18 måneders uddannelse på  

 kontanthjælpstaksten). SF tror ikke på, at uddannelse er den eneste vej for  

 unge.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme for det under nr. 4 stillede ændringsforslag.
 Enhedslisten finder, at lovforslaget er en klar forringelse for en i  

 forvejen udsat gruppe, som unge bistandsklienter under 25 år udgør.
De få gode elementer, som man ved at tænke positivt kunne finde, har  

 socialministeren med sine ændringsforslag fjernet.
Særlig skal nævnes  

 bortfald af kommunernes pligt til at lave handlingsplaner for unge under 25  

 år og dermed mulighederne for at indgå i en dialog med de unge.
Nu bliver retstilstanden for unge under 25 år ikke ændret i loven.
Det  

 står fortsat kommunerne frit for, om de vil udarbejde handlingsplaner for  

 denne gruppe unge.
 Aktiveringsperioden er forlænget fra 6 til 18 måneder, og hvis man er  

 under 25 år kan man altså risikere at blive visiteret til et projekt i 18  

 måneder efter devisen, at der skal arbejdes for kontanthjælpen, uden at man  

 selv har haft nogen indflydelse herpå.
 Lovforslaget indeholder derudover klare økonomiske forringelser for en  

 gruppe, der i forvejen er hårdt økonomisk belastet, idet  

 beskæftigelsestillægget nedsættes fra 15 kr. til 8 kr. i timen.
 Der er ingen argumenter for denne besparelse, ud over at bistandsklienter  

 i individuel jobtræning efter regeringens opfattelse ikke skal stilles bedre  

 end andre unge.
 Enhedslisten noterer sig også, at lovforslaget skal anvendes til  

 afstraffelse af unge dagpengeberettigede, som ikke ønsker at deltage i  

 uddannelsestilbud af 18 måneders varighed og af den grund ender i  

 kontanthjælpssystemet.
 Denne gruppe skal afskæres fra at få tilbud om jobtræning som første  

 aktiveringstilbud og skal straffes, alene fordi de ønsker sig et job og måske  

 ikke er motiveret til uddannelse.
 Enhedslisten stemmer imod ændringsforslagene på nær det under nr. 4  

 stillede ændringsforslag, idet mindretallet er enig i, at nr. 7 i  

 lovforslaget skal udgå.
 Det betyder, at Enhedslisten støtter, at den nugældende § 7 i lov om  

 kommunal aktivering fortsat skal være gældende med dens muligheder for at  

 igangsætte særlige forløb for ressourcesvage kontanthjælpsmodtagere.
Ændringsforslag Til § 1Af socialministeren, tiltrådt af et flertal (udvalget  

 med undtagelse af EL):
 1) Nr. 1 udgår.
 2) Nr. 4 affattes således:
 »4. I § 3 indsættes efter stk. 1 som nye stykker:
»Stk. 2. Kommunalbestyrelsen har for kontanthjælpsmodtagere,  

 der er fyldt 25 år, pligt til at udarbejde en individuel handlingsplan senest  

 efter en sammenhængende periode med 6 måneders kontanthjælp.
For  

 kontanthjælpsmodtagere under 25 år kan kommunalbestyrelsen udarbejde en  

 handlingsplan ud fra en vurdering af det individuelle behov.
Stk. 3. En handlingsplan skal indeholde en beskrivelse af  

 kontanthjælpsmodtagerens beskæftigelsesmål.
Det skal tillige med udgangspunkt  

 i kontanthjælpsmodtagerens ønsker og forudsætninger og under hensyntagen til  

 arbejdsmarkedets behov angives, hvilke arbejdsmarkedspolitiske eller andre  

 aktiviteter der kan bidrage til opfyldelse af målet.
I en handlingsplan for  

 en kontanthjælpsmodtager under 25 år skal der lægges vægt på at angive,  

 hvilke uddannelsesaktiviteter der kan bidrage til opfyldelse af  

 beskæftigelsesmålet.
Stk. 4. Kommunalbestyrelsen skal hver 6. måned tage en  

 handlingsplan op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.« Stk. 2 bliver herefter stk. 5.' 3) Nr. 5 affattes således:
 »5. I § 4, stk. 1, indsættes efter 1. pkt. som nyt  

 punktum:
»Tilbud om jobtræning kan dog ikke gives til kontanthjælpsmodtagere  

 under 25 år, der er overgået til kontanthjælp på grund af afslag på tilbud om  

 uddannelse efter § 32 a i lov om en aktiv arbejdsmarkedspolitik.«» Af socialministeren, tiltrådt af udvalget:
 4) Nr. 7 udgår.
 Af socialministeren, tiltrådt af et flertal (udvalget med  

 undtagelse af EL):
 5) Efter nr. 11 indsættes som nyt nummer:
 »01. I § 11 indsættes efter 1. pkt. som nyt punktum:
»Bestemmelsen i § 4, stk. 1, 2. pkt., gælder ikke i forbindelse med  

 afgivelsen af det nye tilbud.«» 6) I den under nr. 13 foreslåede affattelse af § 15,  

 stk. 2, 1. pkt., ændres »8 kr.« til: »8,19 kr.«, og  

 »15 kr.« ændres til: »15,36 kr.« 7) Efter nr. 14 indsættes som nyt nummer:
»02. I § 18 indsættes efter »ulønnede  

 aktiviteter« ordene: »eller i voksen- eller efteruddannelse«.' 8) Efter nr. 14 indsættes som nyt nummer:
 »03. I § 18 indsættes efter stk. 1 som nyt stykke:
»Stk. 2. Til kontanthjælpsmodtagere, der deltager i særligt  

 tilrettelagte aktiverende forløb efter § 7, udbetales aktiveringsydelse efter  

 stk. 1. Indgår der i forløbet perioder med beskæftigelse, der selvstændigt  

 ville kunne etableres som jobtræning eller individuel jobtræning, skal der  

 dog i disse perioder udbetales løn eller ydelser efter reglerne i §§ 14 og  

 15.«» 9) Nr. 15 affattes således:
»15. I § 20, stk. 1, ændres »§ 3, stk. 2«  

 til: »§ 3, stk. 5«.' 10) Efter nr. 16 indsættes som nyt nummer:
 »04. § 21, stk. 3, der bliver stk. 2, affattes  

 således:
»Stk. 2. Igangsætningsydelsen udgør en fast månedlig ydelse  

 på 50 pct. af den kontanthjælp, som pågældende ville være berettiget til på  

 tidspunktet for udbetalingen af ydelsen.
Ydelsen kan gives i op til 21/2  

 år.«» 11) Nr. 19 affattes således:
»19. I § 24, stk. 1, ændres »§ 3, stk. 2«  

 til: »§ 3, stk. 5«.' 12) Nr. 20 affattes således:
»20. I § 24, stk. 3, ændres »§§ 5-7 og  

 vejlednings- og introduktionsprogram efter § 3, stk. 2« til: »§§  

 5-7 og § 8, stk. 2, i vejlednings- og introduktionsprogram efter § 3, stk.  

 5«.' Til § 2 13) I stk. 2 ændres »§ 1, nr. 5, 7 og 10«  

 til: »§ 1, nr. 5, 10 og 03«.
Bemærkninger Til nr. 1, 9, 11 og 12 Ændringsforslagene er alene af redaktionel karakter  

 og stilles i konsekvens af de under nr. 4 og 8 stillede ændringsforslag.
Til nr. 2 Med ændringsforslaget bortfalder forslaget om, at kommunerne  

 skal have en pligt til at udarbejde en individuel handlingsplan for  

 kontanthjælpsmodtagere under 25 år.
Der foreslås i stedet indført en regel  

 om, at kommunerne kan udarbejde en sådan plan for de under 25-årige, dvs. ud  

 fra en vurdering af det individuelle behov hos den enkelte unge.  

 Ændringsforslaget betyder dermed en videreførelse af den nuværende  

 retstilstand på området, hvor kommunerne kan tage hensyn til, at der for  

 f.eks. unge, der blot venter på at starte i en uddannelse eller i et job,  

 typisk ikke er behov for en handlingsplan i modsætning til den gruppe af  

 unge, der er helt uafklarede om deres fremtidsmuligheder.
 Til nr. 3 og 5 I det fremsatte lovforslag er det foreslået, at  

 kontanthjælpsmodtagere under 25 år uden en kompetencegivende uddannelse ikke  

 kan få jobtræning med løntilskud som det første aktiveringstilbud, men først  

 når et af lovens øvrige aktiveringstilbud på 18 måneder er gennemført.
 Med ændringsforslaget under nr. 3 bortfalder forslaget om på denne måde at  

 begrænse adgangen til jobtræning. Ændringsforslaget betyder således, at  

 jobtræningsinstrumentet opretholdes, så kommunerne som i dag får mulighed for  

 at give de unge under 25 år tilbud om jobtræning.
Ændringsforslaget er begrundet med, at tilbud om jobtræning er en form for  

 aktivering, der giver de unge gode muligheder for at komme ud af  

 aktiveringssystemet, idet der netop i jobtræningen på en arbejdsplads ligger  

 et element af oplæring og uddannelse, der i sig selv giver den unge  

 kvalifikationer til at klare et almindeligt arbejde.
Jobtræning vil desuden  

 kunne være et hensigtsmæssigt tilbud til den gruppe af unge, der ikke er  

 motiverede for at gå i gang med en uddannelse.
Med ændringsforslagene under nr. 3 og 5 foreslås det dog, at der på et  

 enkelt område indføres en begrænsning i de under 25-åriges adgang til at få  

 tilbud om jobtræning.
Forslagene går ud på, at der i det første  

 aktiveringstilbud ikke kan indgå tilbud om jobtræning til en ung under 25 år,  

 der er overgået fra dagpengesystemet til kontanthjælpssystemet som følge af,  

 at den unge har afslået at deltage i et uddannelsestilbud på 18 måneder efter  

 den foreslåede ordning herom i arbejdsministerens lovforslag nr.
L 15 om  

 forslag til lov om ændring af lov om en aktiv arbejdsmarkedspolitik.
Som konsekvens af ændringsforslagene bortfalder merudgifterne i det  

 oprindeligt fremsatte lovforslag vedrørende jobtræning, der blev anslået til  

 henholdsvis 75, 110, 105 og 100 mio. kr. i 1996 og de følgende år.
De øvrige  

 ændringer skønnes ikke at medføre ændrede økonomiske konsekvenser.
 Lovforslaget skønnes herefter i alt, inklusive ændringsforslagene, at  

 medføre mindreudgifter på ca. 12,5 mio. kr. i 1996 og ca. 5 mio. kr. i 1997  

 og de følgende år.
Til nr. 4 og 8 I høringssvarene fra de kommunale parter til lovforslaget  

 er det fremhævet, at forslaget om at ophæve lovens § 7 om aktiveringstilbud i  

 form af særligt tilrettelagte aktiverende forløb vil betyde en svækkelse af  

 kommunernes aktiveringsindsats.
Der henvises til, at der fortsat er behov for  

 at kunne give tilbud af denne art specielt til den gruppe af ressourcesvage  

 kontanthjælpsmodtagere over 25 år, der er meget langt fra arbejds- og  

 uddannelsesmarkedet.
Aktivering i væresteder og lign. vil for denne  

 persongruppe kunne være et hensigtsmæssigt aktiveringstilbud.
 Fra kommunal side er der yderligere peget på, at der også i forhold til  

 kontanthjælpsmodtagere under 25 år er behov for efter lovens § 7 at kunne  

 give tilbud, der indeholder vejlednings- og praktikforløb, erhvervsmodnende  

 kurser og andre lignende forløb, hvor beskæftigelses- og uddannelseselementet  

 er tæt forbundet.
 Der stilles på denne baggrund ændringsforslag om at opretholde lovens § 7  

 om de særligt tilrettelagte aktiverende forløb.
 De hidtidige erfaringer med hensyn til aktiveringsforløb efter § 7 har  

 imidlertid vist, at der er situationer, hvor det beskæftigelsesmæssige  

 indhold i forløbet er så dominerende, at forløbet burde være etableret efter  

 reglerne om jobtræning eller individuel jobtræning, dvs. med udbetaling af  

 henholdsvis løn og aktiveringsydelse og beskæftigelsestillæg, og under  

 iagttagelse af reglerne om merbeskæftigelse og konkurrenceforvridning for  

 disse former for aktiveringstilbud.
Med henblik på at sikre at aktiveringstilbudene gives i overensstemmelse  

 med disse regler, stilles der derfor ændringsforslag om, at der foretages en  

 opdeling af den nuværende aktiveringsydelse i de særligt tilrettelagte  

 aktiverende forløb.
Ydelsen foreslås udformet på den måde, at der skal  

 udbetales aktiveringsydelse i den del af forløbet, der udgøres af  

 kursus/uddannelse, hvorimod der skal udbetales enten løn eller  

 aktiveringsydelse og beskæftigelsestillæg i de perioder, hvor forløbet  

 indeholder beskæftigelse, der selvstændigt ville kunne være etableret efter  

 reglerne om jobtræning og individuel jobtræning.
Ved beregningen af de økonomiske konsekvenser af lovforslaget er der taget  

 højde for, at en afskaffelse af tilbud om særligt tilrettelagte aktiverende  

 forløb medfører udbetaling af løn eller beskæftigelsestillæg i de tilfælde,  

 hvor der er tale om beskæftigelse, der kunne være etableret som jobtræning  

 eller individuel jobtræning.
Forslaget om en opdeling af ydelsen i de særligt  

 tilrettelagte aktiverende forløb på henholdsvis aktiveringsydelse og løn  

 eller aktiveringsydelse plus beskæftigelsestillæg har derfor ikke økonomiske  

 konsekvenser i forhold til det allerede fremsatte forslag.
Til nr. 6 Beskæftigelsestillægget i individuel jobtræning reguleres en  

 gang årlig den 1. januar med satsreguleringsprocenten.
Det foreslås af  

 ordensmæssige grunde, at tillægget i loven angives med de beløb, der vil  

 gælde inklusive satsreguleringen pr. 1. januar 1996.
 Til nr. 7 Ændringsforslaget indeholder alene en sproglig tydeliggørelse  

 af, at lovens § 18 om udbetaling af aktiveringsydelse også omfatter  

 kontanthjælpsmodtagere over 25 år, der deltager i voksen- eller  

 efteruddannelse, jf. lovforslagets § 1, nr. 8.
Til nr. 10 Med ændringsforslaget præciseres det, at igangsætningsydelsen  

 udgør 50 pct. af den kontanthjælp, som ansøgeren om ydelsen ellers ville være  

 berettiget til.
Størrelsen af igangsætningsydelsen skal således fastsættes på  

 grundlag af den kontanthjælp, som pågældende alternativt ville have ret til  

 på det tidspunkt, hvor udbetalingen af ydelsen starter.
 Til nr. 13 Ændringsforslaget stilles i konsekvens af de under nr. 4 og 8  

 stillede ændringsforslag.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Lene Espersen  

 (KF) Jens Jørgensen (KF) Tom Behnke (FP) nfmd.
Dansk Folkeparti havde  

 ikke medlemmer i udvalget.
