(Til beskæftigelsesvejlederskoler,  

 økonomaskoler, plejehjemsassistentskoler,  

 fodterapeutskoler) (Til alle handelsskoler og tekniske  

 skoler) I 1956 afsluttede Undervisningsministeriet en aftale med KODA om betaling  

 for koncertarrangementer ved skoler, seminarier m.fl., se vedlagte kopi af  

 skrivelse fra Undervisningsministeriet af 7. december 1955 og svarskrivelse  

 fra KODA af 14. februar 1956.
Denne aftale er nu opsagt af KODA med virkning fra den 1. juli 1990 at  

 regne, og ny aftale vil ikke blive indgået.
Dette spørgsmål har været drøftet  

 med de kommunale organisationer (Amtsrådsforeningen i Danmark, Kommunernes  

 Landsforening, København og Frederiksberg kommuner) m.fl., og der er enighed  

 om, at det ikke længere er nødvendigt og praktisk med en fortsat aftale for  

 hele dette store område med central betaling fra Undervisningsministeriet.  

 For fremtiden må den/det enkelte skole/seminarium selv af egne  

 midler betale direkte til KODA for sådanne koncertarrangementer.
 Såfremt der offentligt fremføres beskyttet musik (dvs. musik af  

 komponister og/eller tekstforfattere, der enten lever endnu eller er døde for  

 mindre end 50 år siden) ved koncerter, skal der som hovedregel betales  

 KODA-afgift.
 Herfra gælder dog en række undtagelser, jf. ophavsretslovens § 20  

 (Kulturministeriets bekendtgørelse nr. 453 af 23. juni 1989 af lov om  

 ophavsretten til litterære og kunstneriske værker), der er sålydende:
 »§ 20.  Et udgivet værk, som ikke er et sceneværk  

 eller filmværk, kan fremføres offentligt i følgende tilfælde:
a. ved gudstjeneste b. ved undervisning c. ved lejligheder, hvor tilhørere eller tilskuere har adgang uden  

 betaling, for så vidt fremførelsen af værker som de her omhandlede ikke er  

 det væsentlige ved den pågældende foranstaltning og denne ikke finder sted i  

 erhvervsøjemed d. ved lejligheder, hvor den, der udfører værket, eller - ved udførelse af  

 flere - alle de medvirkende gør det vederlagsfrit, og fremførelsen sker i  

 velgørende, folkeoplysende eller andet almennyttigt øjemed.« ad pkt. b.
Omfatter musikundervisning, som foregår i organiseret form på  

 skoler, seminarier m.v., hvor elever/studerende og lærere er sammen  

 klassevis.
Der skal være tale om en egentlig undervisningssituation - ikke  

 arrangementer af hovedsagelig underholdende karakter.
Drejer det sig om en  

 præsentation af elevers/studerendes musikkunnen over for forældre, pårørende  

 m.fl., kan fremførelsen aldrig betragtes som en undervisningssituation, men  

 som en offentlig musikfremførelse, som er vederlagspligtig til  

 rettighedshaverne (KODA), se dog pkt. c.
ad pkt. c.
Omfatter fx translokationer, hvor musikfremførelsen kun er en  

 mindre del af arrangementet.
Endvidere forudsættes, at dette ikke er  

 forbundet med noget erhvervsøjemed (privat eller offentligt).
ad pkt. d.
Det bemærkes, at »velgørende« forudsætter, at det  

 indkomne beløb kommer en kreds uden for skolen/seminariet til gavn - ikke  

 direkte eller indirekte skolens/seminariets egne elever/studerende eller  

 lærere.
 Begrebet »folkeoplysende« forudsætter på samme måde et ideelt  

 formål, som ligger ud over skolens/seminariets almindelige  

 oplysningsvirksomhed.
 Det gælder for alle undtagelser under pkt. d, at de efter retspraksis skal  

 fortolkes snævert.
 Det tilføjes, at KODA ved sådanne arrangementer normalt udbeder sig  

 regnskaber til kontrol af 1) at de medvirkende har optrådt vederlagsfrit og  

 2) at et evt. overskud faktisk er afregnet til et formål, som er dækket af  

 bestemmelsen.
Sluttelig bemærkes, at fx skoleballer eller andre arrangementer med  

 levende musik med udefra kommende orkestre er afgiftspligtige til KODA.
Det  

 samme gælder diskoteksarrangementer.
 Til orientering vedlægges KODAs nugældende takster (pr. 1. januar 1990).
 Endvidere vedlægges til orientering 1 eksemplar af Skatteministeriets  

 bekendtgørelse nr. 456 af 19. juni 1990 om fritagelse for afgiftspligt efter  

 momsloven for velgørende arrangementer.
 I tvivlstilfælde kan seminarier forespørge KODA (Maltegårdsvej 24, 2820  

 Gentofte, tlf. 31 68 38 00, telefax 31 68 38 13).
 P. m. v.
 e.b.
Erik Metz eksp.sekr.
 Bilag.
 Bilag 1: Skrivelse af 7. december 1955 fra Undervisningsministeriet:
 I skrivelse af 17. februar 1954 har forbundet ansøgt ministeriet om, at  

 der søges tilvejebragt en årlig bevilling på 3.000 kr. som afgift til KODA  

 for koncertarrangementer og lignende ved samtlige landets skoler, højskoler  

 og seminarier, samt at det fra ministeriet tilkendegives de pågældende  

 skoler, at der vil være at indsende programmer til KODA over de koncerter,  

 der afholdes.
 Det fremgår af sagen, at der i en årrække har været stillet et årligt  

 beløb af 300 kr. til rådighed for KODA for benyttelsen af beskyttet musik ved  

 de af statens højere almenskoler og Sorø Akademis skole arrangerede  

 skolekoncerter, medens der ved lignende arrangementer inden for de øvrige  

 skoleformer ikke er erlagt afgift til KODA.
 I denne anledning skal man meddele, at undervisningsministeriet, uanset at  

 det ikke påhviler statskassen at udrede afgifter for benyttelsen af beskyttet  

 musik ved skolekoncerter i folkeskolen og ved kommunale og private skoler,  

 vil være sindet over for bevillingsmyndighederne at fremsætte forslag om, at  

 der indtil videre ydes en årlig bevilling på 3.000 kr. til KODA som afgift  

 for de ved skoler, højskoler og seminarier - alle skoleformer taget i videste  

 forstand - afholdte koncerter under forudsætning af, at denne afgift kommer  

 til at dække alle musikarrangementer, uanset om disse finder sted uden for  

 skolen, og uanset om der delvis medvirker fremmede musikere, når dog den  

 væsentlige del af orkestret består af elever eller lærere, og skolen står som  

 arrangør.
 Ministeriet vil endvidere være villig til at rette henvendelse til  

 skolerne om at indsende program over de afholdte koncerter til KODA.
 Man udbeder sig underretning om, hvorvidt forbundet kan tiltræde, at den  

 omhandlede bevilling søges tilvejebragt under de ovenfor angivne  

 forudsætninger, idet tilføjes, at man må tage ethvert forbehold med hensyn  

 til de bevilgede myndigheders stilling til sagen.
Jul.
Bomholt / V.
Hammer eksp.sekr.
 kst.
 Bilag 2: Skrivelse af 14. februar 1956 til Undervisningsministeriet:
 KODA - Skolekoncerter.
 Under henvisning til KODA's skrivelse af 17. februar f.a. til  

 Undervisningsministeriet og dettes svar af 7. december f.a. til KODA, hvori  

 der bl.a. udtales følgende:
 »I denne anledning skal man meddele, at Undervisningsministeriet,  

 uanset at det ikke påhviler statskassen at udrede afgifter for benyttelsen af  

 beskyttet musik ved skolekoncerter i folkeskolen og ved kommunale og private  

 skoler, vil være sindet over for bevillingsmyndighederne at fremsætte forslag  

 om, at der indtil videre ydes en årlig bevilling på 3.000 kr. til KODA som  

 afgift for de ved skoler, højskoler og seminarier - alle skoleformer taget i  

 videste forstand - afholdte koncerter under forudsætning af, at denne afgift  

 kommer til at dække alle musikarrangementer, uanset om disse finder sted uden  

 for skolen, og uanset om der delvis medvirker fremmede musikere, når dog den  

 væsentlige del af orkestret består af elever eller lærere, og skolen står som  

 arrangør.
Ministeriet vil endvidere være villig til at rette henvendelse til  

 skolerne om at indsende program over de afholdte koncerter til KODA.« I denne anledning skal KODA - næstefter at takke det høje ministerium for  

 arbejdet med sagen - efter at denne påny har været forelagt KODA's råd,  

 udtale, at KODA accepterer det af ministeriet i skrivelsen fremsatte forslag  

 og de i skrivelsen angivne vilkår.
Med ærbødighed P.
K.
V.
Sigurd Bruun adm. direktør Bilag 3 KODA.
Takster for anvendelse af beskyttet musik ved  

 underholdningsarrangementer, baller, fester, basarer, modeopvisninger og  

 lignende KODA's takster er godkendt af Kulturministeriet.
 Gældende fra 1. januar 1990.
 Takster for underholdningsarrangementer, baller, fester, basarer,  

 modeopvisning o.l.
I lokaler, som af myndighederne er godkendt til at rumme højst 200 personer:
Radio/grammofon/CD/bånd/video Takster for underholdningsarrangementer, baller, fester, basarer,  

 modeopvisning o.l.
Udendørs underholdnings- arrangementer af mindre omfang ved sommerfester, byfester o.l.
 Radio/grammofon/CD/bånd/video o.l.
Takster for brugen af beskyttet musik ved underholdningskoncerter,  

 arrangementer af koncertmæssig karakter og større  

 underholdningsarrangementer For arrangementer med brutto billetindtægt (excl. moms)(* 2) hertil knyttet tekst.
 Bilag 4: Bekendtgørelse om fritagelse for afgiftspligt efter momsloven for  

 velgørende arrangementer.
Udeladt her.
Der henvises til H BEK nr 456 af 19/06/1990 i  

 Skatteministeriets base HBEK.
 (* 1) Ved nettobilletindtægt forstås det af publikum totalt indbetalte  

 beløb fratrukket momsbeløbet, såfremt entreindtægten er momspligtig.  

 Yderligere udgifter (eks. honorar til musikere, kontrollører, garantibeløb,  

 provision, lokaleleje m.m.) må ikke fratrækkes før beregningen af  

 vederlag.
(* 2) Ved brutto billetindtægt forstås det af publikum totalt indbetalte  

 beløb.
Dog kan momsbeløbet fratrækkes, hvis entreindtægten er momspligtig.  

 Yderligere udgifter (eks. honorar til musikere, kontrollører, garantibeløb,  

 provision, lokaleleje m.m.) må ikke fratrækkes før beregning af  

 vederlag.
