Nr LSF 338 Forslag til Lov om ændring af lov om kommunal udligning og generelle  

 tilskud til kommuner og amtskommuner (Forbedret budgetgaranti, ændringer  

 vedrørende skattereform og bruttoficering af sociale ydelser, ændret  

 opgørelse af de amtskommunale udgiftsbehov) Fremsat af indenrigsministeren (Birte Weiss) den 1. juni 1993 Vedtaget ved tredjebehandling den 25. juni 1993 Lov nr. 467 af 30/06/1993 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret  

 senest ved lov nr. 261 af 6. maj 1993, foretages følgende ændringer:
 1. I § 3, stk. 1 , ændres »0,52« til:  

 »0,50«.
 2. § 7, stk. 2 , affattes således:
»Stk. 2. En kommunes udgiftsbehovstal udgør summen af 1) kommunens andel af landets indbyggertal ganget med en vægtfaktor på  

 0,212, 2) kommunens andel af landets samlede antal indbyggere i aldersgruppen 0-6  

 år ganget med en vægtfaktor på 0,092, 3) kommunens andel af landets samlede antal indbyggere i aldersgruppen  

 7-16 år ganget med en vægtfaktor på 0,227, 4) kommunens andel af et beregnet antal kontanthjælpsmodtagere for hele  

 landet ganget med en vægtfaktor på 0,056, 5) kommunens andel af landets samlede antal indbyggere i aldersgruppen  

 65-74 år ganget med en vægtfaktor på 0,034, 6) kommunens andel af landets samlede antal indbyggere i aldersgruppen  

 75-84 år ganget med en vægtfaktor på 0,075, 7) kommunens andel af landets samlede antal indbyggere i aldersgruppen 85  

 år og derover ganget med en vægtfaktor på 0,056, 8) kommunens andel pr. 1. januar 1982 af landets samlede kommunale vejnet  

 ganget med en vægtfaktor på 0,031, 9) kommunens andel af en beregnet bestand af lejligheder i hele landet  

 ganget med en vægtfaktor på 0,017, 10) kommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,075, 11) kommunens andel af summen af landets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 12) kommunens andel af summen af landets samlede antal fuldtidsledige  

 ganget med en vægtfaktor på 0,025 og 13) kommunens andel af summen af landets samlede antal 20-66-årige  

 kvinder, som er erhvervsmæssigt beskæftiget eller under uddannelse, ganget  

 med en vægtfaktor på 0,025.« 3. § 9, stk. 2 , affattes således:
»Stk. 2. Udgiftsbehovstallet for en kommune i  

 hovedstadsområdet udgør summen af 1) kommunens andel af hovedstadsområdets indbyggertal ganget med en  

 vægtfaktor på 0,222, 2) kommunens andel af hovedstadsområdets samlede antal indbyggere i  

 aldersgruppen 0-6 år ganget med en vægtfaktor på 0,112, 3) kommunens andel af hovedstadsområdets samlede antal indbyggere i  

 aldersgruppen 7-16 år ganget med en vægtfaktor på 0,224, 4) kommunens andel af et beregnet antal kontanthjælpsmodtagere for hele  

 hovedstadsområdet ganget med en vægtfaktor på 0,064, 5) kommunens andel af hovedstadsområdets samlede antal indbyggere i  

 aldersgruppen 65-74 år ganget med en vægtfaktor på 0,031, 6) kommunens andel af hovedstadsområdets samlede antal indbyggere i  

 aldersgruppen 75-84 år ganget med en vægtfaktor på 0,070, 7) kommunens andel af hovedstadsområdets samlede antal indbyggere i  

 aldersgruppen 85 år og derover ganget med en vægtfaktor på 0,051, 8) kommunens andel pr. 1. januar 1982 af hovedstadsområdets samlede  

 kommunale vejnet ganget med en vægtfaktor på 0,026, 9) kommunens andel af hovedstadsområdets samlede antal børn under 16 år af  

 enlige forsørgere, for hvilke der udbetales ordinært børnetilskud, ganget med  

 en vægtfaktor på 0,075, 10) kommunens andel af summen af hovedstadsområdets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 11) kommunens andel af summen af hovedstadsområdets samlede antal  

 fuldtidsledige ganget med en vægtfaktor på 0,025 og 12) kommunens andel af summen af hovedstadsområdets samlede antal  

 20-66-årige kvinder, som er erhvervsmæssigt beskæftiget eller under  

 uddannelse, ganget med en vægtfaktor på 0,025.« 4. § 10, stk. 3, nr. 4 , affattes således:
 »4) kommunale mer- eller mindreudgifter som følge af udviklingen i  

 kommunernes reale udgifter til kontanthjælp, ungdomsydelse, kommunal  

 aktivering, jobtræning, førtidspension og erhvervsgrunduddannelse i  

 tilskudsåret,».
 5. I § 10 stk. 3, nr. 5 , indsættes efter »§ 18«:  

 »og udgifterne til statstilskuddet til kommuner efter § 19, stk.  

 3«.
 6. I § 10, stk. 7, 1. pkt. , ændres »kommunerne«  

 til: »den kommunale sektor«.
 7. § 16, stk. 2, affattes således:
»Stk. 2. En amtskommunes udgiftsbehovstal udgør summen af 1) amtskommunens andel af landets samlede indbyggertal ganget med en  

 vægtfaktor på 0,150, 2) amtskommunens andel af landets samlede antal indbyggere i aldersgruppen  

 0-20 år ganget med en vægtfaktor på 0,052, 3) amtskommunens andel af landets samlede antal indbyggere i aldersgruppen  

 15-19 år ganget med en vægtfaktor på 0,059, 4) amtskommunens andel af et for samtlige sygehuskommuner beregnet antal  

 sengedage ganget med en vægtfaktor på 0,408, 5) amtskommunens andel af et for samtlige amtskommuner beregnet tal for  

 den aldersbetingede sygelighed ganget med en vægtfaktor på 0,122, 6) amtskommunens andel pr. 1. januar 1982 af det samlede amtskommunale  

 vejnet ganget med en vægtfaktor på 0,009, 7) amtskommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,100, 8) amtskommunens andel af landets samlede antal enlige i aldersgruppen 65  

 år og derover ganget med en vægtfaktor på 0,100.« 8. § 17, stk. 3, nr. 3, ophæves, og i stedet indsættes:
»3) amtskommunale mer- eller mindreudgifter som følge af ændringer i  

 den bindende statslige regulering af kommunernes og amtskommunernes  

 virksomhed, 4) amtskommunale mer- eller mindreudgifter som følge af udviklingen i  

 amtskommunernes reale udgifter til jobtræning i forhold til udgiftsniveauet i  

 1993, 5) udgifterne til statstilskuddet til amtskommuner efter § 19, stk.  

 3.« 9. I § 17, stk. 7, 1. pkt. , ændres  

 »amtskommunerne« til: »den kommunale sektor«.
 10. I § 18, stk. 3 , ændres »0,38« til:  

 »0,40«.
 11. § 19, stk. 3 og 4, ophæves, og i stedet  

 indsættes:
»Stk. 3 . Indenrigsministeren kan for tilskudsårene 1994-96  

 yde et særligt tilskud til de kommuner og amtskommuner, hvis  

 byrdefordelingsmæssige tab i forbindelse med skattereform, ændret  

 satsregulering og bruttoficering af sociale ydelser beregnes at overstige en  

 vis del af deres beskatningsgrundlag.
Denne del udgør 0,10 pct. for  

 tilskudsåret 1994, 0,15 pct. for tilskudsåret 1995 og 0,20 pct. for  

 tilskudsåret 1996. Tilskuddet ydes for det tab, der overstiger den del af  

 beskatningsgrundlaget, der er nævnt i 2. pkt.« 12 . Efter § 29 b indsættes:
»§ 29 c.
Indenrigsministeren fastsætter regler om  

 beregningsgrundlaget for opgørelsen af de kommunale mer- eller mindreudgifter  

 efter § 10, stk. 3, nr. 4, og de amtskommunale mer- eller mindreudgifter  

 efter § 17, stk. 3, nr. 4.
§ 29 d.
For tilskudsåret 1994 korrigeres beskatningsgrundlag for  

 kommuner og amtskommuner, jf. § 23, for beregningsåret 1993 med den af  

 Indenrigsministeriet beregnede virkning på beskatningsgrundlaget ved  

 skattereform, ændret satsregulering og bruttoficering af sociale  

 ydelser.« 13. I § 30, stk. 1 , indsættes efter 1. pkt.:
»For tilskudsåret 1994 gives meddelelsen dog senest 1. september  

 1993.« 14. I § 30, stk. 3 , indsættes efter 1. pkt.:
»For tilskudsåret 1994 gives meddelelsen dog senest 1. september  

 1993.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret  

 senest ved lov nr. 261 af 6. maj 1993, foretages følgende ændringer:
 1. I § 3, stk. 1 , ændres »0,52« til:  

 »0,50«.
 2. § 7, stk. 2 , affattes således:
 »Stk. 2. En kommunes udgiftsbehovstal udgør summen af:
1) kommunens andel af landets indbyggertal ganget med en vægtfaktor på  

 0,212, 2) kommunens andel af landets samlede antal indbyggere i aldersgruppen 0-6  

 år ganget med en vægtfaktor på 0,092, 3) kommunens andel af landets samlede antal indbyggere i aldersgruppen  

 7-16 år ganget med en vægtfaktor på 0,227, 4) kommunens andel af et beregnet antal kontanthjælpsmodtagere for hele  

 landet ganget med en vægtfaktor på 0,056, 5) kommunens andel af landets samlede antal indbyggere i aldersgruppen  

 65-74 år ganget med en vægtfaktor på 0,034, 6) kommunens andel af landets samlede antal indbyggere i aldersgruppen  

 75-84 år ganget med en vægtfaktor på 0,075, 7) kommunens andel af landets samlede antal indbyggere i aldersgruppen 85  

 år og derover ganget med en vægtfaktor på 0,056, 8) kommunens andel pr. 1. januar 1982 af landets samlede kommunale vejnet  

 ganget med en vægtfaktor på 0,031, 9) kommunens andel af en beregnet bestand af lejligheder i hele landet  

 ganget med en vægtfaktor på 0,017, 10) kommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,075, 11) kommunens andel af summen af landets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 12) kommunens andel af summen af landets samlede antal fuldtidsledige  

 ganget med en vægtfaktor på 0,025 og 13) kommunens andel af summen af landets samlede antal 20-66-årige  

 kvinder, som er erhvervsmæssigt beskæftiget eller under uddannelse, ganget  

 med en vægtfaktor på 0,025.« 3. § 9, stk. 2 , affattes således:
 »Stk. 2. Udgiftsbehovstallet for en kommune i  

 hovedstadsområdet udgør summen af:
1) kommunens andel af hovedstadsområdets indbyggertal ganget med en  

 vægtfaktor på 0,222, 2) kommunens andel af hovedstadsområdets samlede antal indbyggere i  

 aldersgruppen 0-6 år ganget med en vægtfaktor på 0,112, 3) kommunens andel af hovedstadsområdets samlede antal indbyggere i  

 aldersgruppen 7-16 år ganget med en vægtfaktor på 0,224, 4) kommunens andel af et beregnet antal kontanthjælpsmodtagere for hele  

 hovedstadsområdet ganget med en vægtfaktor på 0,064, 5) kommunens andel af hovedstadsområdets samlede antal indbyggere i  

 aldersgruppen 65-74 år ganget med en vægtfaktor på 0,031, 6) kommunens andel af hovedstadsområdets samlede antal indbyggere i  

 aldersgruppen 75-84 år ganget med en vægtfaktor på 0,070, 7) kommunens andel af hovedstadsområdets samlede antal indbyggere i  

 aldersgruppen 85 år og derover ganget med en vægtfaktor på 0,051, 8) kommunens andel pr. 1. januar 1982 af hovedstadsområdets samlede  

 kommunale vejnet ganget med en vægtfaktor på 0,026, 9) kommunens andel af hovedstadsområdets samlede antal børn under 16 år af  

 enlige forsørgere, for hvilke der udbetales ordinært børnetilskud, ganget med  

 en vægtfaktor på 0,075, 10) kommunens andel af summen af hovedstadsområdets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 11) kommunens andel af summen af hovedstadsområdets samlede antal  

 fuldtidsledige ganget med en vægtfaktor på 0,025 og 12) kommunens andel af summen af hovedstadsområdets samlede antal  

 20-66-årige kvinder, som er erhvervsmæssigt beskæftiget eller under  

 uddannelse, ganget med en vægtfaktor på 0,025.« 4. § 10, stk. 3, nr. 4 , affattes således:
»4) kommunale mer- eller mindreudgifter som følge af udviklingen i  

 kommunernes reale udgifter til kontanthjælp, ungdomsydelse, kommunal  

 aktivering, jobtræning, førtidspension og erhvervsgrunduddannelse i  

 tilskudsåret,» 5. I § 10 stk. 3, nr. 5 , indsættes efter »§ 18«:  

 »og udgifterne til statstilskuddet til kommuner efter § 19, stk.  

 3«.
 6. I § 10, stk. 7, 1. pkt. , ændres »kommunerne«  

 til: »den kommunale sektor«.
 7. § 16, stk. 2, affattes således:
 »Stk. 2. En amtskommunes udgiftsbehovstal udgør summen af:
1) amtskommunens andel af landets samlede indbyggertal ganget med en  

 vægtfaktor på 0,150, 2) amtskommunens andel af landets samlede antal indbyggere i aldersgruppen  

 0-20 år ganget med en vægtfaktor på 0,052, 3) amtskommunens andel af landets samlede antal indbyggere i aldersgruppen  

 15-19 år ganget med en vægtfaktor på 0,059, 4) amtskommunens andel af et for samtlige sygehuskommuner beregnet antal  

 sengedage ganget med en vægtfaktor på 0,408, 5) amtskommunens andel af et for samtlige amtskommuner beregnet tal for  

 den aldersbetingede sygelighed ganget med en vægtfaktor på 0,122, 6) amtskommunens andel pr. 1. januar 1982 af det samlede amtskommunale  

 vejnet ganget med en vægtfaktor på 0,009, 7) amtskommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,100, 8) amtskommunens andel af landets samlede antal enlige i aldersgruppen 65  

 år og derover ganget med en vægtfaktor på 0,100.« 8. § 17, stk. 3, nr. 3 ophæves, og i stedet indsættes:
»3) amtskommunale mer- eller mindreudgifter som følge af ændringer i  

 den bindende statslige regulering af kommunernes og amtskommunernes  

 virksomhed, 4) udgifterne til statstilskuddet til amtskommuner efter § 19, stk.  

 3.« 9. I § 17, stk. 7, 1. pkt. , ændres  

 »amtskommunerne« til: »den kommunale sektor«.
 10. I § 18, stk. 3 , ændres »0,38« til:  

 »0,40«.
 11. § 19, stk. 3 og 4, ophæves, og i stedet indsættes:
»Stk. 3 . Indenrigsministeren kan for tilskudsårene 1994-96  

 yde et særligt tilskud til de kommuner og amtskommuner, hvis  

 byrdefordelingsmæssige tab i forbindelse med skattereform, ændret  

 satsregulering og bruttoficering af sociale ydelser beregnes at overstige 0,2  

 pct. af deres beskatningsgrundlag.
Tilskuddet ydes for det tab, der  

 overstiger 0,2 pct. af kommunens eller amtskommunens  

 beskatningsgrundlag.« 12 . Efter § 29 b indsættes:
»§ 29 c.
Indenrigsministeren fastsætter regler om  

 beregningsgrundlaget for opgørelsen af de kommunale mer- eller mindreudgifter  

 efter § 10, stk. 3, nr. 4.
§ 29 d.
For tilskudsåret 1994 korrigeres beskatningsgrundlag for  

 kommuner og amtskommuner, jf. § 23, for beregningsåret 1993 med den af  

 Indenrigsministeriet beregnede virkning på beskatningsgrundlaget ved  

 skattereform, ændret satsregulering og bruttoficering af sociale  

 ydelser.« 13. I § 30, stk. 1 , indsættes efter 1. pkt. :
»For tilskudsåret 1994 gives meddelelsen dog senest 1. september  

 1993.« 14. I § 30, stk. 3 , indsættes efter 1. pkt. :
»For tilskudsåret 1994 gives meddelelsen dog senest 1. september  

 1993.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
Bemærkninger til lovforslaget Almindelige bemærkninger 1. Lovforslagets indhold Lovforslaget indeholder 2 hovedelementer.
 For det første foreslås en justering af tilskuds- og  

 udligningssystemet på baggrund af de byrdefordelingsmæssige forskydninger  

 kommunerne imellem, der følger af regeringens skattereform-forslag og af den  

 i tilknytning hertil foreslåede bruttoficering af pensioner og kontanthjælp.  

 Endvidere foreslås en ændret opgørelse af de amtskommunale udgiftsbehov.  

 Denne del af lovforslaget er indeholdt i § 1, nr. 1-3, 5, 7 og 10-14.
For det andet foreslås en forbedring af den kommunale  

 budgetgaranti-ordning og en tilpasning af denne til regeringens forslag om en  

 aktiv arbejdsmarkedspolitik og om kommunal aktivering.
I tilknytning hertil  

 foreslås en præcisering af bestemmelserne om pris- og lønregulering af  

 statstilskuddene til kommuner og amtskommuner.
Denne del af lovforslaget er  

 indeholdt i § 1, nr. 4, 6, 9 og 12.
 I nedenstående bemærkninger er i afsnit 2 redegjort for forslaget  

 til justering af tilskuds- og udligningssystemet og i afsnit 3 for  

 forslaget om justering og tilpasning af budgetgarantien.
2. Forslag vedrørende tilskuds- og udligningssystemet 2.1. Indledende bemærkninger I regeringens forslag til ændring af skattesystemet er der tale om  

 gennemgribende omlægninger i skattesystemet.
I tilknytning til skattereformen  

 foreslås en bruttoficering af pensioner og kontanthjælpsydelser.
 Disse ændringer påvirker på en række områder kommunernes skattegrundlag og  

 udgifter til bl.a. kontanthjælp.
De fordelingsmæssige forskydninger imellem kommunerne som følge af  

 ovenstående reformer skønnes imidlertid at blive af forholdsvis begrænset  

 omfang.
Dette skal ses i sammenhæng med den tilstræbte sociale balance i  

 forslaget til skattereform og det forhold, at de kommunaløkonomiske  

 konsekvenser af de forskellige ændringer i et vist omfang vil opveje  

 hinanden.
Endelig sker der med det kommunale udlignings- og tilskudssystem en  

 betydelig udligning af forskellene i kommunernes beskatningsgrundlag, hvilket  

 bidrager til at mindske de fordelingsmæssige forskydninger.
 På trods af de forholdsvis begrænsede forskydninger imellem kommunerne vil  

 der på enkelte områder være behov for justeringer af tilskuds- og  

 udligningssystemet i konsekvens af skattereformen og bruttoficeringen af de  

 sociale ydelser.
 Forslagene vedrørende tilskuds- og udligningssystemet består således i  

 følgende hovedpunkter:
1) For det første foreslås der en regulering af vægtene for opgørelsen af  

 kommunernes udgiftsbehov for at tilpasse disse til forskydningerne i  

 kommunernes udgiftssammensætning som følge af den foreslåede bruttoficering  

 af kontanthjælpsydelser, og dermed isoleret set stigende  

 kontanthjælpsudgifter.
Også for amtskommunerne foreslås regulering af  

 udgiftsbehovskriteriernes vægte.
 2) For det andet foreslås der en regulering af udligningsniveauet i  

 landsudligningen af kommunernes beskatningsgrundlag med henblik på at mindske  

 de fordelingsmæssige forskydninger imellem kommunerne som følge af den  

 foreslåede skattereform og bruttoficering af sociale ydelser.
 3) For det tredje stilles der forslag om en særlig overgangsbestemmelse  

 for tilskudsåret 1994.
4) For det fjerde stilles der forslag om et 3-årigt overgangstilskud til  

 kommuner og amtskommuner, hvis byrdefordelingsmæssige tab som følge af  

 bruttoficering og skattereform overstiger 0,2 pct. af kommunens eller  

 amtskommunens beskatningsgrundlag.
Dette overgangstilskud skønnes dog alene  

 at blive aktuelt for godt 20 kommuner og een amtskommune.
 5) For det femte foreslås den særlige pulje for vanskeligt stillede  

 kommuner ekstraordinært forøget, således at kommuner, som uanset de ovenfor  

 nævnte foranstaltninger bringes i vanskeligheder, efter ansøgning til  

 indenrigsministeren kan opnå tilskud.
2.2. Den primærkommunale udligning Nedenfor gives en nærmere beskrivelse af de foreslåede ændringer i den  

 primærkommunale udligning.
2.2.1. Ændring af den primærkommunale udligning af udgiftsbehov For primærkommunerne eksisterer der to udligningsordninger vedrørende  

 forskelle i udgiftsbehov.
- en landsudligning for alle landets primærkommuner herunder også den  

 primærkommunale del af Københavns og Frederiksberg kommuner.
Der udlignes 35  

 pct. af forskellene i udgiftsbehov mellem kommunerne i hele landet.
- en hovedstadsudligning for kommunerne i hovedstadsområdet bestående af  

 Københavns og Frederiksberg kommuner samt kommunerne i Københavns,  

 Frederiksborg og Roskilde amter.
Denne udligning lægges oven i  

 landsudligningen af udgiftsbehov.
Der udlignes 25 pct. af forskellene i  

 udgiftsbehov i hovedstadsområdet.
En kommune, hvis udgiftsbehov pr. indbygger er mindre end det  

 gennemsnitlige udgiftsbehov, yder et årligt tilskud til de kommuner, hvis  

 udgiftsbehov er større end det gennemsnitlige udgiftsbehov pr. indbygger.  

 Ordningerne hviler i sig selv.
De er rent mellemkommunale uden statstilskud.
Beregningen af en kommunes udgiftsbehov er baseret på  

 »kriterier« og »vægte«.
Kriterierne er faktorer, der er  

 bestemmende for de kommunale udgifter, f.eks. en kommunes andel af landets  

 samlede antal indbyggere i aldersgruppen 7-16-år.
 En kommunes udgiftsbehovstal opgøres som summen af disse kriterier, idet  

 det i loven er fastsat i hvilket forhold - eller med hvilken vægt - de  

 enkelte kriterier skal indgå i beregningen.
De primærkommunale vægte er på basis af udgifterne i regnskabsåret 1990  

 senest revideret med lov nr. 333 af 14. maj 1992 med virkning for  

 tilskudsåret 1993. Nærværende lovforslag indebærer, at der gennemføres en  

 ajourføring af vægtene i den primærkommunale udligning af forskelle i  

 udgiftsbehov.
De anførte vægte er beregnet ud fra sammensætningen af de  

 kommunale nettodriftsudgifter for det senest kendte regnskabsår (1991), idet  

 der herudover er indregnet den beregnede virkning ved bruttoficering af  

 kontanthjælpsydelser.
De nye vægte Nedenfor er de foreslåede vægte (kolonne 1) sammenholdt med de nuværende  

 vægte (kolonne 2).
 Det bemærkes, at vægtændringerne dels er resultat af en ajourføring  

 baseret på nyere regnskabstal, dels er resultat af indregning af den skønnede  

 forøgelse af kontanthjælpsudgifterne.
 Landsudligning:
2.2.2. Ændring af udligningsniveau i landsudligning af forskelle i  

 beskatningsgrundlag Som nævnt ovenfor giver skattereformens første trin i 1994 anledning til  

 forholdsvis moderate byrdefordelingsmæssige forskydninger, som det imidlertid  

 vil være muligt at mindske via ændringer i udligningssystemet.
De byrdefordelingsmæssige beregninger af forslagene til skattereform mm.,  

 jf. bilag 2-3, giver således baggrund for at foreslå en nedsættelse af  

 udligningsniveauet i landsudligningen af beskatningsgrundlag fra 52 pct. til  

 50 pct.
Dette vil samlet mindske det tab, som opstår for primærkommunerne i  

 hovedstadsområdet ved skattereform og bruttoficering m.v.
Samtidig vil det  

 sikre en bedre balance mellem bykommuner og landkommuner udenfor  

 hovedstadsområdet.
Det skal i den forbindelse bemærkes, at  

 skatteomlægningerne i årene 1995-98 må skønnes - omend på lidt mere usikkert  

 grundlag - at ville virke i samme retning som ændringerne i 1994, dvs. til  

 ulempe for hovedstadsområdet og bykommunerne.
Dette skyldes bl.a., at den  

 væsentligste skatteomlægning i perioden 1995 - 1998 af betydning for de  

 kommunale skatteprovenuer er optrapningen af de øremærkede  

 arbejdsmarkedsbidrag (fra et provenu på 6,4 mia. kr. i 1994 til 11,6 mia. kr.  

 i 1998).
Til sikring af, at kommuner med særligt svagt beskatningsgrundlag ikke  

 rammes, foreslås det, at udligningsniveauet for kommuner med særligt svagt  

 beskatningsgrundlag (efter § 18 i lov om kommunal udligning og generelle  

 tilskud) øges fra 38 pct. til 40 pct.
Dermed vil det samlede udligningsniveau  

 (incl. landsudligningen af forskelle i beskatningsgrundlag) for disse  

 kommuner fortsat udgøre 90 pct.
Selv om de foreslåede ændringer i udligningssystemet sigter imod at  

 mindske de byrdefordelingsmæssige forskydninger mellem kommunerne, vil der  

 imidlertid fortsat være visse forskydninger.
Der kan derfor, jf. pkt. 2.2.4  

 nedenfor, blive behov for at sikre, at kommuner med særligt store tab (større  

 end 0,2 pct. af beskatningsgrundlaget) modtager en kompensation.
2.2.3. Overgangsregel for 1994 Ved budgetvedtagelsen skønner kommunerne over budgetårets skatteindtægter,  

 og det budgetterede skatteprovenu udbetales af Told- og Skattestyrelsen til  

 kommunerne i tolv rater i løbet af budgetåret.
Pr. 1. maj i året to år efter  

 budgetåret opgøres det faktiske skatteprovenu, og forskellen mellem  

 forskudsbeløbet og det faktiske provenu afregnes overfor kommunerne i dette  

 års sidste tre måneder.
 Ændringer i skattegrundlaget som følge af skattereform og bruttoficeringen  

 af pensioner og kontanthjælp vil således indgå i kommunernes budgettering af  

 skattegrundlaget for 1994, og udbetales a conto i 1994. Kommunernes  

 skatteindtægter i 1994 vil således fuldt ud kunne baseres på de nye regler.
 Derimod vil der i forbindelse med udligningen af forskelle i kommunernes  

 beskatningsgrundlag opstå et overgangsproblem vedrørende skatteåret 1994.
 Ved opgørelsen af kommunernes udligning og tilskud anvendes nemlig  

 hovedsageligt data for året før tilskudsåret, idet tilskud og udligning  

 udmeldes pr. 1. juli året før budgetåret (og dermed før kommunernes  

 budgetlægning).
 Efter gældende regler vil den foreløbige opgørelse af udligning og tilskud  

 for 1994 være baseret på det budgetterede beskatningsgrundlag for 1993.
 I året efter tilskudsåret skal der foretages en efterregulering af  

 udligning og tilskudsberegningen på baggrund af det nu faktiske opgjorte  

 beskatningsgrundlag for 1993. De herved opgjorte forskelsbeløb mellem den  

 foreløbige beregning af udligningen ud fra budgettal, og den endelige  

 opgørelse på baggrund af de faktiske beskatningsgrundlag, afregnes herefter  

 af kommunerne i månederne oktober, november og december det pågældende år.
Ved de af regeringen fremsatte forslag om skattereform og bruttoficering  

 af sociale ydelser opstår der herved et overgangsproblem for året 1994. I  

 1994 vil kommunernes skatteindtægter indeholde virkninger af den foreslåede  

 bruttoficering af sociale ydelser (i form af et øget beskatningsgrundlag) og  

 virkningerne af skatteomlægningerne, ligesom det samlede statstilskud til  

 primærkommunerne korrigeres for provenuvirkningerne ved bruttoficeringen af  

 de sociale ydelser.
Derimod vil kommunernes udlignings- og tilskudsbeløb  

 blive beregnet ud fra beskatningsgrundlaget for 1993, og dermed efter det  

 gældende skattesystem.
Dette indebærer umiddelbart nogle forholdsmæssigt  

 større fordelingsmæssige forskydninger imellem kommunerne for 1994. For 1995  

 og de følgende år vil der imidlertid igen være konsistens mellem  

 skattesystemet og udligningen.
 På denne baggrund foreslås en overgangsordning for tilskudsåret 1994,  

 således at kommunernes beskatningsgrundlag for 1993 i udlignings- og  

 tilskudsberegningen for 1994 tillægges de beregnede virkninger på  

 udskrivningsgrundlaget af bruttoficering af de sociale ydelser, ændret  

 satsregulering og skatteomlægninger.
Indenrigsministeriet vil efter drøftelse med de kommunale parter senest 1.  

 september 1993 give kommunerne meddelelse om det beregnede tilskuds- og  

 udligningsbeløb for 1994 - herunder den beregnede korrektion vedrørende  

 bruttoficering af sociale ydelser og skatteomlægninger m.v.
Dette  

 korrektionsbeløb vil indgå i de følgende efterreguleringer af kommunernes  

 tilskuds- og udligningsbeløb for tilskudsåret 1994 i forbindelse med den  

 faktiske opgørelse af kommunernes beskatningsgrundlag for 1993. En vejledende  

 beregning af korrektionsbeløbene udsendes primo juli 1993.
 De kommunaløkonomiske virkninger ved bruttoficering af førtidspension  

 indgår, for så vidt angår virkningen på kommunernes skattegrundlag, i  

 beregningen af overgangsreglen for 1994 og overgangstilskuddet, jf. afsnit  

 2.2.4.
Virkningen på kommunernes udgiftsside, hvor kommunerne fra og med 1992 har  

 skullet medfinansiere nytilkendte førtidspensioner, er derimod ikke  

 indregnet, idet der kun med meget stor usikkerhed kan skønnes over  

 udviklingen i antallet af nytilkendte førtidspensioner.
Antallet vil således  

 afhænge af demografisk udvikling, fremtidig tilkendelsespraksis mv.  

 Indenrigsministeriets Finansieringsudvalg vil derfor årligt følge de  

 byrdefordelingsmæssige konsekvenser af udviklingen i  

 førtidspensionsudgifterne, indtil den kommunale udgiftsandel har stabiliseret  

 sig, og vil herunder inddrage virkningen ved bruttoficering med henblik på at  

 vurdere, om de byrdefordelingsmæssige forskydninger giver anledning til at  

 foreslå ændringer i udligningssystemet.
Beskatningsgrundlaget i henhold til lovforslag nr.
L 311 af 19. maj 1993  

 (forslag til lov om midlertidig refusion af kommunernes merudgifter på  

 børnepasnings- og ældreområdet) berøres ikke af ovennævnte korrektion.
2.2.4. Overgangstilskud til kommuner og amtskommuner med tab på mere  

 end 0,2 pct. af beskatningsgrundlaget Der foreslås et treårigt overgangstilskud for årene 1994-96 til kommuner  

 og amtskommuner, hvis samlede tab som følge af bruttoficering af sociale  

 ydelser, ændret satsregulering og skattereform, efter kompenserende  

 finansiering overstiger 0,2 pct. af kommunens eller amtskommunens  

 beskatningsgrundlag.
Tilskuddet finansieres af de samlede statstilskud til  

 kommunerne og amtskommunerne.
 Det skønnes, at overgangstilskuddet vil blive aktuelt for godt 20 kommuner  

 og een amtskommune (Roskilde Amtskommune). Det samlede tilskud til kommunerne  

 skønnes at blive ca. 15 mio. kr. og godt 10 mio. kr. til Roskilde  

 Amtskommune.
 Indenrigsministeren vil senest 1. september 1993 give de pågældende  

 kommuner og amtskommuner meddelelse om, hvilke beløb de vil få udbetalt for  

 årene 1994-1996. En vejledende beregning udsendes primo juli 1993. Beløbet,  

 som vil blive udbetalt med et ensartet beløb for alle 3 år, vil blive  

 fastlagt på basis af Indenrigsministeriets beregning af virkningen af  

 skatteomlægning og bruttoficering i 1994, jf. ovenfor.
 Overgangstilskuddet, justeringer i udligningsniveauet, samt den særlige  

 overgangsregel for 1994 må antages at medføre, at der for langt de fleste  

 kommuner ikke vil blive tale om større byrdefordelingsmæssige forskydninger.  

 Det må dog bemærkes, at der en vis usikkerhed i beregningerne, ligesom selv  

 små udsving for udsatte kommuner kan betyde økonomiske vanskeligheder.
Til imødegåelse heraf vil der blive anmodet om Finansudvalgets tilslutning  

 til, at den særlige pulje for vanskeligt stillede kommuner (jf. § 19 i lov om  

 kommunal udligning og generelle tilskud) ekstraordinært forøges med 10 mill.  

 kr. i årene 1994-96, finansieret af den samlede bloktilskudspulje.
I øvrigt  

 har der i de senere år yderligere været afsat en pulje på 50 mio. kr. til  

 kommuner med særlige vanskeligheder.
Det vil blive afgjort ved  

 kommuneforhandlingerne i år, om denne pulje skal videreføres i 1994.
For kommunerne i hovedstadsområdet vil der til kommuner med særlige tab i  

 forbindelse med omlægningerne i et vist omfang kunne ydes tilskud fra den  

 særlige pulje til vanskeligt stillede kommuner i hovedstadsområdet (jf. § 20  

 i lov om kommunal udligning og generelle tilskud). Dette skønnes at kunne ske  

 indenfor rammerne af den eksisterende pulje, idet der med de foreslåede  

 ændringer af udligningsordninger for flygtninge og indvandrere mv., jf. det  

 af indenrigsministeren fremsatte lovforslag herom, vil ske en vis aflastning  

 af denne pulje.
Endvidere vil indenrigsministeren fra denne pulje kunne yde  

 et særligt tilskud til kommuner med særlig mange udstødte og psykisk syge.
2.3. Amtskommuner Forslagene til skattereform og bruttoficering mv. medfører kun begrænsede  

 forskydninger imellem amtskommunerne.
Det foreslås således, at der for  

 amtskommunerne indføres en overgangsordning for 1994 svarende til den  

 foreslåede for primærkommunerne.
Dette vil indebære, at de umiddelbare  

 forskydninger i skattegrundlagene udlignes via det eksisterende  

 udligningssystem, hvor der udlignes 85 pct. af forskellene i  

 beskatningsgrundlag.
 Samtidig foreslås en ændring i sammensætningen af de amtskommunale  

 udgiftsbehovskriterier.
Ændringen består for det første i en ajourføring af  

 udgiftsbehovskriteriernes vægte.
I lighed med ændringen i de primærkommunale  

 vægte baseres beregningen af de amtskommunale vægte således på de senest  

 kendte regnskabstal (1991).
En nylig afgivet rapport fra Sundhedsministeriet har vist, at  

 sygehusudgifterne afhænger af de sociale forhold.
Der foreslås derfor  

 samtidig en ændring af vægtene af de sociale kriterier i den amtskommunale  

 udgiftsbehovsudligning.
 Når tilpasningen til undersøgelsen sker i tilknytning til  

 skattereformsændringerne mv., vil der kun være behov for mindre justeringer i  

 udgiftsbehovsudligningen.
 Ændring af udligningssystemet kan således opnås ved teknisk blot at ændre  

 i de bestående kriterier uden at indføre nye sociale faktorer i  

 udligningssystemet.
 Ændringen består i, at det nuværende »dødelighedskriterium« i  

 udgiftsbehovsudligningen udgår, mens vægten for kriteriet »antal enlige  

 over 65 år« hæves fra 5 til 10 pct.
 Hermed er der taget endelig stilling til, hvorledes Sundhedsministeriets  

 rapport bør føre til ændringer i den amtskommunale udgiftsbehovsudligning.
Den samlede virkning af ændringerne i sygehusudligningen indebærer en  

 omfordeling inden for hovedstadsområdet.
Københavns og Frederiksberg  

 kommuners merindtægter modsvares af tilsvarende merudgifter i Københavns,  

 Frederiksborg og Roskilde amtskommuner.
 Uden for hovedstadsområdet vil der alene blive tale om mindre  

 forskydninger amtskommunerne imellem.
 Amtskommunernes samlede merudgifter på ca. 250 mio. kr. vil indgå i  

 forhandlingerne mellem regeringen og amtskommunerne om den amtskommunale  

 økonomi.
De nye vægte Nedenfor er de foreslåede vægte som følge af vægtjusteringen og af det  

 ændrede sociale kriterium vist i kolonne 1 og de nuværende vægte i kolonne 2.  

 Ændringerne er altså resultatet af begge disse forhold.
2.4. Økonomiske og administrative virkninger vedrørende ændring af  

 tilskuds- og udligningssystemet Lovforslaget medfører ingen administrative merudgifter.
I bilag 2 A er vist de beregnede byrdefordelingsmæssige  

 forskydninger for amtskommuner i forbindelse med skattereform og  

 bruttoficering af sociale ydelser.
Den samlede virkning fremgår af søjle 10.  

 I søjle 11 er angivet den samlede virkning efter at der er taget højde for  

 kompensation og de afledte virkninger i udligningssystemet (med de gældende  

 regler).
I bilag 2 B er vist de byrdefordelingsmæssige virkninger for  

 amtskommunerne, idet der yderligere er indregnet virkningen af de foreslåede  

 ændringer i opgørelsen af de amtskommunale udgiftsbehov.
Der er, jf.  

 nedenfor, ikke indregnet virkningen af 0,2 pct.'s-reglen.
I bilag 3 A er vist de beregnede byrdefordelingsmæssige  

 forskydninger for grupper af primærkommuner i forbindelse med skattereform og  

 bruttoficering af sociale ydelser.
Den samlede virkning fremgår af søjle 10.  

 I søjle 11 er angivet den samlede virkning, efter at der er taget højde for  

 de afledte virkninger i udligningssystemet (med de gældende regler).
I bilag 3 B er vist de byrdefordelingsmæssige forskydninger for  

 grupper af primærkommuner, idet der yderligere er indregnet virkningen af de  

 foreslåede omlægninger af udligningssystemet (ændret udligningsniveau og  

 ændrede vægte). Det skal understreges, at der ikke er indregnet virkningen  

 af, at tab til kommuner ud over 0,2 pct. af beskatningsgrundlaget  

 kompenseres, samt af den ekstraordinære forhøjelse af tilskuddet til  

 vanskeligt stillede kommuner.
De kommunaløkonomiske virkninger ved  

 bruttoficering af førtidspension, for så vidt angår kommunernes  

 egenfinansieringsandel, vil jf. det tidligere anførte, ikke indgå i  

 beregningen af overgangsreglen for 1994 eller overgangstilskuddet til  

 kommuner med tab på over 0,2 pct. af beskatningsgrundlaget, og indgår ikke i  

 oversigten over de fordelingsmæssige konsekvenser.
Det skal bemærkes, at beregningerne i bilag 2-3 alle er foretaget under  

 forudsætning af konsistens mellem skatteindtægter og udligningsgrundlag.
For  

 1994 ville forskydningerne således være væsentlig større end vist i bilagene,  

 hvis der ikke via overgangsreglen blev sikret en sådan konsistens.
 Det er i beregningerne forudsat, at skattereform, ændret satsregulering og  

 bruttoficeringen af sociale ydelser modsvares af tilsvarende reguleringer i  

 kommunernes og amtskommunernes bloktilskud.
De i bilag 2-3 viste beregninger over de kommunale provenuændringer er  

 alene baseret på ændringer som følge af skattereformen, som forudsættes at  

 ske i den almindelige kommunale indkomstskat, og ikke i selskabsindkomst.
Det  

 bemærkes endelig, at der er tale om en foreløbig beregning.
3. Budgetgaranti 3.1. Indledende bemærkninger De foreslåede ændringer vedrørende den kommunale budgetgaranti-ordning  

 indgår som et led i gennemførelsen af regeringens samlede politik til  

 forbedring af vilkårene og initiativerne for de ledige og sikring af en varig  

 forbedring af beskæftigelsen.
Lovforslaget skal ses i sammenhæng med det af  

 arbejdsministeren fremsatte lovforslag nr.
L 272 om en aktiv  

 arbejdsmarkedspolitik og de af socialministeren fremsatte forslag til lov om  

 kommunal aktivering (L 315), forslag til lov om ændring af lov om social  

 bistand (L 313) samt forslag til lov om ændring af lov om social pension (L  

 314).
Det skal særligt bemærkes, at der i lovforslag nr.
L 107 om  

 erhvervsgrunduddannelse, fremsat af den tidligere undervisningsminister den  

 25. november 1992, er indeholdt forslag om udvidelse af  

 budgetgaranti-ordningen til også at omfatte kommunernes udgifter vedrørende  

 elever i erhvervsgrunduddannelse under skoleophold.
Der fremsættes  

 ændringsforslag om, at denne ændring i medfør af lovforslag nr.
L 107 alene  

 vedrører 1993, idet ændringen fra og med 1994 er optaget i nærværende  

 lovforslag.
Sigtet med lovforslaget er for det første at tilpasse den kommunale  

 budgetgaranti-ordning til de ændrede regler for kommunernes indsats over for  

 de ledige m.v. i medfør af ovennævnte lovforslag.
For det andet at  

 erstatte den nuværende udformning af budgetgarantien med en mere forenklet og  

 forbedret ordning, som sikrer, at kommunernes bloktilskud reguleres for mer-  

 eller mindreudgifter, der er en følge af konjunkturudviklingen og derfor kun  

 i begrænset omfang kan styres af kommunerne.
Lovforslaget indeholder endvidere en ændret formulering af bestemmelserne  

 om regulering af de generelle tilskud for den stedfundne pris- og  

 lønudvikling. Ændringen er en præcisering i overensstemmelse med den  

 hidtidige praksis for regulering på de årlige aktstykker.
Der henvises herom  

 til bemærkningerne til lovforslagets enkelte bestemmelser.
3.2. Den hidtidige budgetgaranti Den nuværende kommunale budgetgaranti-ordning blev indført ved lov nr. 384  

 af 6. juni 1991. Indførelsen var et led i gennemførelsen af aftalen af 27.  

 september 1990 mellem den daværende regering og Kommunernes Landsforening om  

 refusionsomlægning og budgetgaranti.
På baggrund af denne aftale udlagdes kompetencen til tilkendelse af  

 almindelige førtidspensioner med virkning fra 1. januar 1992 til kommunerne,  

 og der fastsattes en statslig refusionsprocent på 50 pct. på samtlige  

 nytilkendte førtidspensioner for personer under 60 år.
Samtidig indførtes den  

 nuværende budgetgaranti-ordning med det formål at sikre, at de kommunale  

 budgetter ikke påvirkedes af ændringer i antallet af modtagere af kommunale  

 ydelser på områder, hvor udviklingen er nært forbundet med den almindelige  

 konjunkturudvikling.
 Princippet i budgetgarantien er således, at kommunernes generelle tilskud  

 reguleres for mer- eller mindreudgifter som følge af ændringer i antallet af:
-kontanthjælpsmodtagere -modtagere af ungdomsydelse -personer i arbejdstilbud -aktiverede kontanthjælpsmodtagere -førtidspensionister Budgetgarantien beregnes for det enkelte år som den procentvise ændring i  

 antallet af personer i hver af de nævnte grupper ganget med udgiften til  

 disse året før og opregnet med satsreguleringsprocenten.
For så vidt angår  

 aktiverede kontanthjælpsmodtagere og førtidspension er budgetgarantien dog,  

 bl.a. af statistiske grunde, blevet opgjort direkte på grundlag af  

 udviklingen i de kommunale udgifter.
Regeringen er enig i det princip, der ligger til grund for  

 budgetgarantien.
Nemlig at der gennem ændringer i statens tilskud sker en  

 tilpasning af kommunernes samlede finansiering til de mer- eller  

 mindreudgifter, som er en følge af konjunkturudviklingen og som derfor kun i  

 begrænset omfang kan styres af kommunerne.
 Det er imidlertid regeringens opfattelse, at budgetgarantien i sin  

 nuværende udformning ikke fuldt opfylder dette formål.
 Der har således i den praktiske administration af budgetgaranti-ordningen  

 vist sig en række tekniske komplikationer i forhold til administrationen af  

 reglerne om kompensation til kommunerne for mer- eller mindreudgifter i  

 forbindelse med nye bindende regler - Det Udvidede Totalbalanceprincip.
Principielt vil merudgifter som følge af ændrede regler om  

 størrelsen af ydelsen til den enkelte modtager af f.eks. kontanthjælp  

 skulle kompenseres kommunerne ved tilskudsregulering i henhold til Det  

 Udvidede Totalbalanceprincip.
Mens merudgifter på grund af et stigende  

antal modtagere af f.eks. kontanthjælp vil blive kompenseret ved  

 tilskudsregulering i medfør af budgetgarantien.
 Merudgifter, der er en følge af den almindelige pris- og lønudvikling,  

 kompenseres derimod som udgangspunkt ikke, da pris- og lønudviklingen i de  

 kommunale udgifter indgår i de årlige forhandlinger med regeringen om den  

 samlede kommunale finansiering.
Det har vist sig, at der i visse situationer opstår et utilsigtet samspil  

 mellem de to regelsæt: budgetgarantien og Det Udvidede Totalbalanceprincip.  

 Dette samspil indebærer, at kommunerne efter de to ordninger får beregnet en  

 samlet kompensation, der er forkert.
Afhængigt af den konkrete situation vil  

 den beregnede kompensation være for stor eller for lille i forhold til mer-  

 eller mindreudgifterne.
Ved lovforslaget indsættes der i den kommunale udlignings- og tilskudslov  

 en generel hjemmel til at foretage en korrekt tilskudsregulering.
Derved  

 undgås de hidtidige tekstanmærkninger på finansloven, som har været  

 nødvendige for at regulere det omtalte misforhold.
 Hertil kommer, at de i afsnit 3.1 omtalte lovforslag, fremsat af  

 arbejdsministeren og socialministeren, nødvendiggør ændringer i opgørelsen af  

 budgetgarantien.
Lovforslag nr.
L 272 om en aktiv arbejdsmarkedspolitik indebærer en  

 gradvis afvikling af kommunernes forpligtelser efter den nuværende  

 arbejdstilbudsordning.
I stedet indføres en forpligtelse for kommunerne til  

 at fremskaffe en given kvote jobtræningspladser til ledige dagpengemodtagere.
Lovforslag nr.
L 315 om kommunal aktivering indebærer en udvidelse af den  

 eksisterende ungdomsydelsesordning for kontanthjælpsmodtagere under 25 år.  

 Samtidig indføres med lovforslaget en ret til aktiveringstilbud for  

 kontanthjælpsmodtagere, der er fyldt 25 år.
Endelig ændres  

 finansieringsreglerne for ydelserne.
Forslag nr.
L 313 om ændring af lov om social bistand indebærer en  

 bruttoficering af kontanthjælpsydelser, således at disse forhøjes og samtidig  

 omlægges til skattepligtige ydelser.
Forslag nr.
L 314 om ændring af lov om social pension indebærer  

 tilsvarende en bruttoficering af bl.a. førtidspensioner, dvs. at pensionen  

 forhøjes, samtidig med at personfradraget reduceres til det almindeligt  

 gældende personfradrag.
De nævnte lovforslag vil medføre ændringer i kommunernes udgifter til de  

 forskellige ydelser og foranstaltninger.
Budgetgarantien skal derfor  

 tilpasses til disse ændringer i kommunernes forpligtelser og finansiering.
3.3. Lovforslagets hovedindhold Lovforslaget indebærer ingen ændring af det grundlæggende princip  

 om tilskudsregulering efter budgetgaranti-ordningen.
 Budgetgarantien udgør således et beløb, der tillægges eller fradrages  

 statens generelle tilskud til kommunerne.
Der foretages en foreløbig beregning af budgetgarantien i året  

 forud for tilskudsåret.
Den foreløbige budgetgaranti indgår i den samlede  

 opgørelse af statens generelle tilskud til kommunerne, som forelægges  

 Folketingets Finansudvalg ved særskilt aktstykke i året forud for  

 tilskudsåret.
 Den foreløbige budgetgaranti beregnes på grundlag af statens skøn over de  

 kommunale mer- eller mindreudgifter på de berørte udgiftsområder i  

 tilskudsåret, ud fra de tilsvarende statslige forudsætninger, som lægges til  

 grund for udarbejdelsen af finanslovforslaget for det pågældende år.
 Budgetgarantien efterreguleres , når de faktiske kommunale udgifter  

 i tilskudsåret foreligger opgjort.
 På baggrund af de i afsnit 3.2 påpegede forhold foreslås det imidlertid,  

 at der gennemføres følgende ændringer i selve opgørelsen af  

 budgetgarantien:
 Samspilsproblemerne mellem budgetgarantien og reglerne om kompensation  

 efter Det Udvidede Totalbalanceprincip løses ved, at budgetgarantien beregnes  

 med udgangspunkt i udviklingen i kommunernes udgifter inden for de  

 berørte områder - fremfor som hidtil efter antallet af modtagere af de  

 pågældende ydelser.
 Da det - som hidtil - ikke er hensigten at kompensere kommunerne for den  

 del af udgiftsudviklingen, som skyldes den almindelige pris- og lønudvikling,  

 vil der dog skulle ske en korrektion herfor ved opgørelsen af  

 budgetgarantien.
 Budgetgarantien vil således for det enkelte tilskudsår blive beregnet som  

ændringen i de kommunale udgifter på de berørte områder i  

 tilskudsåret, korrigeret for den del af ændringen i udgifterne, der kan  

 henføres til pris- og lønudviklingen.
 På to områder, har kommunerne hidtil over budgetgarantien fået  

 kompensation for den fulde udgiftsudvikling inklusive pris- og lønudvikling.  

 Det drejer sig om aktiverede kontanthjælpsmodtagere og førtidspension.  

 Regeringen vil optage forhandling med de berørte kommunale parter med henblik  

 på at neutralisere virkningen af omlægningen af budgetgarantien for disse to  

 områders vedkommende.
Kommunerne vil herefter i medfør af budgetgarantien under eet blive  

 kompenseret for de samlede reale mer- eller mindreudgifter inden for  

 de berørte områder.
På denne måde sikres det, at kommunerne får fuld  

 kompensation for mer- eller mindreudgifter, uanset om årsagen hertil er  

 lovændringer eller konjunkturudviklingen.
Den ændrede beregning af budgetgarantien indebærer samtidig en væsentlig  

 forenkling af administrationen af ordningen.
Da budgetgarantien herefter  

 omfatter de samlede reale mer- eller mindreudgifter, vil der således som  

 udgangspunkt ikke længere skulle ske kompensation efter Det Udvidede  

 Totalbalanceprincip i forbindelse med udgiftsmæssige konsekvenser af  

 lovændringer m.v. inden for de af budgetgarantien omfattede udgiftsområder.
 Ved lovforslaget kommer budgetgarantien i fremtiden til at vedrøre  

 kommunernes udgifter til kontanthjælp, ungdomsydelse, aktivering af  

 kontanthjælpsmodtagere, jobtræning, herunder arbejdstilbud i  

 overgangsperioden, førtidspension samt erhvervsgrunduddannelse.
 Det bemærkes, at ved at opgøre budgetgarantien på grundlag af  

udgifterne inden for de nævnte områder sikres det, at kommunerne over  

 budgetgarantien automatisk får kompensation for de udgiftsmæssige  

 konsekvenser af bruttoficeringen af kontanthjælp og førtidspension efter de  

 af socialministeren fremsatte lovforslag.
 Vedrørende den nærmere afgrænsning henvises i øvrigt til de nedenfor  

 anførte bemærkninger til § 1, nr. 4 og nr. 12.
4. Udtalelser over lovforslaget Lovforslaget er fremsendt til høring hos Kommunernes Landsforening,  

 Amtsrådsforeningen, Københavns og Frederiksberg kommuner.
Bemærkninger til lovforslagets enkelte bestemmelser Til § 1 Til nr. 1.
 Udligningsniveauet (pct. af forskelle der udlignes) i landsudligningen af  

 beskatningsgrundlag foreslås nedsat fra 52 pct. til 50 pct. med henblik på at  

 mindske de fordelingsmæssige forskydninger imellem kommunerne som følge af  

 bruttoficering af sociale ydelser og skattereform.
 Til nr. 2 og 3.
Der foreslås en ændring af de vægte, der anvendes ved opgørelse af  

 primærkommunernes udgiftsbehov.
De foreslåede vægte er beregnet ud fra  

 sammensætningen af kommunernes udgifter i regnskab 1991, idet der yderligere  

 er foretaget en korrektion for den beregnede udgiftsstigning som følge af  

 bruttoficering af kontanthjælp.
 Til nr. 4.
 Lovforslaget indebærer, at den nuværende bestemmelse om budgetgarantien i  

 lovens § 10, stk. 3, nr. 4, ændres fra at vedrøre udviklingen i antallet af  

 modtagere af nærmere afgrænsede kommunale ydelser til at vedrøre udviklingen  

 i kommunernes reale udgifter på de berørte områder.
På det foreliggende lovgrundlag set i sammenhæng med det af den tidligere  

 undervisningsminister fremsatte lovforslag nr.
L 107, det af  

 arbejdsministeren fremsatte lovforslag nr.
L 272 og de af socialministeren  

 fremsatte lovforslag nr.
L 313-315, jf. afsnit 3.1, vedrører budgetgarantien  

 følgende kommunale udgiftsområder:
- kontanthjælp - ungdomsydelse - aktivering af kontanthjælpsmodtagere - jobtræning, herunder arbejdstilbud i overgangsperioden - førtidspension - erhvervsgrunduddannelse Det forudsættes, at der vil kunne ske en tilpasning af afgrænsningen af de  

 af budgetgarantien omfattede udgifter, i det omfang der ved ny lovgivning  

 gennemføres ændringer i kommunernes forpligtelser over for de berørte  

 persongrupper og/eller i finansieringen heraf.
 I overensstemmelse hermed er ved lovforslagets § 1, nr. 12, foreslået  

 indsat en bestemmelse i loven, hvorefter indenrigsministeren fastsætter  

 regler om beregningsgrundlaget for opgørelsen af de kommunale mer- eller  

 mindreudgifter vedrørende budgetgarantien.
 Budgetgarantien omfatter generelt kommunernes nettoudgifter på de berørte  

 områder, dvs. kommunernes bruttoudgifter fratrukket refusioner og tilskud fra  

 staten samt eventuelle tilknyttede indtægter i øvrigt.
 Budgetgarantien for det enkelte tilskudsår beregnes som ændringen i  

 de kommunale nettoudgifter i tilskudsåret, korrigeret for den del af  

 ændringen i udgifterne, der kan henføres til pris- og lønudviklingen.
 Om afgrænsningen af de budgetgaranterede områder skal i øvrigt bemærkes  

 følgende.
 Udgifterne til kontanthjælp omfatter kommunernes bruttoudgifter til  

 varig hjælp efter bistandslovens §§ 37, 37a og 43 (excl. udgifter til  

 flygtninge med 100 pct. refusion), fratrukket statens refusion af udgifterne  

 og eventuelle tilskud og indtægter i øvrigt, herunder den kontanthjælp, der  

 tilbagebetales efter bestemmelserne i bistandslovens §§ 25 og 26 samt § 43,  

 stk. 9 og 10.
 Udgifterne til ungdomsydelse og aktivering af  

 kontanthjælpsmodtagere omfatter efter det af socialministeren fremsatte  

 lovforslag om kommunal aktivering kommunernes bruttoudgifter til aktivering  

 (L 315) efter lovforslagets kapitel 3 og 6 (excl. udgifter til flygtninge med  

 100 pct. refusion), fratrukket statens refusion af udgifterne og eventuelle  

 tilskud og indtægter i øvrigt, herunder bl.a. aktiveringstilskud efter  

 lovforslagets § 23 og puljebeløb efter lovforslagets § 24.
Det bemærkes, at budgetgarantien vedrørende kontanthjælp og ungdomsydelse  

 efter lovforslaget også omfatter ydelser til flygtninge med 50 eller 75 pct.  

 refusion - men ikke 100 pct. refusion, hvor der ingen kommunale nettoudgifter  

 er.
Bestemmelserne om 75 pct. refusion af ydelserne til visse flygtninge er  

 gennemført efter indførelsen af budgetgaranti-ordningen, og disse ydelser har  

 således ikke hidtil været omfattet af ordningen.
Udgifterne til jobtræning omfatter efter det af arbejdsministeren  

 fremsatte lovforslag nr.
L 272 kommunernes bruttolønudgifter i forbindelse  

 med jobtræningspladser til ledige dagpengemodtagere, fratrukket det statslige  

 løntilskud samt eventuelle tilskud og indtægter i øvrigt.
Endvidere er i  

 overgangsperioden for arbejdstilbud, jf. lovforslagets § 66, kommunernes  

 bruttolønudgifter vedrørende arbejdstilbud til ledige, fratrukket statslige  

 løntilskud samt eventuelle tilskud og indtægter i øvrigt, omfattet.
 Udgifterne til førtidspension omfatter kommunernes bruttoudgifter  

 til førtidspensionister med 50 pct. refusion, fratrukket statens refusion af  

 udgifterne og eventuelle tilskud og indtægter i øvrigt.
Udgifterne til erhvervsgrunduddannelse omfatter efter det af den  

 tidligere undervisningsminister fremsatte lovforslag nr.
L 107 kommunerne  

 bruttodriftsudgifter til deltagere i erhvervsgrunduddannelser under  

 skoleophold, fratrukket indtægter fra elevtilskud og eventuelle tilskud og  

 indtægter i øvrigt.
Baggrunden for at inddrage disse udgifter under  

 budgetgarantiordningen er, at deltagelse i erhvervsgrunduddannelse udgør et  

 supplement til den vifte af beskæftigelses- og uddannelsesmæssige  

 initiativer, som kommunerne har til rådighed.
 Til nr. 5 og 8.
 Overgangstilskuddet, jf. bemærkningerne til nr. 11, finansieres af det  

 samlede statstilskud til kommunerne og amtskommunerne.
 Til nr. 6 og 9.
 Med de foreslåede ændringer tilsigtes alene en præcisering af  

 lovbestemmelserne i forhold til den praksis, som har været gældende siden  

 deres indførelse.
 De omhandlede bestemmelser vedrører reguleringen af det kommunale  

 henholdsvis amtskommunale statstilskud for den stedfundne pris- og  

 lønudvikling og blev indsat i loven i 1984.
 Det blev herved forudsat, at der i samarbejde med Danmarks Statistik  

 udarbejdedes særlige pris- og lønopgørelser for henholdsvis primær- og  

 amtskommuner til brug for bl.a. reguleringen af tilskuddene.
Der er siden 1984 udarbejdet særlige pris- og lønopgørelser for  

 primærkommunerne (excl.
Københavns og Frederiksberg kommuner), amtskommunerne  

 samt Københavns og Frederiksberg kommuner.
Disse opgørelser har imidlertid ikke umiddelbart været egnede til at danne  

 grundlag for pris- og lønregulering af de statslige tilskud.
Det skyldes, at  

 Københavns og Frederiksberg kommuner indgår i fordelingen af statstilskuddet  

 til såvel kommuner som amtskommuner.
For at danne grundlag for pris- og  

 lønreguleringen af statstilskuddene måtte de omhandlede pris- og  

 lønopgørelser således omfatte primærkommunerne inklusive Københavns og  

 Frederiksberg kommunes primærkommunale opgaver henholdsvis amtskommunerne  

 inklusive Københavns og Frederiksberg kommunes amtskommunale opgaver.
 I stedet har det været en fast praksis siden 1984 at foretage pris- og  

 lønreguleringen af statstilskuddene på grundlag af en opgørelse af pris- og  

 lønudviklingen i den samlede kommunale sektor . Dette skal også ses i  

 sammenhæng med, at sikkerheden i opgørelsen af pris- og lønudviklingen er  

 større, jo mere samlet et grundlag den foretages på.
Det er regeringens opfattelse, at den hidtidige praksis for pris- og  

 lønreguleringen af statstilskuddene bør videreføres.
Det foreslås derfor, at  

 lovens ordlyd præciseres i overensstemmelse hermed.
 Til nr. 7.
Der foreslås en ændring af opgørelsen af de amtskommunale udgiftsbehov.  

 Der er således foretaget en korrektion i de sociale kriterier, medens det  

 såkaldte dødelighedskriterium (amtskommunens andel af det beregnede antal  

 døde i hele landet) er udgået.
De foreslåede vægte er i øvrigt beregnet ud  

 fra sammensætningen af amtskommunernes udgifter i regnskab 1991.
 Til nr. 10.
 Udligningsniveauet i udligningen for kommuner med svagt  

 beskatningsgrundlag i henhold til § 18 i lov om kommunal udligning og  

 generelle tilskud, øges fra 0,38 til 0,40, således at udligningsniveauet for  

 kommuner med svagt beskatningsgrundlag, inkl. landsudligningen af forskelle i  

 beskatningsgrundlag, fortsat udgør 90 pct.
 Til nr. 11.
Indenrigsministeren kan for årene 1994-96 yde et særligt tilskud til  

 kommuner og amtskommuner, hvis byrdefordelingsmæssige tab som følge af  

 skattereform og bruttoficering af sociale ydelser beregnes at overstige 0,2  

 pct. af deres beskatningsgrundlag.
Det skønnes, at godt 20 kommuner og een  

 amtskommune (Roskilde Amtskommune) vil modtage tilskud efter denne  

 bestemmelse, og at tilskuddet i alt vil blive ca. 15 mio. kr. til kommunerne  

 og ca. 10 mio. kr. til Roskilde Amtskommune.
 Til nr. 12.
 Ad § 29 c:
 Med bestemmelsen indføres en hjemmel for indenrigsministeren til at  

 fastsætte nærmere regler for det beregningsmæssige grundlag for opgørelsen af  

 mer- eller mindreudgifter efter budgetgaranti-ordningen.
Baggrunden for bestemmelsen er dels behovet for nærmere at  

 præcisere opgørelsen af de kommunale udgifter omfattet af budgetgarantien i  

 forhold til registreringen i refusionsafregningssystemet og i det kommunale  

 budget- og regnskabssystem m.v.
Fastsættelsen heraf vil ske efter forhandling  

 med de berørte kommunale parter.
Dels finder regeringen det ønskeligt,  

 at der med den omhandlede hjemmel tilvejebringes mulighed for, at  

 afgrænsningen af kommunernes udgifter under budgetgarantiordningen kan  

 tilpasses, i det omfang, der ved ny lovgivning eller regeludstedelse i øvrigt  

 gennemføres ændringer i kommunernes forpligtelser over for de berørte  

 persongrupper og/eller i finansieringen heraf.
 Ad § 29 d:
 Som overgangsregel indsættes en bestemmelse om, at der ved opgørelsen af  

 tilskud og udligning for 1994 kan foretages en korrektion af det anvendte  

 beskatningsgrundlag for 1993 for såvel kommuner som amtskommuner, således at  

 den skønnede virkning på beskatningsgrundlaget ved skatteomlægning, ændret  

 satsregulering, og bruttoficering af sociale ydelser indgår i  

 tilskudsberegningen for 1994.
 Til nr. 13 og 14.
Som følge af bl.a. forlængelsen af Folketingets mødeperiode inden  

 sommerferiepausen i folketingssamlingen 1992-93 (i forbindelse med afholdelse  

 af EF-afstemning m.v), forventes Folketingets Finansudvalgs godkendelse af et  

 aktstykke indeholdende de seneste lovændringer af betydning for reguleringen  

 af tilskudspuljen til kommuner og amtskommuner for tilskudsåret 1994 først at  

 foreligge i august måned.
Som følge af de ekstraordinære omstændigheder  

 foreslås den normale frist for tilskudsmeddelelsen (1. juli) derfor alene for  

 1993 erstattet af en bestemmelse om, at Indenrigsministeriet senest 1.  

 september 1993 vil give kommunerne meddelelse om tilskud og udligning for  

 tilskudsåret 1994. Indenrigsministeriet vil dog primo juli måned 1993 udsende  

 en vejledende beregning til kommuner og amtskommuner med forbehold for  

 Finansudvalgets efterfølgende godkendelse af tilskudspuljen for 1994.
Til § 2 Loven har virkning fra og med tilskudsåret 1994. Indenrigsministeren giver  

 senest 1. september 1993 kommunerne og amtskommunerne meddelelse om det  

 beregnede tilskud og tilsvar for 1994.
 De ændrede regler for opgørelsen af budgetgarantien foreslås at træde i  

 kraft med virkning for tilskudsberegningen for 1994. Denne beregning  

 foretages i juni 1993 og vil indgå i den samlede opgørelse af statens tilskud  

 til kommunerne, som herefter forelægges til Finansudvalgets godkendelse.
 Budgetgarantien for tilskudsåret 1994 opgøres på grundlag af udviklingen i  

 de kommunale udgifter på de berørte områder fra 1993 til 1994.
En del af denne udgiftsudvikling 1993-94 vil være en følge lovændringer og  

 ændringer i øvrigt på de berørte områder, hvor der allerede er ydet  

 kommunerne kompensation efter Det Udvidede Totalbalanceprincip.
Den ydede  

 kompensation skal derfor fratrækkes ved opgørelsen af budgetgarantien for  

 1994.
 Det foreløbige budgetgarantibeløb, som er ydet i tilskudsåret 1993  

 vedrørende udgiftsudviklingen 1992-93, efterreguleres i overensstemmelse med  

 de for tilskudsåret gældende bestemmelser herfor.
 Det ydede budgetgarantibeløb vedrørende 1990-92 opgøres endeligt efter  

 forhandling med de berørte kommunale parter og reguleres i forbindelse med  

 tilskudsfastsættelsen for 1994.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret  

 senest ved lov nr. 261 af 6. maj 1993, foretages følgende ændringer:
 1. I § 3, stk. 1 , ændres »0,52« til:  

 »0,50«.
 § 3. En kommunes tilskud eller tilsvar pr. indbygger efter § 2,  

 stk. 1. beregnes som forskellen mellem udligningsgrundlaget efter stk. 5 og  

 kommunens beskatningsgrundlag pr. indbygger ganget med et udligningsniveau på  

 0,52 og et beregnet beskatningsgrundlag efter stk. 4.
 2. § 7, stk. 2 , affattes således:
 »Stk. 2. En kommunes udgiftsbehovstal udgør summen af:
1) kommunens andel af landets indbyggertal ganget med en vægtfaktor på  

 0,212, 2) kommunens andel af landets samlede antal indbyggere i aldersgruppen 0-6  

 år ganget med en vægtfaktor på 0,092, 3) kommunens andel af landets samlede antal indbyggere i aldersgruppen  

 7-16 år ganget med en vægtfaktor på 0,227, 4) kommunens andel af et beregnet antal kontanthjælpsmodtagere for hele  

 landet ganget med en vægtfaktor på 0,056, 5) kommunens andel af landets samlede antal indbyggere i aldersgruppen  

 65-74 år ganget med en vægtfaktor på 0,034, 6) kommunens andel af landets samlede antal indbyggere i aldersgruppen  

 75-84 år ganget med en vægtfaktor på 0,075, 7) kommunens andel af landets samlede antal indbyggere i aldersgruppen 85  

 år og derover ganget med en vægtfaktor på 0,056, 8) kommunens andel pr. 1. januar 1982 af landets samlede kommunale vejnet  

 ganget med en vægtfaktor på 0,031, 9) kommunens andel af en beregnet bestand af lejligheder i hele landet  

 ganget med en vægtfaktor på 0,017, 10) kommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,075, 11) kommunens andel af summen af landets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 12) kommunens andel af summen af landets samlede antal fuldtidsledige  

 ganget med en vægtfaktor på 0,025 og 13) kommunens andel af summen af landets samlede antal 20-66-årige  

 kvinder, som er erhvervsmæssigt beskæftiget eller under uddannelse, ganget  

 med en vægtfaktor på 0,025.« § 7, stk. 2. En kommunes udgiftsbehovstal udgør summen af:
1) kommunens andel af landets indbyggertal ganget med en vægtfaktor på  

 0,219, 2) kommunens andel af landets samlede antal indbyggere i aldersgruppen 0-6  

 år ganget med en vægtfaktor på 0,087, 3) kommunens andel af landets samlede antal indbyggere i aldersgruppen  

 7-16 år ganget med en vægtfaktor på 0,234, 4) kommunens andel af et beregnet antal kontanthjælpsmodtagere for hele  

 landet ganget med en vægtfaktor på 0,037, 5) kommunens andel af landets samlede antal indbyggere i aldersgruppen  

 65-74 år ganget med en vægtfaktor på 0,036, 6) kommunens andel af landets samlede antal indbyggere i aldersgruppen  

 75-84 år ganget med en vægtfaktor på 0,081, 7) kommunens andel af landets samlede antal indbyggere i aldersgruppen 85  

 år og derover ganget med en vægtfaktor på 0,058, 8) kommunens andel pr. 1. januar 1982 af landets samlede kommunale vejnet  

 ganget med en vægtfaktor på 0,031, 9) kommunens andel af en beregnet bestand af lejligheder i hele landet  

 ganget med en vægtfaktor på 0,017, 10) kommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,075, 11) kommunens andel af summen af landets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 12) kommunens andel af summen af landets samlede antal fuldtidsledige  

 ganget med en vægtfaktor på 0,025 og 13) kommunens andel af summen af landets samlede antal 20-66-årige  

 kvinder, som er erhvervsmæssigt beskæftiget eller under uddannelse, ganget  

 med en vægtfaktor på 0,025.
 3. § 9, stk. 2 , affattes således:
 »Stk. 2. Udgiftsbehovstallet for en kommune i  

 hovedstadsområdet udgør summen af:
1) kommunens andel af hovedstadsområdets indbyggertal ganget med en  

 vægtfaktor på 0,222, 2) kommunens andel af hovedstadsområdets samlede antal indbyggere i  

 aldersgruppen 0-6 år ganget med en vægtfaktor på 0,112, 3) kommunens andel af hovedstadsområdets samlede antal indbyggere i  

 aldersgruppen 7-16 år ganget med en vægtfaktor på 0,224, 4) kommunens andel af et beregnet antal kontanthjælpsmodtagere for hele  

 hovedstadsområdet ganget med en vægtfaktor på 0,064, 5) kommunens andel af hovedstadsområdets samlede antal indbyggere i  

 aldersgruppen 65-74 år ganget med en vægtfaktor på 0,031, 6) kommunens andel af hovedstadsområdets samlede antal indbyggere i  

 aldersgruppen 75-84 år ganget med en vægtfaktor på 0,070, 7) kommunens andel af hovedstadsområdets samlede antal indbyggere i  

 aldersgruppen 85 år og derover ganget med en vægtfaktor på 0,051, 8) kommunens andel pr. 1. januar 1982 af hovedstadsområdets samlede  

 kommunale vejnet ganget med en vægtfaktor på 0,026, 9) kommunens andel af hovedstadsområdets samlede antal børn under 16 år af  

 enlige forsørgere, for hvilke der udbetales ordinært børnetilskud, ganget med  

 en vægtfaktor på 0,075, 10) kommunens andel af summen af hovedstadsområdets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 11) kommunens andel af summen af hovedstadsområdets samlede antal  

 fuldtidsledige ganget med en vægtfaktor på 0,025 og 12) kommunens andel af summen af hovedstadsområdets samlede antal  

 20-66-årige kvinder, som er erhvervsmæssigt beskæftiget eller under  

 uddannelse, ganget med en vægtfaktor på 0,025.« § 9, stk. 2. Udgiftsbehovstallet for en kommune i  

 hovedstadsområdet udgør summen af:
1) kommunens andel af hovedstadsområdets indbyggertal ganget med en  

 vægtfaktor på 0,238, 2) kommunens andel af hovedstadsområdets samlede antal indbyggere i  

 aldersgruppen 0-6 år ganget med en vægtfaktor på 0,107, 3) kommunens andel af hovedstadsområdets samlede antal indbyggere i  

 aldersgruppen 7-16 år ganget med en vægtfaktor på 0,232, 4) kommunens andel af et beregnet antal kontanthjælpsmodtagere for hele  

 hovedstadsområdet ganget med en vægtfaktor på 0,043, 5) kommunens andel af hovedstadsområdets samlede antal indbyggere i  

 aldersgruppen 65-74 år ganget med en vægtfaktor på 0,031, 6) kommunens andel af hovedstadsområdets samlede antal indbyggere i  

 aldersgruppen 75-84 år ganget med en vægtfaktor på 0,071, 7) kommunens andel af hovedstadsområdets samlede antal indbyggere i  

 aldersgruppen 85 år og derover ganget med en vægtfaktor på 0,052, 8) kommunens andel pr. 1. januar 1982 af hovedstadsområdets samlede  

 kommunale vejnet ganget med en vægtfaktor på 0,026, 9) kommunens andel af hovedstadsområdets samlede antal børn under 16 år af  

 enlige forsørgere, for hvilke der udbetales ordinært børnetilskud, ganget med  

 en vægtfaktor på 0,075, 10) kommunens andel af summen af hovedstadsområdets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 11) kommunens andel af summen af hovedstadsområdets samlede antal  

 fuldtidsledige ganget med en vægtfaktor på 0,025 og 12) kommunens andel af summen af hovedstadsområdets samlede antal  

 20-66-årige kvinder, som er erhvervsmæssigt beskæftiget eller under  

 uddannelse, ganget med en vægtfaktor på 0,025.
 4. § 10, stk. 3, nr. 4 , affattes således:
»4) kommunale mer- eller mindreudgifter som følge af udviklingen i  

 kommunernes reale udgifter til kontanthjælp, ungdomsydelse, kommunal  

 aktivering, jobtræning, førtidspension og erhvervsgrunduddannelse i  

 tilskudsåret,» § 10 stk. 3. Tilskuddet fastsættes som summen af 1) det foregående års tilskud med tillæg eller fradrag som følge af  

 efterregulering samt det samlede rentetillæg som følge af  

 8-procent-points-tillægget efter kildeskattelovens § 64, stk. 4, 2) kommunale mer- eller mindreudgifter som følge af ændringer i udgifts-  

 og opgavefordelingen mellem staten, kommunerne og amtskommunerne i  

 tilskudsåret, 3) kommunale mer- eller mindreudgifter som følge af ændringer i den  

 bindende statslige regulering af kommunernes og amtskommunernes virksomhed, 4) kommunale mer- eller mindreudgifter som følge af ændringer i antallet  

 af kontanthjælpsmodtagere med 50 pct. refusion, antallet af modtagere af  

 ungdomsydelse med 50 pct. refusion, antallet af arbejdstilbudspersoner,  

 hvortil kommunerne afholder udgifterne, og ændringer i udgifter vedrørende  

 deltagere i kommunale beskæftigelsesordninger samt førtidspensionister med 50  

 pct. refusion, 5) statslige mer- eller mindreudgifter ved beregning af tilskud og tilsvar  

 efter § 2 samt udgifterne til statstilskuddet efter § 18 og § 21.
 5. I § 10 stk. 3, nr. 5 , indsættes efter »§ 18«:  

 »og udgifterne til statstilskuddet til kommuner efter § 19, stk.  

 3«.
 § 10, stk. 3, nr. 5) statslige mer- eller mindreudgifter  

 ved beregning af tilskud og tilsvar efter § 2 samt udgifterne til  

 statstilskuddet efter § 18 og § 21.
 6. I § 10, stk. 7, 1. pkt. , ændres »kommunerne«  

 til: »den kommunale sektor«.
§ 10. Stk. 7 . Det i medfør af stk. 3-5 opgjorte tilskud  

 efterreguleres på grundlag af den faktiske udvikling i lønninger og priser i  

 kommunerne i tilskudsåret.
Efterreguleringen afregnes i året 2 år efter  

 tilskudsåret.
 7. § 16, stk. 2, affattes således:
 »Stk. 2. En amtskommunes udgiftsbehovstal udgør summen af:
1) amtskommunens andel af landets samlede indbyggertal ganget med en  

 vægtfaktor på 0,150, 2) amtskommunens andel af landets samlede antal indbyggere i aldersgruppen  

 0-20 år ganget med en vægtfaktor på 0,052, 3) amtskommunens andel af landets samlede antal indbyggere i aldersgruppen  

 15-19 år ganget med en vægtfaktor på 0,059, 4) amtskommunens andel af et for samtlige sygehuskommuner beregnet antal  

 sengedage ganget med en vægtfaktor på 0,408, 5) amtskommunens andel af et for samtlige amtskommuner beregnet tal for  

 den aldersbetingede sygelighed ganget med en vægtfaktor på 0,122, 6) amtskommunens andel pr. 1. januar 1982 af det samlede amtskommunale  

 vejnet ganget med en vægtfaktor på 0,009, 7) amtskommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,100, 8) amtskommunens andel af landets samlede antal enlige i aldersgruppen 65  

 år og derover ganget med en vægtfaktor på 0,100.« § 16. - - - Stk. 2. En amtskommunes udgiftsbehovstal udgør summen af:
1) amtskommunens andel af landets samlede indbyggertal ganget med en  

 vægtfaktor på 0,123, 2) amtskommunens andel af landets samlede antal indbyggere i aldersgruppen  

 0-20 år ganget med en vægtfaktor på 0,024, 3) amtskommunens andel af landets samlede antal indbyggere i aldersgruppen  

 15-19 år ganget med en vægtfaktor på 0,079, 4) amtskommunens andel af et for samtlige sygehuskommuner beregnet antal  

 sengedage ganget med en vægtfaktor på 0,452, 5) amtskommunens andel af et for samtlige amtskommuner beregnet tal for  

 den aldersbetingede sygelighed ganget med en vægtfaktor på 0,113, 6) amtskommunens andel pr. 1. januar 1982 af det samlede amtskommunale  

 vejnet ganget med en vægtfaktor på 0,009, 7) amtskommunens andel af landets samlede antal børn under 16 år af enlige  

 forsørgere, for hvilket der udbetales ordinært børnetilskud, ganget med en  

 vægtfaktor på 0,100. For året 1989 opgøres andelen dog som amtskommunens  

 andel af landets samlede antal børn af enlige forsørgere, der modtager  

 ordinært børnetilskud, 8) amtskommunens andel af landets samlede antal enlige i aldersgruppen 65  

 år og derover ganget med en vægtfaktor på 0,050, 9) amtskommunens andel af det beregnede antal døde i hele landet ganget  

 med en vægtfaktor på 0,050.
 8. § 17, stk. 3, nr. 3 ophæves, og i stedet indsættes:
»3) amtskommunale mer- eller mindreudgifter som følge af ændringer i  

 den bindende statslige regulering af kommunernes og amtskommunernes  

 virksomhed, 4) udgifterne til statstilskuddet til amtskommuner efter § 19, stk.  

 3.« § 17, stk. 3, nr. 3) amtskommunale mer- eller mindreudgifter som  

 følge af ændringer i den bindende statslige regulering af kommunernes og  

 amtskommunernes virksomhed.
 9. I § 17, stk. 7, 1. pkt. , ændres  

 »amtskommunerne« til: »den kommunale sektor«.
§ 17. Stk. 7. Det i medfør af stk. 3-5 opgjorte tilskud  

 efterreguleres på grundlag af den faktiske udvikling i lønninger og priser i  

 amtskommunerne i tilskudsåret.
Efterreguleringen afregnes 2 år efter  

 tilskudsåret.
 10. I § 18, stk. 3 , ændres »0,38« til:  

 »0,40«.
 § 18, stk. 3. Tilskuddet efter stk. 1 beregnes som 0,38  

 ganget med det i landsudlingen af forskelle i beskatningsgrundlag anvendte  

 beskatningsniveau, jf § 3, stk. 4, og forskellen mellen den enkelte kommunes  

 beskatningsgrundlag pr. indbygger og 85 pct. af landsgennemsnittet.
 11. § 19, stk. 3 og 4, ophæves, og i stedet indsættes:
»Stk. 3. Indenrigsministeren kan for tilskudsårene 1994-96  

 yde et særligt tilskud til de kommuner og amtskommuner, hvis  

 byrdefordelingsmæssige tab i forbindelse med skattereform, ændret  

 satsregulering og bruttoficering af sociale ydelser beregnes at overstige 0,2  

 pct. af deres beskatningsgrundlag.
Tilskuddet ydes for det tab der overstiger  

 0,2 pct. af kommunens eller amtskommunens beskatningsgrundlag.« § 19, stk. 3 . Indenrigsministeren i årene 1987-89 yde et  

 særligt tilskud til de kommuner og amtskommuner, hvis byrdefordelingsmæssige  

 tab som følge af den sociale refusionsomlægning beregnes at overstige 0,3  

 pct. af deres beskatningsgrundlag.
Den enkelte (amts)kommunes  

 byrdefordelingsmæsssige tab beregnes på grundlag af kommunernes regnskaber  

 for 1984.
 Stk. 4. Af det efter § 10 opgjorte tilskud for 1991 afsættes 50  

 mio. kr. til tilskud efter stk. 1.
 12. Efter § 29 b indsættes:
»§ 29 c.
Indenrigsministeren fastsætter regler om  

 beregningsgrundlaget for opgørelsen af de kommunale mer- eller mindreudgifter  

 efter § 10, stk. 3, nr. 4.
§ 29 d.
For tilskudsåret 1994 korrigeres beskatningsgrundlag for  

 kommuner og amtskommuner, jf. § 23, for beregningsåret 1993 med den af  

 Indenrigsministeriet beregnede virkning på beskatningsgrundlaget ved  

 skattereform, ændret satsregulering og bruttoficering af sociale  

 ydelser.« 13. I § 30, stk. 1 , indsættes efter 1. pkt. :
»For tilskudsåret 1994 gives meddelelsen dog senest 1. september  

 1993.« § 30. Indenrigsministeren giver senest den 1. juli i året forud  

 for tilskudsåret kommunalbestyrelser og amtsråd meddelelse om størrelsen af  

 de foreløbigt opgjorte tilskud og tilsvar efter denne lov, dog bortset fra  

 tilskud efter §§ 19 og 20. Disse beløb afregnes i tilskudsåret.
 14. I § 30, stk. 3 , indsættes efter 1. pkt. :
»For tilskudsåret 1994 gives meddelelsen dog senest 1. september  

 1993.« Stk. 3 . Indenrigsministeren giver senest den 1. juli meddelelse  

 om efterregulering for tidligere tilskudsår.
Efterreguleringen af forskellen  

 mellem de foreløbigt opgjorte tilskud og tilsvar og de beregnede beløb efter  

 §§ 12 og 17 finder for tilskudsårene 1990 og 1991 sted i det år, hvor  

 forskelsbeløb vedrørende henholdsvis indkomstårene 1989 og 1990 afregnes, jf.  

 kildeskattelovens § 64 A, dog tidligst 2 år efter tilskudsåret.
Bilag 2 A De fordelingsmæssige virkninger for amtskommunerne med de gældende udligningsregler Bilag 2 B De fordelingsmæssige virkninger for amtskommuner,incl. de foreslåede ændringer i udligningssystemet Bilag 3 A De fordelingsmæssige virkninger for grupper af primærkommuner,med gældende udligningssystem Bilag 3 B De fordelingsmæssige virkninger for grupper af primærkommuner, incl.
de foreslåede ændringer i udligningssystemet Efter 2. behandling den 23. juni 1993 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret  

 senest ved lov nr. 261 af 6. maj 1993, foretages følgende ændringer:
 1. I § 3, stk. 1 , ændres »0,52« til:  

 »0,50«.
 2. § 7, stk. 2 , affattes således:
»Stk. 2. En kommunes udgiftsbehovstal udgør summen af 1) kommunens andel af landets indbyggertal ganget med en vægtfaktor på  

 0,212, 2) kommunens andel af landets samlede antal indbyggere i aldersgruppen 0-6  

 år ganget med en vægtfaktor på 0,092, 3) kommunens andel af landets samlede antal indbyggere i aldersgruppen  

 7-16 år ganget med en vægtfaktor på 0,227, 4) kommunens andel af et beregnet antal kontanthjælpsmodtagere for hele  

 landet ganget med en vægtfaktor på 0,056, 5) kommunens andel af landets samlede antal indbyggere i aldersgruppen  

 65-74 år ganget med en vægtfaktor på 0,034, 6) kommunens andel af landets samlede antal indbyggere i aldersgruppen  

 75-84 år ganget med en vægtfaktor på 0,075, 7) kommunens andel af landets samlede antal indbyggere i aldersgruppen 85  

 år og derover ganget med en vægtfaktor på 0,056, 8) kommunens andel pr. 1. januar 1982 af landets samlede kommunale vejnet  

 ganget med en vægtfaktor på 0,031, 9) kommunens andel af en beregnet bestand af lejligheder i hele landet  

 ganget med en vægtfaktor på 0,017, 10) kommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,075, 11) kommunens andel af summen af landets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 12) kommunens andel af summen af landets samlede antal fuldtidsledige  

 ganget med en vægtfaktor på 0,025 og 13) kommunens andel af summen af landets samlede antal 20-66-årige  

 kvinder, som er erhvervsmæssigt beskæftiget eller under uddannelse, ganget  

 med en vægtfaktor på 0,025.« 3. § 9, stk. 2 , affattes således:
»Stk. 2. Udgiftsbehovstallet for en kommune i  

 hovedstadsområdet udgør summen af 1) kommunens andel af hovedstadsområdets indbyggertal ganget med en  

 vægtfaktor på 0,222, 2) kommunens andel af hovedstadsområdets samlede antal indbyggere i  

 aldersgruppen 0-6 år ganget med en vægtfaktor på 0,112, 3) kommunens andel af hovedstadsområdets samlede antal indbyggere i  

 aldersgruppen 7-16 år ganget med en vægtfaktor på 0,224, 4) kommunens andel af et beregnet antal kontanthjælpsmodtagere for hele  

 hovedstadsområdet ganget med en vægtfaktor på 0,064, 5) kommunens andel af hovedstadsområdets samlede antal indbyggere i  

 aldersgruppen 65-74 år ganget med en vægtfaktor på 0,031, 6) kommunens andel af hovedstadsområdets samlede antal indbyggere i  

 aldersgruppen 75-84 år ganget med en vægtfaktor på 0,070, 7) kommunens andel af hovedstadsområdets samlede antal indbyggere i  

 aldersgruppen 85 år og derover ganget med en vægtfaktor på 0,051, 8) kommunens andel pr. 1. januar 1982 af hovedstadsområdets samlede  

 kommunale vejnet ganget med en vægtfaktor på 0,026, 9) kommunens andel af hovedstadsområdets samlede antal børn under 16 år af  

 enlige forsørgere, for hvilke der udbetales ordinært børnetilskud, ganget med  

 en vægtfaktor på 0,075, 10) kommunens andel af summen af hovedstadsområdets samlede antal ældre,  

 utidssvarende boliger og nyere udlejningsboliger ganget med en vægtfaktor på  

 0,075, 11) kommunens andel af summen af hovedstadsområdets samlede antal  

 fuldtidsledige ganget med en vægtfaktor på 0,025 og 12) kommunens andel af summen af hovedstadsområdets samlede antal  

 20-66-årige kvinder, som er erhvervsmæssigt beskæftiget eller under  

 uddannelse, ganget med en vægtfaktor på 0,025.« 4. § 10, stk. 3, nr. 4 , affattes således:
 »4) kommunale mer- eller mindreudgifter som følge af udviklingen i  

 kommunernes reale udgifter til kontanthjælp, ungdomsydelse, kommunal  

 aktivering, jobtræning, førtidspension og erhvervsgrunduddannelse i  

 tilskudsåret,».
 5. I § 10 stk. 3, nr. 5 , indsættes efter »§ 18«:  

 »og udgifterne til statstilskuddet til kommuner efter § 19, stk.  

 3«.
 6. I § 10, stk. 7, 1. pkt. , ændres »kommunerne«  

 til: »den kommunale sektor«.
 7. § 16, stk. 2, affattes således:
»Stk. 2. En amtskommunes udgiftsbehovstal udgør summen af 1) amtskommunens andel af landets samlede indbyggertal ganget med en  

 vægtfaktor på 0,150, 2) amtskommunens andel af landets samlede antal indbyggere i aldersgruppen  

 0-20 år ganget med en vægtfaktor på 0,052, 3) amtskommunens andel af landets samlede antal indbyggere i aldersgruppen  

 15-19 år ganget med en vægtfaktor på 0,059, 4) amtskommunens andel af et for samtlige sygehuskommuner beregnet antal  

 sengedage ganget med en vægtfaktor på 0,408, 5) amtskommunens andel af et for samtlige amtskommuner beregnet tal for  

 den aldersbetingede sygelighed ganget med en vægtfaktor på 0,122, 6) amtskommunens andel pr. 1. januar 1982 af det samlede amtskommunale  

 vejnet ganget med en vægtfaktor på 0,009, 7) amtskommunens andel af landets samlede antal børn under 16 år af enlige  

 forsørgere, for hvilke der udbetales ordinært børnetilskud, ganget med en  

 vægtfaktor på 0,100, 8) amtskommunens andel af landets samlede antal enlige i aldersgruppen 65  

 år og derover ganget med en vægtfaktor på 0,100.« 8. § 17, stk. 3, nr. 3, ophæves, og i stedet indsættes:
»3) amtskommunale mer- eller mindreudgifter som følge af ændringer i  

 den bindende statslige regulering af kommunernes og amtskommunernes  

 virksomhed, 4) amtskommunale mer- eller mindreudgifter som følge af udviklingen i  

 amtskommunernes reale udgifter til jobtræning i forhold til udgiftsniveauet i  

 1993, 5) udgifterne til statstilskuddet til amtskommuner efter § 19, stk.  

 3.« 9. I § 17, stk. 7, 1. pkt. , ændres  

 »amtskommunerne« til: »den kommunale sektor«.
 10. I § 18, stk. 3 , ændres »0,38« til:  

 »0,40«.
 11. § 19, stk. 3 og 4, ophæves, og i stedet  

 indsættes:
»Stk. 3 . Indenrigsministeren kan for tilskudsårene 1994-96  

 yde et særligt tilskud til de kommuner og amtskommuner, hvis  

 byrdefordelingsmæssige tab i forbindelse med skattereform, ændret  

 satsregulering og bruttoficering af sociale ydelser beregnes at overstige en  

 vis del af deres beskatningsgrundlag.
Denne del udgør 0,10 pct. for  

 tilskudsåret 1994, 0,15 pct. for tilskudsåret 1995 og 0,20 pct. for  

 tilskudsåret 1996. Tilskuddet ydes for det tab, der overstiger den del af  

 beskatningsgrundlaget, der er nævnt i 2. pkt.« 12 . Efter § 29 b indsættes:
»§ 29 c.
Indenrigsministeren fastsætter regler om  

 beregningsgrundlaget for opgørelsen af de kommunale mer- eller mindreudgifter  

 efter § 10, stk. 3, nr. 4, og de amtskommunale mer- eller mindreudgifter  

 efter § 17, stk. 3, nr. 4.
§ 29 d.
For tilskudsåret 1994 korrigeres beskatningsgrundlag for  

 kommuner og amtskommuner, jf. § 23, for beregningsåret 1993 med den af  

 Indenrigsministeriet beregnede virkning på beskatningsgrundlaget ved  

 skattereform, ændret satsregulering og bruttoficering af sociale  

 ydelser.« 13. I § 30, stk. 1 , indsættes efter 1. pkt.:
»For tilskudsåret 1994 gives meddelelsen dog senest 1. september  

 1993.« 14. I § 30, stk. 3 , indsættes efter 1. pkt.:
»For tilskudsåret 1994 gives meddelelsen dog senest 1. september  

 1993.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
