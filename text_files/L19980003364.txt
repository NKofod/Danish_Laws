Bekendtgørelse  

 af  

 luftfartsoverenskomst af 25. september 1997 med Vietnam  

 Der er den 25. september 1997 i Hanoi indgået en luftfartsoverenskomst  

 mellem Danmark og Vietnam Overenskomstens ordlyd er som følger:
OVERENSKOMST  

 MELLEM  

 KONGERIGET DANMARKS REGERING  

 OG  

 DEN SOCIALISTISKE REPUBLIK VIETNAMS REGERING  

 VEDRØRENDE LUFTTRAFIK Kongeriget Danmarks regering og Den Socialistiske Republik Vietnams  

 regering, i det efterfølgende omtalt som de »kontraherende  

 parter«, som er parter i Konventionen om International Civil Luftfart, som blev  

 åbnet for undertegnelse i Chicago den 7. december 1944, og som nærer ønske om at afslutte en overenskomst i  

 overensstemmelse med den nævnte konvention med det hovedformål at  

 etablere regelmæssig lufttrafik mellem deres respektive  

 territorier; er kommet overens om følgende:
Artikel 1 Definitioner I denne overenskomst skal (a)	»Konventionen« betyde Konventionen om International Civil Luftfart,  

 åbnet for undertegnelse i Chicago den 7. december 1944, og indbefatte  

 ethvert tillæg vedtaget i henhold til denne konventions artikel 90 og  

 enhver ændring af tillæggene eller af konventionen i henhold til  

 dennes artikel 90 og 94, så vidt som disse tillæg og  

 ændringer er blevet vedtaget af begge kontraherende parter; (b)	udtrykket »luftfartsmyndigheder« betyde for Kongeriget Danmarks  

 vedkommende, Trafikministeriet, og for Den Socialistiske Republik Vietnams  

 vedkommende, Vietnams Civile Luftfarts Administration; eller i begge  

 tilfælde enhver person eller ethvert organ, som er bemyndiget til at  

 udføre enhver særlig funktion, som denne overenskomst  

 vedrører.
 (c)	udtrykket »udpeget luftfartsselskab« betyde et luftfartsselskab,  

 som er blevet udpeget i overensstemmelse med denne overenskomsts artikel  

 3.
(d)	udtrykkene »territorium«, »lufttrafik«, »international  

 lufttraffik«, »luftfartsselskab« og »teknisk landing« have den betydning, som  

 er fastsat i konventionens artikel 2 og 96; (e)	»overenskomst« betyde denne overenskomst, de hertil knyttede  

 tillæg, samt enhver ændring af overenskomsten eller  

 tillægget; (f)	udtrykket »tillæg« betyde ethvert tillæg til denne  

 overenskomst, eller overenskomsten som ændret i overensstemmelse med  

 bestemmelserne i denne overenskomsts artikel 17, stk. 2. Tillægget  

 udgør en integreret del af denne overenskomst, og alle henvisninger  

 til overenskomsten indbefatter henvisning til tillægget, medmindre  

 andet er bestemt; (g)	udtrykket »takst« betyde de priser, som skal betales for befordring  

 af passagerer, bagage og fragt, samt de betingelser hvorunder disse priser  

 finder anvendelse, heri indbefattet betaling og betingelser tilbudt  

 agenturer, men undtaget betaling eller betingelser for befordring af  

 post; (h)	udtrykket »brugerafgift« betyde en afgift afkrævet  

 luftfartsselskaber af de kompetente myndigheder, eller tilladt afkrævet  

 af dem for tilvejebringelse af lufthavnsejendom eller faciliteter eller  

 luftnavigationsfaciliteter, indbefattet tilknyttede serviceydelser og  

 faciliteter, til fly, disses besætninger, passagerer og last.
Artikel 2 Trafikrettigheder 1. Hver kontraherende part tilstår den anden  

 kontraherende part de følgende rettigheder til udførelse af  

 international lufttraffik af luftfartsselskaber udpeget af den anden  

 kontraherende part:
(a)	ret til at overflyve partens territorium uden landing, (b)	ret til at foretage tekniske landinger på nævnte  

 territorium, (c)	ret til at foretage landinger på nævnte territorium  

 på de pladser, som er angivet i denne overenskomsts tillæg, med  

 det formål at optage og afsætte i international trafik  

 passagerer, fragt og post, hver for sig eller kombineret, i overensstemmelse  

 med denne overenskomsts bestemmelser.
 2. Intet i denne artikels stk. 1 skal anses for at  

 give et af en kontraherende part udpeget luftfartsselskab ret til på  

 den anden kontraherende parts territorium at optage passagerer, fragt og  

 post, som befordres mod betaling eller vederlag, og som er bestemt for en  

 anden plads på denne kontraherende parts territorium.
 3. Hver kontraherende parts luftfartsselskaber, udover de  

 som er udpeget i henhold til denne overenskomsts artikel 3, nyder også  

 de rettigheder, som er angivet i denne artikels stk. 1 (a) og (b), under  

 iagttagelse af procedurekravene i henhold til gældende love og  

 forskrifter.
Artikel 3 Udpegning af luftfartsselskaber 1. Hver kontraherende part har ret til skriftligt over for  

 den anden kontraherende part at udpege et eller flere luftfartsselskaber med  

 det formål at drive lufttrafik på de i tillægget angivne  

 ruter og til at tilbagekalde eller ændre sådanne udpegninger.
 2. Ved modtagelse af en sådan udpegning skal den  

 anden kontraherende part, under forbehold af denne artikels stk. 3 og 4,  

 uden unødigt ophold tilstå et udpeget luftfartsselskab den  

 behørige driftstilladelse.
 3. En kontraherende parts luftfartsmyndigheder kan  

 pålægge et af den anden kontraherende part udpeget  

 luftfartsselskab at godtgøre over for dem, at det er i stand til at  

 opfylde de vilkår, som er fastsat under de love og forskrifter, som  

 normalt og med rimelighed anvendes af sådanne myndigheder på  

 driften af international lufttrafik i overensstemmelse med bestemmelserne i  

 konventionen.
 4. Hver kontraherende part er berettiget til at  

 nægte at tilstå den driftstilladelse, som omtales i denne  

 artikels stk. 2, eller til at pålægge sådanne  

 betingelser som den måtte anse for påkrævet for det  

 udpegede luftfartsselskabs udøvelse af de rettigheder, der er angivet  

 i denne overenskomsts artikel 2, i ethvert tilfælde hvor den  

 nævnte kontraherende part ikke finder det godtgjort, at  

 væsentligt ejerskab samt effektiv kontrol med luftfartsselskabet beror  

 hos den kontraherende part, som udpeger luftfartsselskabet eller hos dens  

 statsborgere.
 5. Når et luftfartsselskab er blevet således  

 udpeget og bemyndiget, kan det påbegynde driften af lufttrafik på  

 de i tillægget angivne ruter, forudsat at luftfartsselskabet opfylder  

 alle denne overenskomsts gældende bestemmelser.
Artikel 4 Tilbagekaldelse, suspension, samt pålæggelse  

 af betingelser 1. Hver kontraherende part er berettiget til at  

 tilbageholde eller tilbagekalde en driftstilladelse, eller til at suspendere  

 udøvelsen af rettighederne angivet i denne overenskomsts artikel 2 af  

 et luftfartsselskab, som er udpeget af den anden kontraherende part, eller  

 til at pålægge sådanne betingelser, som den måtte  

 anse for påkrævet for udøvelsen af disse  

 rettigheder:
(a)	i ethvert tilfælde hvor den ikke finder det godtgjort, at  

 væsentligt ejerskab samt effektiv kontrol med det  

 pågældende luftfartsselskab beror hos den kontraherende part, som  

 udpeger luftfartsselskabet, eller hos en sådan kontraherende parts  

 statsborgere; eller (b)	i tilfælde hvor det pågældende luftfartsselskab  

 undlader at efterkomme love og forskrifter hos den kontraherende part, som  

 tilstår disse rettigheder; eller (c)	i tilfælde hvor luftfartsselskabet på anden vis  

 undlader at drive virksomheden i overensstemmelse med de i henhold til denne  

 overenskomst foreskrevne vilkår.
 2. Medmindre øjeblikkelig tilbagekaldelse eller  

 suspension af den driftstilladelse som er omhandlet i denne artikels  

 stk. 1, eller pålæggelse af betingelserne deri, er af  

 afgørende nødvendighed for at forhindre yderligere  

 overtrædelser af love og forskrifter, udøves sådan ret kun  

 efter konsultationer med den anden kontraherende part.
 I sådant tilfælde holdes konsultationer  

 indenfor tredive (30) dage fra den dato, hvor den anden kontraherende part  

 modtager skriftlig udbedelse derom.
Artikel 5 Benyttelse af lufthavne og faciliteter 1. En kontraherende part må ikke påligne et af  

 den anden kontraherende part udpeget luftfartsselskab højere  

 brugerafgifter end dem, som pålignes dens egne luftfartsselskaber, som  

 udfører drift mellem de kontraherende parters territorier.
 Enhver afgift for luftnavigationsfaciliteter, som  

 pålignes international trafik udført af luftfartsselskaber, som  

 har licens hos en af de kontraherende parter, skal stå i rimeligt  

 forhold til omkostningen for en service, som er blevet ydet til det  

 pågældende luftfartsselskab, og opkræves under iagttagelse  

 af de relevante retningslinier udstedt af Den Internationale Organisation for  

 Civil Luftfart (ICAO).
 2. Ved udførelse af driften af den aftalte trafik  

 er de samme ensartede vilkår gældende for begge kontraherende  

 parters luftfartsselskabers anvendelse af lufthavne såvel som alle  

 andre faciliteter under deres kontrol.
3. Hver kontraherende part skal opmuntre til  

 konsultationer vedrørende brugerafgifter mellem dens kompetente  

 afgiftspålæggende myndigheder og de luftfartsselskaber, som  

 benytter de serviceydelser og faciliteter, som er tilvejebragt af disse  

 afgiftspålæggende myndigheder, hvor det er praktisk muligt gennem  

 disse luftfartsselskabers repræsentative organisationer.
Rimeligt  

 varsel om forslag til ændringer i sådanne afgifter bør  

 gives til sådanne brugere, for at de kan tilkendegive deres mening  

 derom før ændringerne udføres.
Hver kontraherende part  

 skal desuden opmuntre dens kompetente afgiftspålæggende  

 myndigheder og sådanne brugere til at udveksle passende information  

 vedrørende sådanne afgifter.
Artikel 6 Toldafgifter 1. Luftfartøjer, som anvendes i international  

 lufttrafik af et af en kontraherende part udpeget luftfartsselskab,  

 såvel som deres almindelige udstyr, beholdninger af brændstof og  

 smøreolie og luftfartøjsforråd (herunder levnedsmidler,  

 drikkevarer og tobak) om bord i sådanne luftfartøjer, er  

 fritaget for samtlige toldafgifter, undersøgelsesgebyrer og andre  

 afgifter eller skatter, ved ankomsten til den anden kontraherende parts  

 territorium, forudsat at sådant udstyr og sådanne forsyninger og  

 forråd forbliver om bord i luftfartøjet indtil det tidspunkt,  

 hvor de genudføres.
 2. Med undtagelse af afgifter baseret på ydet  

 tjeneste, er de følgende artikler også fritaget for de skatter,  

 gebyrer og afgifter, som der henvises til i denne artikels  

 stk. 1:
(a)	luftfartøjsforråd, indført til eller leveret  

 på en kontraherende parts territorium, og taget ombord, indenfor  

 rimeligheds grænser, til brug på et afrejsende luftfartøj  

 som anvendes i international lufttraffik af et af den anden kontraherende  

 part udpeget luftfartsselskab; (b)	reservedele, herunder motorer, indført på en  

 kontraherende parts territorium til vedligeholdelse eller reparation af  

 luftfartøjer som anvendes i international lufttrafik af et af den  

 anden kontraherende part udpeget luftfartsselskab; samt (c)	brændstof, smøreolier og fortærbare tekniske  

 forråd indført til eller leveret på en kontraherende parts  

 territorium til brug om bord på et luftfartøj anvendt i  

 international lufttrafik af et af den anden kontraherende part udpeget  

 luftfartsselskab, selv når disse forråd er beregnet til brug  

 på en del af rejsen, som udføres over territoriet  

 tilhørende den kontraherende part, hvor de tages ombord.
 3. Udstyr og forråd anført i denne artikels  

 stk. 1 og 2 kan forlanges opbevaret under opsyn eller kontrol af de  

 relevante myndigheder.
 4. Fritagelserne i medfør af denne artikels  

 bestemmelser finder også anvendelse i situationer, hvor et af en  

 kontraherende part udpeget luftfartsselskab har indgået ordninger med  

 andre luftfartsselskaber om lån eller overførsel på den  

 anden kontraherende parts territorium, af de ting som er specificeret i denne  

 artikels stk. 1 og 2, forudsat at sådanne andre luftfartsselskaber  

 på samme vis nyder sådanne fritagelser fra den anden  

 kontraherende part.
Artikel 7 Opbevaring af luftfartøjsudstyr og  

 forsyninger Det sædvanlige luftfartøjsudstyr, såvel  

 som de materialer og forsyninger, som forefindes om bord på en  

 kontraherende parts luftfartøjer, må kun udlosses på den  

 anden kontraherende parts territorium efter tilladelse fra dette territoriums  

 toldmyndigheder.
I så fald kan de undergives nævnte myndigheders  

 opsyn, indtil de genudføres eller på anden måde disponeres  

 over i overensstemmelse med toldforskrifterne.
Artikel 8 Forskrifter for klarering ved indrejse 1. Passagerer i gennemrejse via en kontraherende parts  

 territorium underkastes ikke mere end en meget forenklet told- og  

 indrejsekontrol.
Bagage og fragt i direkte gennemrejse er fritaget for  

 toldafgifter og andre lignende skatter.
 2. En kontraherende parts love og forskrifter  

 vedrørende indrejse, klarering, gennemrejse, immigration, pas, told og  

 karantæne skal opfyldes af den anden kontraherende parts udpegede  

 luftfartsselskaber, og af, eller på vegne af, disses passagerer,  

 besætninger, fragt og post, ved transit af, indgang til, afgang fra, og  

 under ophold på en sådan kontraherende parts territorium.
 3. Ingen kontraherende part må tilstå  

 præference til dens eget eller noget andet luftfartsselskab fremfor den  

 anden kontraherende parts udpegede luftfartsselskab i anvendelsen af de love  

 og forskrifter, som vedrører denne artikels bestemmelser.
Artikel 9 Bestemmelser vedrørende kapacitet 1. Der skal være rimelig og lige mulighed samt lige  

 kapacitetsrettigheder for begge kontraherende parters udpegede  

 luftfartsselskaber til at drive lufttrafik på enhver rute, som er  

 angivet i denne overenskomsts tillæg.
 2. Under udførelse af driften af lufttrafikken  

 på de ruter, som er angivet i denne overenskomsts tillæg, skal  

 hver kontraherende parts udpegede luftfartsselskaber tage hensyn til den  

 anden kontraherende parts udpegede luftfartsselskabers interesser,  

 således at den lufttrafik, som sidstnævnte luftfartsselskaber  

 driver, ikke påvirkes på utilbørlig vis.
 3. Den lufttrafik, som drives af et udpeget  

 luftfartsselskab, skal bibeholde som sit primære formål  

 tilvejebringelsen af kapacitet, som er tilstrækkelig til at opfylde de  

 nuværende og med rimelighed forventede behov for befordring af  

 passagerer, post og fragt, mellem de kontraherende parters territorier.
Artikel 10 Udveksling af statistisk materiale Hver af de kontraherende parters luftfartsmyndigheder skal  

 på anmodning tilstå den anden kontraherende parts  

 luftfartsmyndigheder sådant periodisk eller andet statistisk materiale,  

 som med rimelighed kan forlanges med henblik på at gennemgå  

 udviklingerne på markedet.
Sådant materiale skal indeholde al den  

 information, som kræves for at fastslå den trafikmængde,  

 som befordres af luftfartsselskaberne i den aftalte trafik.
Artikel 11 Takster 1. Takster skal være fastsat på rimelige  

 niveauer under behørig hensyntagen til alle relevante forhold,  

 herunder driftsomkostninger, rimeligt afkast på investering, trafikkens  

 karakteristik, brugernes interesser, og andre luftfartsselskabers  

 takster.
 2. Hver kontraherende parts udpegede luftfartsselskaber  

 vil af luftfartsmyndighederne blive opmuntret til at konsultere den anden  

 kontraherende parts luftfartsselskaber, før de anmelder takster til  

 godkendelse.
 3. Enhver takst anmeldt i overensstemmelse med denne  

 artikels bestemmelser, kan til enhver tid godkendes af begge kontraherende  

 parters luftfartsmyndigheder (double approval princippet). Anmeldelse af  

 takster skal være modtaget af luftfartsmyndighederne mindst fjorten  

 (14) dage før taksternes foreslåede ikrafttrædelsesdato.  

 Denne tidsgrænse kan forkortes, under forudsætning af de  

 nævnte myndigheders samtykke.
4. Det kræves af udpegede luftfartsselskaber, at de  

 anmelder en foreslået takst for transport mellem de kontraherende  

 parters territorier hos begge kontraherende parters luftfartsmyndigheder i en  

 sådan form, som disse luftfartsmyndigheder hver især måtte  

 kræve.
Den pågældende takst vil blive behandlet som  

 værende blevet godkendt, medmindre en kontraherende parts  

 luftfartsmyndigheder indenfor fjorten (14) dage fra modtagelse af anmeldelsen  

 skriftligt har meddelt misbilligelse af den foreslåede takst til den  

 anden kontraherende parts luftfartsmyndigheder.
5. Ved godkendelse af takster kan en kontraherende parts  

 luftfartsmyndigheder knytte til deres godkendelse sådanne  

 udløbsdatoer, som de måtte finde passende.
I tilfælde hvor  

 en takst har en udløbsdato, skal den forblive i kraft indtil den  

 forfaldne udløbsdato, medmindre den trækkes tilbage af det/de  

 pågældende luftfartsselskab eller luftfartsselskaber, eller  

 medmindre en erstattende takst bliver anmeldt og godkendt forud for  

 udløbsdatoen.
6. Hver kontraherende parts luftfartsmyndigheder kan til  

 enhver tid anmode om konsultationer med den anden kontraherende parts  

 luftfartsmyndigheder, vedrørende anvendelsen af denne artikels  

 bestemmelser.
Sådanne konsultationer afholdes indenfor tredive (30)  

 dage fra modtagelse af anmodningen.
Artikel 12 Overførsel af indtjening Hvert udpeget luftfartsselskab har ret til på  

 anmodning at omveksle og overføre lokalt driftsoverskud til sit  

 hjemland.
Omveksling og overførsel er tilladt uden restriktioner til  

 den valutakurs for gængse transaktioner, som er i kraft på det  

 tidspunkt sådanne indtægter fremlægges til omveksling og  

 overførsel, og er ikke underlagt nogen afgifter udover dem, som  

 normalt opkræves af banker for udførelse af sådan  

 omveksling og overførsel.
Sådan overførsel udføres  

 under iagttagelse af den pågældende kontraherende parts  

 valutaforskrifter.
Artikel 13 Luftfartsselskabernes repræsentation 1. Hver kontraherende part tilstår et af den anden  

 kontraherende part udpeget luftfartsselskab på grundlag af gensidighed  

 retten til på sit territorium at opretholde repræsentanter,  

 indbefattet sådant kontor, administrativt, forretningsmæssigt og  

 teknisk personale, som måtte være fornødent til at opfylde  

 det pågældende udpegede luftfartsselskabs behov.
2. Hver kontraherende parts udpegede luftfartsselskaber  

 har ret til at foretage salg af luftbefordring på den anden  

 kontraherende parts territorium, enten direkte eller gennem agenter.
Hver  

 kontraherende parts udpegede luftfartsselskaber har ret til at sælge,  

 og enhver person er fri til at købe, sådan befordring i den  

 lokale eller enhver anden frit vekselbar valuta i overensstemmelse med de  

 gældende love og forskrifter.
Hvert udpeget luftfartsselskab er  

 berettiget til at anvende dets egne transportdokumenter til dette  

 formål.
Artikel 14 Godkendelse af fartplaner 1. De af en kontraherende part udpegede luftfartsselskaber  

 skal forelægge deres trafikprogram til den anden kontraherende parts  

 luftfartsmyndigheders godkendelse mindst tredive (30) dage forud for  

 påbegyndelsen af driften.
Programmet skal især indeholde  

 tidstabellerne, trafikfrekvensen og de typer luftfartøjer, der vil  

 blive anvendt.
 2. Enhver ændring foretaget i et godkendt  

 trafikprogram på et senere tidspunkt skal også forelægges  

 til godkendelse.
Artikel 15 Luftfartssikkerhed 1. Hver kontraherende part bekræfter, at dens  

 forpligtelse overfor den anden kontraherende part til at beskytte den civile  

 luftfarts sikkerhed mod ulovlig forstyrrelse udgør en integreret del  

 af denne overenskomst.
Hver kontraherende part skal især handle i  

 overensstemmelse med luftfartssikkerhedsbestemmelserne i »Konventionen  

 angående Lovovertrædelser og visse andre Handlinger begået  

 ombord i Luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971.
 2. De kontraherende parter skal efter anmodning  

 tilstå hinanden al nødvendig bistand for at hindre ulovlig  

 bemægtigelse af civile luftfartøjer og andre ulovlige handlinger  

 rettet mod sådanne luftfartøjers sikkerhed, disses passagerer og  

 besætning, lufthavne og luftnavigationsanlæg, og enhver anden  

 trussel mod den civile luftfarts sikkerhed.
3. De kontraherende parter skal i deres gensidige  

 relationer handle i overensstemmelse med de gældende bestemmelser om  

 luftfartssikkerhed, som er fastsat af den Internationale Civile  

 Luftfartsorganisation, og som er indføjet som tillæg til  

 konventionen.
Hver kontraherende part skal forlange, at de som driver  

 luftfartsvirksomhed med luftfartøjer registreret hos  

 pågældende kontraherende part, eller de som driver  

 luftfartsvirksomhed og som har deres primære forretningssted eller fast  

 bopæl på partens territorium, og de som driver lufthavne på  

 dens territorium, handler i overensstemmelse med sådanne bestemmelser  

 om luftfartssikkerhed.
4. Hver kontraherende part anerkender, at  

 luftfartøjsoperatører kan blive pålagt at overholde de  

 luftfartssikkerhedsbestemmelser, som omhandles i denne artikels stk. 3,  

 som er fastlagt af den anden kontraherende part for indrejse til, udrejse  

 fra, eller under ophold indenfor den anden kontraherende parts territorium.  

 Hver kontraherende part skal sikre, at der indenfor dens territorium er  

 anvendt passende forholdsregler for effektivt at beskytte  

 luftfartøjet, og til at undersøge passagerer, besætning,  

 håndbagage, bagage, fragt, post og luftfartøjsforråd,  

 forud for samt under ombordstigning eller lastning.
Hver kontraherende part  

 skal også positivt overveje enhver anmodning fra den anden  

 kontraherende part om rimelige særlige sikkerhedsforanstaltninger til  

 imødekommelse af en særskilt trussel.
 5. Ved ulovlig bemægtigelse af civile  

 luftfartøjer, eller trussel herom, eller forekomst af andre ulovlige  

 handlinger rettet mod sådanne luftfartøjers sikkerhed, disses  

 passagerer og besætning, lufthavn eller luftnavigationsanlæg,  

 skal de kontraherende parter bistå hinanden ved at lette udvekslingen  

 af oplysninger og ved andre passende forholdsregler med henblik på  

 hurtig og sikker afslutning på en sådan hændelse eller  

 trussel herom.
Artikel 16 Konsultationer Hver kontraherende part kan til enhver tid anmode om  

 konsultationer vedrørende implementering, fortolkning eller  

 ændring af denne overenskomst, eller overholdelse af overenskomsten.  

 Sådanne konsultationer, som kan finde sted mellem luftfartsmyndigheder,  

 skal begynde indenfor en periode på tres (60) dage regnet fra den dato,  

 hvor den anden kontraherende part modtager en sådan skriftlig  

 anmodning, medmindre de kontraherende parter bliver enige om noget andet.
Artikel 17 Ændringer 1. Enhver ændring af denne overenskomst, som de  

 kontraherende parter bliver enige om, træder i kraft, når den er  

 godkendt i overensstemmelse med begge kontraherende parters  

 forfatningsmæssige krav, og bekræftet ved udveksling af  

 diplomatiske noter.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters kompetente  

 luftfartsmyndigheder.
Artikel 18 Bilæggelse af tvister 1. Såfremt der mellem de kontraherende parter  

 opstår nogen tvist angående fortolkningen eller anvendelsen af  

 denne overenskomst, skal de kontraherende parter først søge at  

 bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling, kan de enes om at henvise tvisten til  

 afgørelse af en voldgiftsmand, eller tvisten kan, efter anmodning fra  

 en af de kontraherende parter, indbringes til afgørelse for en  

 voldgiftsdomstol bestående af tre voldgiftsmænd, hvoraf hver  

 kontraherende part udpeger en, og den tredje vælges af de to  

 således udpegede.
Hver af de kontraherende parter skal udpege en  

 voldgiftsmand indenfor et tidsrum af tres (60) dage fra den dato, hvor den  

 ene kontraherende part ad diplomatisk vej har modtaget en anmodning fra den  

 anden part om tvistens afgørelse ved en sådan voldgiftsdomstol,  

 og den tredje voldgiftsmand skal udpeges indenfor et tidsrum af yderligere  

 tres (60) dage.
Hvis en af de kontraherende parter undlader at udpege en  

 voldgiftsmand indenfor det angivne tidsrum, eller hvis den tredje  

 voldgiftsmand ikke udpeges indenfor det angivne tidsrum, kan en af de  

 kontraherende parter anmode præsidenten for Rådet i  

 Organisationen for International Civil Luftfart om at udpege en eller flere  

 voldgiftsmænd, alt efter hvad tilfældet påkræver.
I  

 alle tilfælde skal den tredje voldgiftsmand være statsborger i et  

 tredje land, skal fungere som formand for voldgiftsdomstolen, og skal  

 bestemme stedet, hvor voldgiftssagen skal afholdes.
Hvis præsidenten  

 finder, at han er statsborger i en nationalstat, som ikke kan betragtes som  

 neutral i relation til tvisten, skal den længst siddende  

 vice-præsident, som ikke på dette område er  

 diskvalificeret, foretage udnævnelsen.
Voldgiftsdomstolen skal nå  

 sin afgørelse ved stemmeflerhed.
3. Hver kontraherende part skal bære udgifterne for  

 den voldgiftsmand, som den har udnævnt, såvel som dens  

 repræsentation ved voldgiftsproceduren.
Formandens og alle andre  

 udgifter skal bæres ligeligt af de kontraherende parter.
 4. De kontraherende parter forpligter sig til at  

 efterkomme enhver kendelse afsagt i medfør af denne artikels  

 stk. 2.
 5. Hvis, og så længe som, en af de  

 kontraherende parter undlader at efterkomme nogen afgørelse under  

 denne artikels stk. 2, kan den anden kontraherende part begrænse,  

 tilbageholde eller tilbagekalde enhver rettighed eller ethvert privilegium,  

 som den har tilstået i medfør af denne overenskomst til den  

 forsømmende kontraherende part eller til et forsømmende udpeget  

 luftfartsselskab.
Artikel 19 Registrering Denne overenskomst og dens tillæg, samt enhver  

 senere ændring heri, skal af de kontraherende parter tilsendes  

 Organisationen for International Civil Luftfart til registrering.
Artikel 20 Opsigelse Hver kontraherende part kan når som helst give  

 skriftlig meddelelse til den anden kontraherende part om sit ønske om  

 at bringe denne overenskomst til ophør; sådan meddelelse skal  

 samtidigt tilstilles Organisationen for International Civil Luftfart.
I  

 så fald ophører overenskomsten tolv (12) måneder efter  

 datoen for den anden kontraherende parts modtagelse af meddelelsen, medmindre  

 meddelelsen om opsigelse bliver trukket tilbage inden udløbet af denne  

 tidsfrist.
Såfremt den anden kontraherende part undlader at anerkende  

 modtagelsen, skal opsigelsen anses for at være modtaget fjorten (14)  

 dage efter, at Organisationen for International Civil Luftfart har modtaget  

 meddelelsen.
Artikel 21 Ikrafttræden Denne overenskomst træder i kraft, når de  

 kontraherende parter ved udveksling af noter har underrettet hinanden om, at  

 de kontraherende parters forfatningsmæssige krav for denne  

 overenskomsts ikrafttræden er opfyldt.
 Til bekræftelse heraf har undertegnede, som af deres  

 respektive regeringer er behørigt bemyndiget, underskrevet denne  

 overenskomst.
Udfærdiget i Hanoi den 25. september 1997 i to  

 eksemplarer på dansk, vietnamesisk og engelsk, hver med samme  

 gyldighed.
I ethvert tilfælde af fortolkningsdivergens lægges den  

 engelske tekst til grund.
FOR KONGERIGET DANMARKS  

 REGERING Torben Bellers FOR DEN SOCIALISTISKE REPUBLIK  

 VIETNAMS REGERING Nguyen Hong Nhi Tillæg Sektion 1 Ruter, som kan drives af det/de af Kongeriget Danmarks  

 Regering udpegede luftfartsselskab eller luftfartsselskaber, i begge  

 retninger:
Pladser i Danmark - to mellemliggende pladser - to pladser  

 i Vietnam - en hinsides plads Sektion 2 Ruter, som kan drives af det/de af Den Socialistiske  

 Republik Vietnams Regering udpegede luftfartsselskab eller  

 luftfartsselskaber, i begge retninger:
Pladser i Vietnam - to mellemliggende pladser - to pladser  

 i Danmark - en hinsides plads Noter:
 1. Hver kontraherende parts udpegede luftfartsselskab  

 eller luftfartsselskaber kan på hvilken som helst eller alle flyvninger  

 undlade at lande på hvilken som helst af de mellemliggende pladser  

 og/eller hinsides pladser anført ovenfor, under forudsætning af  

 at trafikken på ruten udgår fra eller afsluttes på  

 territoriet tilhørende den kontraherende part som har udpeget  

 luftfartsselskabet eller luftfartsselskaberne.
 2. Hver kontraherende parts udpegede luftfartsselskab  

 eller luftfartsselskaber kan vælge hvilken som helst mellemliggende  

 og/eller hinsides plads efter eget valg, på betingelse af, at ingen  

 kommercielle rettigheder udøves mellem disse pladser og den anden  

 kontraherende parts territorium, og kan ændre sit valg i den  

 næste IATA tidstabelperiode.
AFTALEMEMORANDUM MELLEM KONGERIGERNE DANMARK, NORGE OG  

 SVERIGE OG DEN SOCIALISTISKE REPUBLIK VIETNAM Ved gennemførelsen af overenskomsterne om  

 Lufttrafik mellem Kongerigerne Danmark, Norge og Sveriges regeringer og Den  

 Socialistiske Republik Vietnams regering, er de kontraherende parter enedes  

 om følgende.
 1. Hvad angår overenskomstens artikler 3 og 4,  

 skulle en af de kontraherende parter være nødt til at  

 ændre bestemmelserne om udpegning, af hvilken som helst årsag,  

 inklusive, men ikke begrænset til ændring i lovgivning, vil alle  

 kontraherende parter drøfte sagen på ny til alle berørtes  

 tilfredshed.
 2. Uagtet bestemmelserne i artikel 3 kan hver  

 kontraherende part ikke udpege mere end et luftfartsselskab til beflyvning  

 mellem et givet par punkter i de ruter, som er specificeret i  

 tillæggene.
 3. Med hensyn til beflyvning med indchartret  

 luftfartøj skal følgende principper gælde:
 Hvor et af en kontraherende part udpeget luftfartsselskab anvender  

 indchartrede luftfartøjer, som er optaget på dets Air Operator's  

 Certificate, anses dette som svarende til beflyvning med luftfartøjer  

 ejet af det udpegede luftfartsselskab.
 Til opfyldelse af midlertidige behov eller i øvrigt under  

 ekstraordinære omstændigheder kan et udpeget luftfartsselskab  

 anvende luftfartøjer, som er optaget på udlejerens Air  

 Operator's Certificate.
 Anvendelsen af indchartrede luftfartøjer skal opfylde kravene,  

 som normalt stilles for godkendelse af indchartrings-arrangementer, herunder  

 sikkerhedskravene hos hver kontraherende parts  

 luftfartsmyndigheder.
 4. For overenskomsternes formål genbekræfter  

 de kontraherende parter deres forpligtelser i henhold til konventionens  

 artikel 32 (Licenses of Personnel) og artikel 33 (Recognition of Certificates  

 and Licenses).
5. Med hensyn til kapacitetsbestemmelserne i artikel 9  

 gælder yderligere, at der samlet kan udføres fire frekvenser med  

 højst 1000 sæder pr. uge mellem Skandinavien og Vietnam, to  

 frekvenser med højst 500 sæder udført af de af de  

 skandinaviske lande udpegede luftfartsselskaber og to frekvenser med  

 højst 500 sæder udført af de af Vietnam udpegede  

 luftfartsselskaber.
Yderligere frekvenser kan aftales mellem de kontraherende  

 parters luftfartsmyndigheder ved konsultationer eller pr.  

 korrespondance.
 6. a)	SAS, i egenskab af det fælles lufttransportkonsortium for  

 Danmark, Norge og Sverige, må udføre den aftalte beflyvning  

 på følgende ruter:
 Punkter i Skandinavien - to mellemliggende punkter - to  

 punkter i Vietnam - et bagvedliggende punkt v.v.
 b)	Luftfartsselskabet udpeget af Vietnam må udføre den  

 aftalte beflyvning på følgende ruter:
 Punkter i Vietnam - to mellemliggende punkter (uden for  

 Skandinavien) - tre punkter i Skandinavien (separat eller i kombination uden  

 lokale trafikrettigheder) et bagvedliggende punkt (uden for Skandinavien)  

 v.v.
 7. De i artiklerne 12 og 13 nævnte love og  

 forskrifter skal anvendes på ikke-diskriminerende grundlag i  

 overensstemmelse med mestbegunstigelsesprincippet.
Udfærdiget i Hanoi den 25. september 1997 FOR DEN SOCIALISTISKE  

 REPUBLIK VIETNAMS  

 REGERING Nguyen Hong Nhi FOR KONGERIGET DANMARKS  

 REGERING Torben Bellers FOR KONGERIGET NORGES  

 REGERING Espen Rikter-Svendsen FOR KONGERIGET SVERIGES  

 REGERING Börje Ljunggren Overenskomsten trådte i kraft den 10. november  

 1997.
