Cirkulære om tillæg til og nyt lønsystem for tjenestemandsansatte meteorologer m.fl. i Danmarks Meteorologiske Institut Generelle bemærkninger 1. Finansministeriet og CO10  Centralorganisationen af 2010 har indgået vedlagte aftale om tillæg til tjenestemandsansatte meteorologer m.fl. pr. 1. april 2018 samt nyt lønsystem for tjenestemandsansatte meteorologer m.fl. i Danmarks Meteorologiske Institut pr. 1. april 2018.
2. Finansministeriet bemyndiger herved Energi-, Forsynings- og Klimaministeriet til at føre forhandlinger om og indgå lokale aftaler i henhold til det nye lønsystem.
Finansministeriet forudsætter endvidere, at Energi-, Forsynings- og Klimaministeriet videredelegerer denne kompetence i videst muligt omfang med henblik på, at samtlige aftaler, der alene vedrører løndannelsen ved den pågældende institution mv., kan indgås af den lokale ledelse.
 3. Centralorganisationen af 2010 bemyndiger Trafikforbundet til at føre forhandlinger om og indgå lokale aftaler.
4. For at lette overblikket er cirkulærebemærkninger, der relaterer sig til en enkelt bestemmelse, opført som bemærkninger til denne bestemmelse.
Andre bemærkninger er opført under Generelle bemærkninger.
Denne placering medfører ikke nogen ændringer i bestemmelsernes, henholdsvis bemærkningernes retlige status.
 5. Ved overenskomstforhandlingerne i 2018 er der aftalt at forhøje basislønnen for vagtchefer jf. § 3. Forhøjelserne har virkning fra den 1. oktober 2018.
 6. Alle grundbeløb er justeret til 31. marts 2012-niveau.
Ikrafttræden Dette cirkulære har virkning fra den 1. april 2018. Samtidig ophæves cirkulære af 26. juni 2009 (Perst. nr. 041-09) om tillæg og nyt lønsystem for tjenestemandsansatte meteorologer m.fl. i Danmarks Meteorologiske Institut.
Finansministeriet, Moderniseringsstyrelsen, den 22. maj 2019 Anida Mujezinovic Ocuz Bilag Aftale om nye lønsystem for tjenestemandsansatte meteorologer m.fl. i Danmarks Meteorologiske Institut - Bestemmelserne i denne aftale supplerer eller erstatter bestemmelserne i lønjusteringsaftalen, klassificeringsaftaler og andre lønaftaler.
§ 1. Dækningsområde Aftalen gælder for tjenestemandsansatte meteorologer m.fl. i Danmarks Meteorologiske Institut.
 Stk. 2. Aftalen omfatter alle nuværende tjenestemandsansatte meteorologer, holdledere, vejrtjenesteledere/vagtchefer samt følgende administrative stillinger: 1 kontorfuldmægtig, 4 meteorologikontrollører, 1 meteorologiinspektør og 1 souschef.
§ 2. Lønsystemet Aftalen om nyt lønsystem er indgået i henhold til rammeaftalen om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. § 3,og en tillægsdel, jf. § 4.
 Stk. 3. Ved ansættelse på deltid ydes forholdsmæssig løn.
 Stk. 4. Den timeløn, der lægges til grund ved beregning af overarbejdsgodtgørelse udgør 1/1924 af den samlede faste løn (inkl. evt. personligt tillæg (udligningstillæg) samt eventuelle tillæg, der er videreført fra det gamle lønsystem, men ekskl. eventuelle rådighedstillæg). Dertil ydes overtidstillæg efter reglerne i aftale om arbejdstid for tjenestemænd i staten.
 Cirkulærebemærkninger til § 2:
 Der henvises til bestemmelserne om forhandling og indgåelse af lokale aftaler, uenighed og opsigelse af lokale aftaler mv. i den til enhver tid gældende rammeaftale om nye lønsystemer og cirkulæret hertil.
Basisløn og tillæg reguleres i henhold til rammeaftalen om nye lønsystemer.
Eventuelle tillæg, som tidligere har været uregulerede, reguleres fortsat ikke.
§ 3. Basisløn Alle basislønninger er angivet i årligt grundbeløb (niveau 31. marts 2012 ).
 Stk. 2. Basislønnen er:
 Stk. 3. Basisløntrin 1 og 2 er 1-årige, og basisløntrin 4 er 2-årigt.
 Stk. 4. Holdledere 312.068 kr.
 Stk. 5. Vejrtjenesteledere/vagtchefer 327.554 kr.
 Fra 1. oktober 2018 forhøjes basislønnen efter stk. 5 til: 334.554 kr.
§ 4. Tillæg Der kan lokalt aftales tillæg for særlige funktioner, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
 Stk. 2. Der kan ligeledes lokalt aftales tillæg for kvalifikationer mv., dvs. på grundlag af faglige og personlige kvalifikationer, kompetenceudvikling, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige tillæg eller midlertidige tillæg.
Tillæggene angives i årlige grundbeløb (niveau 31. marts 2012).
 Stk. 4. Herudover kan der aftales engangsvederlag, f.eks. som honorering af en særlig indsats.
Stk. 5. Der kan indgås forhåndsaftaler, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere ansatte opfylder de aftalte kriterier.
§ 5. Pension De ansatte er omfattet af aftale om pensionsforhold for tjenestemandsansatte meteorologer m.fl. i Danmarks Meteorologiske Institut, jf. bilag 2.
Stk. 2. Der kan lokalt aftales pensionsbidrag af varige og midlertidige tillæg.
I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 3. Pensionsbidraget indbetales af ansættelsesmyndigheden til CO10 -Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 4. Den supplerende pensionsordning er omfattet af bestemmelserne i aftale af 4. februar 2015 om pensionsbidrag af tillæg til tjenestemænd o.l.
§ 6. Ikrafttræden og opsigelse af aftalen Aftalen har virkning fra den 1. april 2018 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2021.
Bilag 1 Aftale om tillæg til tjenestemandsansatte meteorologer m.fl.
- § 1. Tjenestemandsansatte meteorologer, holdledere og vejrtjenesteledere/vagtchefer har pligt til at indgå i den ved tjenestestedet etablerede vagtordning.
Endvidere har ansatte med tjeneste på forsvarets tjenestesteder pligt til at deltage i forsvarets øvelsesaktiviteter.
 Stk. 2. Til ansatte, der udfører den i stk. 1 anførte vagttjeneste, ydes et pensionsgivende tillæg på 22.900 kr. i årligt grundbeløb (niveau 31. marts 2012).
 I tillægget indgår ikke de arbejdstidsbestemte tillæg, der ydes i henhold til natpengeaftalens bestemmelser derom.
Ved indtræden i/udtræden af vagttjenesten i løbet af en måned samt ved deltidsbeskæftigelse ydes tillægget forholdsmæssigt.
Indtræden i vagttjeneste regnes fra den første selvstændige vagt.
 Stk. 3. Der ydes et ikke pensionsgivende fastholdelsestillæg på 5.500 kr. i årligt grundbeløb (niveau 31. marts 2012), til tjenestemandsansatte meteorologer, holdledere og vejrtjenesteledere/vagtchefer, der ikke oppebærer tillæg efter stk. 2.
 § 2. Der ydes et særligt ikke pensionsgivende tillæg på 13.100 kr. i årligt grundbeløb (niveau 31. marts 2012) til følgende administrative medarbejdere: 1 kontorfuldmægtig, 4 meteorologikontrollører og 1 meteorologiinspektør.
 § 3. Ikrafttrædelse mv.
 Denne aftale har virkning fra 1. april 2018 og kan af hver af parterne skriftligt med 3 måneders varsel til en 31. marts, dog tidligst 31. marts 2021.
Bilag 2 Aftale om pensionsforhold for tjenestemandsansatte meteorologer m.fl. i Danmarks Meteorologiske Institut - I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandsansatte meteorologer m.fl. på nyt lønsystem i Danmarks Meteorologiske Institut.
§ 2. Pensionsgivende skalatrinsforløb De i § 1 omhandlede tjenestemænd optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Meteorologer aflønnet efter skalatrin 26, 28, 30, 32 (lønramme 21) i tidligere lønsystem:
 Optjener tjenestemandspensionsret efter følgende skalatrinsforløb:
 26, 28, 30, 32, 34.
Alle trin er 2-årige.
Skalatrin 34 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 32, uanset om tiden på skalatrin 32 helt eller delvis ligger før denne aftales virkningstidspunkt.
Hvis mindst 2 år på skalatrin 32 er opnået, opnås skalatrin 34 fra denne aftales virkningstidspunkt.
 Meteorologikontrollører, holdledere og kontorfuldmægtige aflønnet efter skalatrin 31, 33, 35, 37 (lønramme 25) i tidligere lønsystem:
 Optjener tjenestemandspensionsret efter følgende skalatrinsforløb:
 31, 33, 35, 37, 39.
Alle trin er 2-årige.
Skalatrin 39 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 37, uanset om tiden på skalatrin 37 helt eller delvis ligger før denne aftales virkningstidspunkt.
Hvis mindst 2 år på skalatrin 37 er opnået, opnås skalatrin 39 fra denne aftales virkningstidspunkt.
 Vejrtjenesteledere, vagtchefer, meteorologer og holdledere aflønnet efter skalatrin 33, 35, 37, 39 (lønramme 27) i tidligere lønsystem:
 Optjener tjenestemandspensionsret efter følgende skalatrinsforløb:
 33, 35, 37, 39, 41.
Alle trin er 2-årige.
Skalatrin 41 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Meteorologikontrollører aflønnet efter skalatrin 36, 38, 40 (lønramme 28) i tidligere lønsystem:
 Optjener tjenestemandspensionsret efter følgende skalatrinsforløb:
 36, 38, 40, 42.
Alle trin er 2-årige.
Skalatrin 42 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 40, uanset om tiden på skalatrin 40 helt eller delvis ligger før denne aftales virkningstidspunkt.
Hvis mindst 2 år på skalatrin 40 er opnået, opnås skalatrin 42 fra denne aftales virkningstidspunkt.
 Meteorologikontrollører aflønnet efter skalatrin 38, 40, 42 (lønramme 29) i tidligere lønsystem:
 Optjener tjenestemandspensionsret efter følgende skalatrinsforløb:
 38, 40, 42, 44.
Alle trin er 2-årige.
Skalatrin 44 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 42, uanset om tiden på skalatrin 42 helt eller delvis ligger før denne aftales virkningstidspunkt.
Hvis mindst 2 år på skalatrin 42 er opnået, opnås skalatrin 44 fra denne aftales virkningstidspunkt.
 Souschefer aflønnet efter skalatrin 43, 45 (lønramme 32) i tidligere lønsystem:
 Optjener tjenestemandspensionsret efter følgende skalatrinsforløb:
 43, 45, 47.
Alle trin er 2-årige.
Skalatrin 47 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 45, uanset om tiden på skalatrin 45 helt eller delvis ligger før denne aftales virkningstidspunkt.
Hvis mindst 2 år på skalatrin 45 er opnået, opnås skalatrin 47 fra denne aftales virkningstidspunkt.
 Meteorologiinspektører aflønnet efter skalatrin 46 (lønramme 33) i tidligere lønsystem:
 Optjener tjenestemandspensionsret efter følgende skalatrinsforløb:
 46, 48.
Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 46, uanset om tiden på skalatrin 46 helt eller delvis ligger før denne aftales virkningstidspunkt.
Hvis mindst 2 år på skalatrin 46 er opnået, opnås skalatrin 48 fra denne aftales virkningstidspunkt.
 Tjenestemandsansatte meteorologer m.fl. i Danmarks Meteorologiske institut, hvor der er indgået aftale om, at den ansatte er indplaceret i en anden lønramme end det hidtidige gældende pensionsskalatrinsforløb for ovennævnte tjenestemænd, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte tjenestemand på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte tjenestemand i 2 år har haft ret til tjenestemandspension fra det samme skalatrin, som den pågældende jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Hvis en tjenestemand avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte tjenestemand kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. juli 2009.
 Stk. 2. For tjenestemandsansatte meteorologer m.fl., der er pensioneret inden for tidsrummet 1. januar 2009 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 34 (meteorologer tidligere lønramme 21), skalatrin 39 (meteorologikontrollører, holdledere og kontorfuldmægtige tidligere lønramme 25), skalatrin 41 (vejrtjenesteledere, vagtchefer, meteorologer og holdledere tidligere lønramme 27), skalatrin 42 (meteorologikontrollører tidligere lønramme 28), skalatrin 44 (meteorologikontrollører tidligere lønramme 29), skalatrin 47 (souschefer tidligere lønramme 32), skalatrin 48 (meteorologiinspektører tidligere lønramme 33) eller opfyldte betingelserne for at få tillagt 2 ekstra skalatrin (tjenestemandsansatte meteorologer m.fl. indplaceret i anden lønramme), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
