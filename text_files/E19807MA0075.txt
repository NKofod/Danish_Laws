Vestre Landsrets dom af 19. oktober 1979 Tømrermester T havde for sin ægtefælle H i perioden 1. januar 1973 til 30.  

 juni 1976 opført 3 parcelhuse i henhold til tilbud, og H havde derefter solgt  

 husene.
T havde ikke beregnet merværdiafgift af husene og gjorde gældende, at  

 der ikke havde været nogen fortjeneste, heller ikke ved H's videresalg.
Der fandtes mellem T og H - uanset en i 1966 oprettet ægtepagt - at have  

 bestået et sådant interessefællesskab med hensyn til de af T opførte huse, jf  

 merværdiafgiftslovens § 9, stk 1, at toldvæsenet havde været berettiget til  

 efter lovens § 34, stk 2, jf § 8, stk 2, at foretage en skønsmæssig  

 ansættelse af den afgiftspligtige værdi, opstået som følge af den ved  

 ægtefællernes virksomhed opnåede indtjening.
Toldvæsenets ansættelse blev  

 indbragt for nævnet, der stadfæstede ansættelsen.
 T anførte, at der i alle 3 tilfælde, hvor han har opført huse for  

 hustruen, er givet faste tilbud, som ikke kunne forhøjes, hvilket viste sig  

 uheldigt, da materialepriserne begyndte at stige meget kraftigt omkring  

 1973-74. Hustruen har ikke ved salg af husene opnået så gode salgssummer, at  

 der herved er opnået en merpris, som kunne "opveje" hans underskud.
 Vestre Landsret lagde ved sin dom af 19. oktober 1979 vægt på, at der  

 savnedes oplysninger såvel om de beregninger, der lå til grund for de tilbud,  

 som tiltalte afgav til hustruen, som om de priser, tiltaltes hustru har  

 opnået ved videresalg af husene.
Der fandtes efter de mangelfulde oplysninger om virksomheden derfor ikke  

 grundlag for at anfægte den af toldvæsenet foretagne skønsmæssige beregning  

 af det samlede afgiftstilsvar.
T, der herefter fandtes at have unddraget  

 statskassen et beløb på ca 30.000 kr, idømtes en bøde på 5.000 kr.
