 I tilslutning til udenrigsministeriets bekendtgørelse nr. 55 af 4. august  

 1972, Lovtidende C, meddeles det, at yderligere følgende lande med virkning  

 fra de vedføjede datoer har ratificeret eller tiltrådt den internationale  

 konvention af 21. december 1965 om afskaffelse af alle former for  

 racediskrimination:
 Endvidere har Fiji, til hvis territorium konventionens gyldighed var  

 udstrakt, før selvstændighed opnåedes, den 11. januar 1973 meddelt De  

 forenede Nationers generalsekretær, at det anser sig for bundet af  

 konventionen.
 Herudover er der fremsat følgende forbehold og erklæringer:
 Østrig: Fortolkningserklæring vedrørende artikel 4 (a), (b) og  

 (c).
 Sydyemen: Forbehold over for konventionens artikel 22 for så vidt  

 angår Den internationale Domstols kompetence til at afgøre tvister og  

 fortolkningen eller gennemførelsen af konventionen.
 Barbados: Forbehold om konventionens anvendelse i strid med  

 landets forfatningsretlige bestemmelser samt fortolkningserklæring vedrørende  

 artikel 4 (a), (b) og (c).
 Fiji: Forbehold over for anvendelsen af artikel 5 (c) vedrørende  

 valg, artikel 5 (d) (v) vedrørende retten til at besidde ejendom samt  

 artiklerne 2, 3, og 5 (e) (v) i relation til Fijis skolesystem.  

 Fortolkningserklæring vedrørende artikel 4 (a), (b) og (c), artikel 6 og  

 artikel 20 samt erklæring om, at artikel 15 indeholder et diskriminatorisk  

 element med hensyn til proceduren for modtagelse af petitioner fra  

 befolkningen i områder, der ikke er selvstyrende.
 Udenrigsministeriet, den 4. maj 1973.
 F.M.
 Torben Rønne.
