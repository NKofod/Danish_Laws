Nr BSF 121 Forslag til folketingsbeslutning om formindskelse af kvælstofudvaskningen  

 fra landbruget Fremsat af Kristen Touborg (SF) Steen Gade (SF) Jørn Jespersen (SF) Anni  

 Svanholt (SF) den 29. marts 1996 Folketinget opfordrer regeringen til:
 1. At forpligte hver enkelt landbrugsejendom til årligt at udarbejde en  

 fast kvælstofkvote for årets samlede maksimumsforbrug af kvælstof (både  

 husdyrgødning og kunstgødning).
 2. At fastsætte lavere normer for tildeling af kvælstof.
 3. At skærpe kravene til udnyttelsesprocenter for husdyrgødning.
 4. At indføre en overforbrugsafgift på kvælstofforbrug over den fastsatte  

 kvote.
 5. At øge brugen af efterafgrøder.
 6. At forbedre harmonikravene med fortrinsret til køb af jord.
 7. At styrke indsatsen for at udlægge vådområder og ådale som naturens  

 eget kvælstoffilter.
 8. At fremme udbredelsen af økologisk jordbrug gennem forbedrede  

 støtteordninger.
Bemærkninger til forslaget Almindelige bemærkninger Siden SF i begyndelsen af 80'erne første gang stillede forslag om indgreb  

 over for den voldsomme kvælstofudvaskning, har SF stedse presset på for at  

 skaffe et politisk flertal for sikre og virkningsfulde virkemidler til at  

 begrænse kvælstofforureningen fra landbruget.
Desværre har det i årenes løb aldrig været muligt at skaffe et flertal for  

 at bruge de nødvendige midler for at kunne nå den vedtagne målsætning.
Især  

 har der været modstand mod at anvende økonomiske styringsmidler.
En  

 gødningsafgift er et sådant politisk virkemiddel, som med sikkerhed vil føre  

 til nedgang i den samlede gødningsmængde og dermed i udvaskningen af kvælstof  

 fra landbrugsarealerne.
For at skabe en sikker nedgang i udvaskningen af  

 kvælstof har SF i årenes løb fremlagt flere forskellige modeller for  

 afgiftsstyring gennem afgifter på kunstgødning.
Enten i form af  

 ændringsforslag til finanslove eller som beslutningsforslag i Folketinget.
SF stemte ikke for vandmiljøplanen, men undlod i stedet at stemme, for  

 dermed at tilkendegive, at SF ikke fandt, at de anvendte virkemidler var  

 stærke nok til at nå de fastlagte mål om en halvering af kvælstofudvaskningen  

 inden år 1995. Selve halveringsmålet anså SF derimod for at være helt korrekt  

 og nødvendigt at fastholde.
Det gør SF fortsat.
I hele perioden har SF samtidig med disse initiativer medvirket til de  

 opstramninger, der har været foretaget, fordi SF netop anser problemerne for  

 så store, at også mindre forbedringer bør sikres gennemførelse.
SF støttede  

 således NPO-handlingsplanen før vandmiljøplanen samt hovedanbefalingerne i  

 beretning nr. 5 fra Udvalget vedrørende en Bæredygtig Landbrugsudvikling,  

 afgivet den 17. december 1991, om en bæredygtig landbrugsudvikling  

 (miljøinitiativer), herunder fastlæggelse af udnyttelsesprocenter og en  

 »gødningsselvangivelse«.
I 1996 må man desværre konstatere, at målsætningen om en halvering af  

 kvælstofudvaskningen langt fra er nået.
Derfor er der brug for nye og stærke  

 initiativer.
 Disse initiativer fastholder grundtanken om at anvende et økonomisk  

 styringsmiddel samtidig med, at der i stor udstrækning bygges videre på  

 beretningen om en bæredygtig landbrugsudvikling, herunder  

 udnyttelsesprocenter m.m.
 Endelig suppleres der med andre virkemidler som etablering af naturlige  

 kvælstoffiltre i ådale og andre lavtliggende områder, ændringer i  

 landbrugsdriften samt en stærkere satsning på økologisk jordbrug.
Forslaget bygger på, at der på hver ejendom udregnes en årlig kvote for  

 det samlede kvælstofforbrug.
Den nuværende beregningsmodel erstattes af en  

 forenklet og standardiseret model, der fjerner den eksisterende usikkerhed og  

 mulighederne for »kreativ beregning«.
 Gødningsnormerne justeres nedad, så de bliver lavere end de eksisterende,  

 og udnyttelsesprocenterne for den anvendte husdyrgødning sættes samtidig op.
Den samlede virkning af disse initiativer vil blive en meget betydelig  

 nedgang i behovet for at indkøbe kunstgødning, idet husdyrgødningen vil blive  

 anvendt langt mere effektivt.
Dermed vil der ske en betydelig nedgang i det  

 samlede gødningsforbrug og dermed udvaskning af kvælstof.
For at være helt sikker på, at dette også sker fuldt ud i praksis,  

 indføres en overforbrugsafgift, der skal virke, straks kvoten overskrides.  

 Dermed opmuntres landmanden til forsigtighed og til at holde  

 gødningsforbruget sikkert under kvotegrænsen.
Overforbrugsafgiftens eksistens  

 og den faste kvote vil føre til, at landmanden af økonomiske grunde hellere  

 gødsker under kvoten end over kvoten.
 Selv om forslagets kvælstofkvote udregnes som det økonomisk optimale,  

 forventes den sikre styring af forbruget at ville medføre en meget betydelig  

 nedgang i gødningsforbruget, idet forslagsstillerne støtter sig til  

 beregninger, der viser, at der i dag reelt overgødskes ganske betydeligt -  

 også efter rent økonomiske målestokke.
Efter forslagsstillernes opfattelse skal vi videre end dette delmål og i  

 stedet nå frem til den miljømæssigt optimale gødskning.
Overforbrugsafgiftens  

 eksistens og højde vil være et incitament for landmanden til hellere at  

 gødske under kvoten end tæt ved kvotens maksimum.
På den måde vil forslaget  

 være et incitament til at nå endemålet: den miljømæssigt optimale gødskning.
 Det må forventes, at der for at nå helt dertil skal tages yderligere  

 initiativer på et senere tidspunkt.
 SF anser først målsætningen i vandmiljøplanen for opfyldt, når forbruget  

 af kunstgødning er faldet til et niveau, der bevisligt har medført en  

 halvering af N-udvaskningen i forhold til »Vandmiljø 90«.
Den nu foreslåede model er således en her og nu-model, der kommer den del  

 af landbruget i møde, der netop har talt for begrebet  

 »overforbrugsafgift«, som kun de landmænd, der overskrider kvoten,  

 kommer til at betale.
Da forslaget samtidig er en dynamisk videreførsel af  

 elementerne i beretningen om en bæredygtig landbrugsudvikling, burde det  

 efter forslagsstillernes opfattelse kunne samle bred tilslutning.
De øvrige elementer i beslutningsforslaget fører ligeledes til en sikker  

 nedgang i kvælstofudvaskningen.
Det gælder øget anvendelse af efterafgrøder,  

 øget indsats for at udnytte naturens eget kvælstoffilter i ådale og lave  

 områder samt fremme af økologisk landbrug.
Da EU i 1999 vil kræve en betydelig opstramning af reglerne om antal  

 dyreenheder pr. ha til 1,9, vil det være et sikkert fremskridt at fremme  

 dette allerede nu.
Derfor foreslås det, at kvægbrug (under 70 ha), der jo  

 arbejder med mælkekvoter, får fortrinsret ved erhvervelse af jord allerede  

 fra 1996. På den måde vil både strukturudviklingen i landbruget samt  

 mindskelse af kvælstofudvaskningen kunne gå hånd i hånd, hvor vi hidtil ofte  

 har set, at strukturudviklingen virker modsat.
Bemærkninger til beslutningsforslagets enkelte punkter Ad 1 På hver bedrift udregnes der en kvælstofkvote.
Udregningen sker på samme  

 måde, som der i dag udregnes et kvælstofbehov for hver bedrift.
Kvoten skal  

 udregnes på et mere sikkert og præcist grundlag end i dag.
Derfor skal  

 kvælstofbehovet bygge på standardtal, hvor der kun kan ske ændringer, hvis en  

 af følgende forudsætninger er opfyldt: Enten ved at bygge på gennemsnittet af  

 de sidste 5 års dokumenterede udbytter (f.eks. med bortfald af højeste og  

 laveste udbytteår), eller gennem jordbonitetsanalyser på den enkelte mark,  

 eller ved den årlige kvælstofprognose.
 Opgørelsen af bedriftens husdyrgødningskvælstof kan ikke være mindre end  

 standardnormerne, medmindre det videnskabeligt kan dokumenteres, at det er  

 muligt at opnå lavere kvælstofindhold f.eks. ved hjælp af ændret fodring.
Ad 2 Kvælstofnormerne gennemgås kritisk af Landskontoret for Planteavl og  

 Miljøstyrelsen i fællesskab med henblik på at fastsætte lavere normer inden  

 for det økonomisk optimale.
Der udarbejdes reviderede normer for  

 N-forfrugtsvirkningen af N-fikserende bælgplanteafgrøder, herunder  

 kløvergræsmarker og andre afgræsningsmarker.
Ad 3 Udnyttelsesprocenterne fastlægges fortsat stigende i både 1998 og 1999.  

 Der skal foruden 1. års-virkningen også tages hensyn til 2. års-virkningen.  

 Udnyttelsesprocenten skal øges med op til 15 pct., fordelt på de 2 år.  

 Statens Planteavlsforsøg vurderer, at det er teknisk muligt at opnå en 15  

 pct. højere udnyttelsesprocent end det krav, der vil være gældende fra 1997.  

 Dermed vil efterårsudbringning og bredspredning af gylle forsvinde til fordel  

 for mere miljøvenlige tidspunkter og metoder.
 Der skal som noget nyt fastsættes udnyttelsesprocenter for udegående dyr  

 samt slam.
 Minimumskrav for 2. års-virkningen af kvælstof i husdyrgødning fastsættes  

 for perioden frem til år 2000 til følgende:
Ad 4 Overforbrugsafgiften ansættes til 5 kr. pr. kg for en overskridelse på op  

 til 5 kg N pr. ha.
Fra 5-10 kg N pr. ha stiger den til 10 kr.
Og for over 10  

 kg.
N pr. ha betales 20 kr. pr. kg.
Ad 5 Der stilles krav om udlæg af græs eller efterafgrøder om efteråret på  

 marker, hvor der ikke sås vinterafgrøder, foretages halmnedmuldning eller  

 mekanisk kvikbehandling.
Ad 6 Med de forhøjede krav til udnyttelsesprocenter i husdyrgødning er der  

 behov for en bedre fordeling af husdyrgødningen end hidtil.
I 1999 strammes  

 harmonikravene til kvægbrugene til 1,9 DE/ha.
For at forbedre denne gruppes  

 muligheder for at leve op til de højere udnyttelsesprocenter og  

 harmonikravene indføres fra 1996 en fortrinsstilling i landbrugsloven for  

 kvægbrug under 70 ha og over 1,9 DE/ha.
 Vedrørende definition af begrebet »sædvanlig handelspris«, når  

 fortrinsstillingen gøres gældende, skal jordbrugskommissionen i tilfælde af  

 uenighed om fastsættelse af prisen kunne afgøre denne, og en landmand med  

 fortrinsret har derefter uanset tidligere bud ret til at købe jorden til  

 denne pris.
 For SF er det afgørende at forsvare familiebruget i fremtiden og derfor  

 også sikre, at det netop bliver mindre bedrifter, der i første række skal  

 have ret til at købe jord.
Ad 7 Der udarbejdes et særligt handlingsprogram for udlægning af arealer som  

 »naturfiltre«.
Amterne skal administrere ordningerne, og der skal  

 stilles øgede midler til rådighed til SFL-områderne (Særligt Følsomme  

 Områder). Samtidig skal det sikres, at der foretages en samlet planlægning af  

 flerårige braklægningsområder, således at disse kan koncentreres bl.a. i  

 ådale og lavtliggende områder.
Ad 8 Tilskud til økologisk produktion øges fra 1997 og fremover således:
 - Tilskud til økologisk drift af ejendomme uden mælkekvote sættes op til  

 750 kr./ha.
 - Omlægningstilskuddet for økologiske ejendomme uden mælkekvote sættes op  

 med 1.000 kr./ha.
 Enevidere afskaffes kontrolgebyret for økologiske primærbedrifter.
