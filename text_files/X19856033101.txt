 Et pengeinstitut havde afgivet positiv soliditetsoplysninger om et  

 serlskab, der gik konkurs 4 måneder senere.
 Tilsynet udtalte, at pengeinstituttet burde havde gjort  

 oplysningstageren opmærksom på, at det sidste regnskab var fra året før samt  

 at egenkapitalen var negativ.
 Tilsynets skrivelse af 14. februar 1985 vedrørende klage over en  

 soliditetsoplysning.
 Et pengeinstitut havde den 16/9-83 afgivet en positiv soliditetsoplysning  

 om et selskab, der den 1/2-84 trådte i betalingsstandsning.
Selskabets regnskab pr. 30/6-82 viste underbalance.
Pengeinstituttet havde  

 ved afgivelse af oplysningen ikke kendskab til regnskabet pr. 30/6-83.
 Tilsynet manglede grundlag for at udtale, at den afgivne  

 soliditetsoplysning ikke var et korrekt udtryk for pengeinstituttets  

 vurdering af selskabet.
 Derimod fandt tilsynet, at pengeinstituttet burde have anført, at det ikke  

 havde kendskab til selskabets regnskab pr. 30. juni 1983, og at de seneste  

 oplysninger om selskabets regnskabsmæssige forhold var regnskabet pr. 30.  

 juni 1982.
 Endvidere burde det have fremgået af oplysningen, at selskabets  

 egenkapital pr. 30. juni 1982 var negativ.
 Der henvistes til de af Den Danske Bankforening og Danmarks  

 Sparekasseforening udarbejdede »vejledende regler for pengeinstitutters  

 afgivelse af soliditetsoplysninger«, hvoraf fremgår, at oplysningerne  

 bør angive datoen for det regnskab, hvorpå oplysningen bygger, og at det  

 angives i oplysningen, hvis anpartskapitalen er tabt eller ikke er intakt.
