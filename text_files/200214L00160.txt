Betænkning afgivet af Skatteudvalget den  

 28. november 2002 Betænkning over Forslag til lov om ændring af visse  

 afgiftslove (Nedsættelse af afgiften af cigaretter, spiritus og  

 mineralvand) [af  

 skatteministeren (Svend Erik Hovmand)] 1. Udvalgsarbejdet Lovforslaget blev fremsat den 7. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 6. november  

 2002 dette udkast til udvalget, jf. alm. del   bilag 79. Den 14. november  

 2002 sendte skatteministeren de indkomne høringssvar samt et notat  

 herom til udvalget.
Den 15. og 20. november 2002 sendte skatteministeren  

 supplerende høringssvar og kommentarer hertil til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Danmarks Afholdsforening.
 Skatteministeren har over for udvalget kommenteret den  

 skriftlige henvendelse til udvalget.
Deputationer Endvidere har Danmarks Afholdsforening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 16 spørgsmål til  

 skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, DF, KF og RV)  

 indstiller lovforslaget til vedtagelse uændret.
 Socialdemokratiets medlemmer af udvalget vedkender sig, at  

 der med nedsættelsen af afgifterne på en række  

 grænsehandelsfølsomme varer er tale om en bunden opgave som  

 følge af udløbet af den såkaldte 24-timers regel pr. 1.  

 januar 2004. Socialdemokratiet kan derfor støtte lovforslaget.
Socialdemokratiet beklager imidlertid, at regeringen og  

 dens aftalepart ikke i forbindelse med de foreslåede  

 afgiftsnedsættelser har afsat midler til den nødvendige  

 forøgede forebyggende sundhedsindsats.
Regeringen har heller ikke med  

 lovforslaget og den bagvedliggende finanslovaftale sikret, at den  

 nødvendige finansiering er tilvejebragt.
Det er politisk uacceptabelt  

 og samfundsøkonomisk uansvarligt.
Socialdemokratiet noterer sig således, at  

 skatteministeren i sit svar på spørgsmål 16, jf.
L 79  

 bilag 25, bekræfter, at ophævelsen af 24-timers-reglen set i  

 sammenhæng med de foreslåede afgiftsnedsættelser, der  

 følger af lovforslaget giver et årligt provenutab på 1.335  

 mio. kr. fra 2004 og frem.
Socialdemokratiet noterer sig også, at  

 ministeren i samme svar bekræfter, at der ikke i lovforslaget er anvist  

 nogen konkret finansiering af dette provenutab for 2004 og frem.
Det strider  

 klart mod statsministerens gentagne forsikringer om, at der ikke vil blive  

 gennemført ufinansierede skattelettelser, og Socialdemokratiet  

 står derfor uforstående over for skatteministerens understregning  

 af, at »forventede ændringer i skatteindtægterne indgår i  

 den løbende finanspolitiske prioritering i forbindelse med  

 fremlæggelse af finansloven«.
Der er netop tale om ufinansierede  

 skattelettelser, idet regningen på de 1.335 mio. kr. altså ikke  

 er betalt, men er udskudt til forhandlingerne om finansloven for 2004 og  

 senere finanslove, og det vides derfor ikke, hvordan finansieringen konkret  

 skal finde sted.
Regeringen gav i forbindelse med fremlæggelsen af  

 finanlovsforslaget for 2003 i publikationen »Vækst, velfærd og  

 fornyelse   Finanslovforslaget 2003« s. 23 udtryk for, at »Regeringen vil  

 forhandle med Folketingets partier om en nedsættelse af afgifter for  

 udvalgte varer, som skal finansieres af forhøjelser på andre  

 områder«.
Socialdemokratiet noterer sig, at skatteministeren nu i sit  

 svar på spørgsmål 16 beklager denne formulering, som han  

 understreger, at der ikke har været dækning for, idet en  

 sådan finansiering gennem kompenserende skatte- og  

 afgiftsforhøjelser kun er en mulighed og ikke en forpligtelse.  

 Samtidig understreger skatteministeren, at sådanne skatte- og  

 afgiftsforhøjelser så vidt muligt bør undgås.
 Socialdemokratiet finder det helt uacceptabelt, at  

 regningen for nedsættelsen af afgifterne på spiritus, cigaretter  

 og mineralvand på denne måde skydes ud i det uvisse og  

 først skal betales i forbindelse med de kommende års finanslove  

 eller gennem underminering af det samfundsøkonomiske råderum og  

 fundament for velfærdssamfundets udvikling i fremtiden.
Regeringens og Dansk Folkepartis finanslovaftale er derfor  

 en gratis omgang, der først skal finansieres, når  

 tømmermændene melder sig   men det er usikkert, af hvem og  

 hvordan.
Det er ikke ansvarligt.
 Et mindretal i udvalget (SF, EL og KRF) indstiller  

 lovforslaget til forkastelse ved 3. behandling.
Enhedslistens medlem af udvalget bemærker, at det er  

 Enhedslistens opfattelse, at dette lovforslag kun gør skade.
I  

 forvejen ryger og drikker danskerne alt for meget.
Konsekvenserne kan alt for  

 tydeligt aflæses på stigende udgifter til behandling og  

 forebyggelse af de helbredsmæssige og sociale konsekvenser af dette  

 forbrug.
Disse konsekvenser af lovforslaget gør man sig ikke  

 nogen overvejelser om i bemærkningerne til lovforslaget.
Synspunktet  

 synes at være, at prisen og tilgængeligheden af billige produkter  

 intet betyder for forbruget og dermed heller ikke for danskernes  

 sundhedstilstand.
Derfor kan regeringen nøjes med at glæde sig  

 over et øget indkøb af disse varer i Danmark til fordel for  

 erhvervslivet.
Så tager man det let, at f.eks.
Hjerteforeningen  

 påpeger, at billigere cigaretter og sukkerholdige sodavand vil  

 føre til, at flere mennesker vil blive ramt af hjertesygdomme.  

 Hensynet til folkesundheden sættes fuldstændig til side til  

 fordel for kortsigtede kommercielle og økonomiske argumenter.
 Det er rent Ebberød Bank, at man først  

 sætter priserne ned på spiritus og cigaretter og bagefter skal  

 bruge milliarder af kroner på at reparere på de konsekvenser,  

 dette har.
Men vi kan jo ikke gøre noget.
Det er EU, der  

 bestemmer, hvor store afgifterne kan være.
Vi har jo tidligere  

 accepteret, at også disse varer skulle kunne købes og  

 transporteres frit over grænserne, og så er der jo grænser  

 for, hvor store forskelle der kan være på afgifterne i Danmark og  

 i nabolandene.
Enhedslisten synes, det er komplet vanvittigt, at  

 skiftende regeringer i praksis har ladet EU bestemme, hvor store afgifterne  

 skal være på disse varer.
Enhedslisten har ingen forståelse  

 for, at det skulle være nødvendigt, endsige fornuftigt.
Derfor  

 opfordrer Enhedslisten de partier i Folketinget, som er imod dette  

 lovforslag, til at arbejde for, at Danmark kan få mulighed for selv at  

 afgøre, hvor høje afgifterne skal være på disse  

 varer.
Enhedslisten kan altså ikke støtte dette lovforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 79 Bilagsnr.
Titel 1 Høringssvar samt høringsnotat, fra skatteministeren 2 Supplerende høringssvar, fra skatteministeren 3 Meddelelse om tidspunkt for betænkningsafgivelse og frist for  

 spørgsmål m.v.
4 Supplerende høringssvar og høringsnotat, fra  

 skatteministeren 5 Spm. 1, om ministeren vil tilsende udvalget Økonomi- og  

 Erhvervsministeriets virksomhedspanels vurdering af de administrative  

 konsekvenser for erhvervslivet, til skatteministeren 6 Spm. 2, om ministeren vil tilsende udvalget kopi af indenrigs- og  

 sundhedsministerens kommentar til høringssvarene fra Hjerteforeningen  

 og Kræftens Bekæmpelse, til skatteministeren, kopi til indenrigs-  

 og sundhedsministeren 7 Spm. 3 om finansiering af provenutabet af lovforslaget fra 2004 og  

 fremover, til skatteministeren Spm. 4 om, hvorledes provenutabet for 2004 og frem forventes finansieret,  

 herunder om der kan forventes afgiftsforhøjelser, til skatteministeren Spm. 5 om, hvorfor de foreslåede afgiftsnedsættelser ikke er  

 foreslået finansieret ved forhøjelser på andre  

 områder, til skatteministeren 8 Spm. 6 om sammenhængen mellem regeringens sundhedsplan og de  

 sundhedsmæssige konsekvenser af lovforslaget, til skatteministeren,  

 kopi til indenrigs- og sundhedsministeren Spm. 7 om ministerens kommentar til høringssvaret fra  

 Hjerteforeningen, til skatteministeren, kopi til indenrigs- og  

 sundhedsministeren Spm. 8, om en nedsættelse af afgifterne ikke vil føre til  

 øget forbrug, til skatteministeren, kopi til indenrigs- og  

 sundhedsministeren 9 1. udkast til betænkning 10 Spm. 9, om afgiftsnedsættelserne ikke vil føre til  

 øget forbrug af spiritus og cigaretter, navnlig blandt unge mennesker,  

 til skatteministeren, kopi til indenrigs- og sundhedsministeren Spm. 10 om, hvor mange penge der de seneste 5 år er afsat til  

 forebyggelse af forbrug af spiritus og tobak, til skatteministeren, kopi til  

 indenrigs- og sundhedsministeren Spm. 11, om regeringen samtidig med afgiftsnedsættelserne vil  

 afsætte midler til forebyggelse af øget forbrug, til  

 skatteministeren, kopi til indenrigs- og sundhedsministeren 11 Spm. 12 om regeringens initiativer i EU-regi med henblik på  

 fastsættelse/forhøjelse af minimumsafgifterne, til  

 skatteministeren 12 Svar på spm. 6 om sammenhængen mellem regeringens sundhedsplan  

 og de sundhedsmæssige konsekvenser af lovforslaget, fra  

 skatteministeren, kopi til indenrigs- og sundhedsministeren 13 Svar på spm. 2, om ministeren vil tilsende udvalget kopi af  

 indenrigs- og sundhedsministerens kommentar til høringssvarene fra  

 Hjerteforeninge og Kræftens Bekæmpelse, fra skatteministeren 14 Svar på spm. 12 om regeringens initiativer i EU-regi med henblik  

 på fastsættelse/forhøjelse af minimumsafgifterne, fra  

 skatteministeren 15 Svar på spm. 3 om finansiering af provenutabet af lovforslaget fra  

 2004 og fremover, fra skatteministeren Svar på spm. 4 om, hvorledes provenutabet for 2004 og frem forventes  

 finansieret, herunder om der kan forventes afgiftsforhøjelser, fra  

 skatteministeren Svar på spm. 5 om, hvorfor de foreslåede  

 afgiftsnedsættelser ikke er foreslået finansieret ved  

 forhøjelser på andre områder, fra skatteministeren 16 Svar på spm. 9 om afgiftsnedsættelserne ikke vil føre  

 til øget forbrug af spiritus og cigaretter, navnlig blandt unge  

 mennesker, fra skatteministeren Svar på spm. 10 om, hvor mange penge der de seneste 5 år er  

 afsat til forebyggelse af forbrug af spiritus og tobak, fra  

 skatteministeren Svar på spm. 11, om regeringen samtidig med  

 afgiftsnedsættelserne vil afsætte midler til forebyggelse af  

 øget forbrug, fra skatteministeren 17 Svar på spm. 1, om ministeren vil tilsende udvalget Økonomi-  

 og Erhvervsministeriets virksomhedspanels vurdering af de administrative  

 konsekvenser for erhvervslivet, fra skatteministeren 18 Svar på spm. 7 om ministerens kommentar til høringssvaret fra  

 Hjerteforeningen, fra skatteministeren Svar på spm. 8, om en nedsættelse af afgifterne ikke vil  

 føre til øget forbrug, fra skatteministeren 19 Spm. 13 om fornyet besvarelse af spørgsmål 3, til  

 skatteministeren Spm. 14 om fornyet besvarelse af spørgsmål 4, til  

 skatteministeren Spm. 15 om fornyet besvarelse af spørgsmål 5, til  

 skatteministeren 20 Svar på spm. 13 om fornyet besvarelse af spørgsmål 3,  

 fra skatteministeren Svar på spm. 14 om fornyet besvarelse af spørgsmål 4,  

 fra skatteministeren Svar på spm. 15 om fornyet besvarelse af spørgsmål 5,  

 fra skatteministeren 21 Henvendelse af 27/11-02 fra Danmarks Afholdsforening 22 Spm. 16 om opfølgende spørgsmål til ministerens svar  

 på spørgsmål 3-5 og 13-15, til skatteministeren 23 Meddelelse om udskydelse af betænkningsafgivelse m.v.
