Betænkning afgivet af Udlændinge- og Integrationsudvalget den 19. januar 2021 Betænkning over Forslag til folketingsbeslutning om forbud mod at anvende halalcertificeret kød i offentlige institutioner [af Pernille Vermund (NB) m.fl.]:
1. Ændringsforslag Nye Borgerlige har stillet 2 ændringsforslag til lovforslaget.
2. Indstillinger Et flertal i udvalget (udvalget med undtagelse af DF og NB) indstiller beslutningsforslaget til forkastelse ved 2. (sidste) behandling.
Flertallet vil stemme imod de stillede ændringsforslag.
 Et mindretal i udvalget (DF og NB) indstiller beslutningsforslaget til vedtagelse med de stillede ændringsforslag.
 Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af et mindretal (NB), tiltrådt af et mindretal (DF):
 1) Ordene »halalcertificeret kød« ændres til: »halalcertificerede varer og produkter«.
[Udvidelse af produkttyper, som omfattes af forslaget] Til teksten 2) Ordene »kødprodukter« ændres til: »varer og produkter«.
[Udvidelse af produkttyper, som omfattes af forslaget] Bemærkninger Til nr. 1 og 2 Ændringsforslagene udvider forslaget til at omfatte alle former for halalcertificerede varer og produkter frem for kun halalproduceret kød.
Forslagsstillerne ønsker denne udvidelse af forslaget, da den samme mekanisme gør sig gældende for alle varer og produkter, der er halalcertificerede.
Uanset hvilken vare en offentlig institution køber, vil det være en direkte støtte til de organisationer, der tjener store beløb på at certificere.
Disse organisationer er, som det fremgår af bemærkningerne, tydeligt forbundet med en radikal og antidemokratisk tilgang til islam.
Bemærkningerne skal derfor i lyset af denne ændring også læses med halalcertificerede produkter for øje, frem for halalcertificeret kød.
I afsnit 2 skal »halalcertificeret kød« således erstattes af »halalcertificerede varer og produkter«.
Ligeledes skal »halalkød« i bemærkningernes næstsidste afsnit erstattes med »halalcertificerede varer og produkter« og i sidste afsnit erstattes »kød« med »varer og produkter«.
 Med disse ændringer reflekterer beslutningsforslaget klarere intentionen bag forslaget, nemlig at danske offentlige institutioner ikke skal generere en efterspørgsel på halalcertificerede varer og produkter, der medfører en direkte og indirekte finansiering af værdier, som ikke er forenelige med de danske.
4. Udvalgsarbejdet Beslutningsforslaget blev fremsat den 30. oktober 2020 og var til 1. behandling den 10. december 2020. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Heidi Bank (V) Inger Støjberg (V) Jan E.
Jørgensen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Peter Skaarup (DF) Marcus Knuth (KF) Pernille Vermund (NB) Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
