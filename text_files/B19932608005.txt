GYLDIGHEDSOMRÅDE Disse tekniske bestemmelser specificerer de tekniske krav og de tilhørende  

 prøvningsforskrifter, som et telefonapparat skal overholde for at kunne  

 godkendes for tilslutning til det offentlige danske telefonnet.
 Bestemmelserne gælder også for betalingstelefoner samt for  

 telefonifunktionen i kombineret terminaludstyr, f.eks. faksimileapparater med  

 indbygget telefon.
 Indeholder apparatet ekstra faciliteter, som ikke er beskrevet i  

 nærværende bestemmelser, f.eks. nummersender, højttalende medhør, automatisk  

 telefonsvarer m.v., skal apparatet for disse funktioners vedkommende opfylde  

 bestemmelserne i Publikation 11/89, »Tekniske bestemmelser for  

 tilslutning af stikkontaktbaseret terminaludstyr til det offentlige  

 telefonnet«.
 Hjemmelsgrundlaget for disse tekniske bestemmelser fremgår af  

 Kommunikationsministerens bekendtgørelse nr. 882 af 29. november 1992,  

 »Bekendtgørelse om teleterminaludstyr« (* 1), §4, stk. 3.
IKRAFTTRÆDEN Disse tekniske bestemmelser træder i kraft 1. september 1993 og erstatter  

 »Tekniske Bestemmelser, Telefonapparater, TB 93 004 rev.A, januar  

 1993«.
OVERGANGSBESTEMMELSER Indtil 31. december 1993 vil telefonapparater også kunne godkendes efter  

 »Tekniske Bestemmelser, Telefonapparater, TB 93 004 rev.A, januar  

 1993«, og betalingstelefoner efter »Tillæg til Tekniske  

 bestemmelser for telefonapparater, februar 1993«.
TYPEGODKENDELSE Fremgangsmåden for opnåelse af typegodkendelse fremgår af  

 »Bekendtgørelse om teleterminaludstyr« §5, stk. 2.
TEKNISKE KRAV De tekniske krav og de tilhørende prøvningsforskrifter, som udstyret skal  

 opfylde, fremgår af Bilag 1,»Tekniske krav og prøvningsforskrifter for  

 telefonapparater, januar 1993«.
 For betalingstelefoner fremgår de tekniske krav og tilhørende  

 prøvningsforskrifter af Bilag 2,»Tekniske krav og prøvningsforskrifter  

 for betalingstelefoner, februar 1993«.
ELEKTRISK SIKKERHED Telefonapparater, der er konstrueret i overensstemmelse med relevante  

 tekniske standarder, jf. »Bekendtgørelse om teleterminaludstyr«,  

 §4, stk. 2, formodes at overholde de elektriske sikkerhedskrav i henhold til  

 lavspændingsdirektivet, Rådets direktiv nr. 73/23/EØF.
 De relevante standarder for elektrisk sikkerhed er:
- EN 60950: »Safety of information technology equipment including  

 electrically operated business equipment« og - EN 41003: »Particular safety requirements for equipment to be  

 connected to telecommunication networks« For udstyr, der ikke er konstrueret i overensstemmelse med relevante  

 tekniske standarder, forelægges dokumentation for overholdelse af  

 sikkerhedskrav.
 REKVIRERING AF LOVE, BEKENDTGØRELSER, STANDARDER M.V.
 Love og Bekendtgørelser kan fås ved henvendelse til Telestyrelsen.
 ETSI standarder kan købes hos Telestyrelsen.
ITU rekommandationer kan købes direkte hos ITU, Place des Nations, CH-1211 Geneve 20, tlf.: +41 22 730 5111, fax: +41 22 730 5194 eller +41 22 733 7256 eller eventuelt gennem  

 Telestyrelsen.
CEPT rekommandationer og NET standarder kan købes direkte hos Office de liaison CEPT, Case postale, CH-3001 Berne, tlf.: +41 31 338 2501, fax: +41 31 338 2078 eller eventuelt gennem  

 Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, tlf.: 39 77 01 01, fax: 39 77 02 02.
Bilag 1 Tekniske krav og prøvningsforskrifter for telefonapparater Bilag 2 Tekniske krav og prøvningsforskrifter for betalingstelefoner Definition Ved en betalingstelefon forstås et telefonapparat, som kan be- nyttes til  

 opkald og samtale via det offentlige telefonnet, efter at en bruger har  

 indskudt betaling herfor i form af mønter eller andet brugbart  

 betalingsmiddel, og denne betaling er accepteret af det tilhørende  

 debiteringsudstyr.
B.1 Generelle telefontekniske krav B.1.1 En betalingstelefon skal overholde kravene i Bilag 1 »Tekniske  

 krav og prøvningsforskrifter for telefonapparater«, hvis intet andet er  

 anført i nærværende Bilag 2.
 B.1.2 Kravet i Bilag 1, pkt. 2.1.1 om korrekt funktion uden anden  

 strømforsyning end det offentlige telefonnet skal ikke være opfyldt af en  

 betalingstelefon med ekstern strømforsyning.
 Jævnfør dog efterfølgende:
B.1.3 Fra en betalingstelefon skal der altid - også selvom en eventuel  

 ekstern strømforsyning svigter - vederlagsfrit kunne foretages opkald til og  

 samtale med den offentlige alarmtjeneste.
Opkald skal kunne foretages til  

 alarmnummer) ved normal anvendelse af telefonens tastatur.
B.2 Tidsbegrænsede ændringer af telefontekniske krav i Bilag 1 Efterfølgende ændringer af de telefontekniske krav i Bilag 1  

 »Tekniske krav og prøvningsforskrifter for telefonapparater« gælder  

 for typegodkendelse af betalingstelefoner frem til 1. januar 1994  

 under forudsætning af:
 B.2.1 De tekniske krav i Bilag 1 kræves kun overholdt ved sløjfestrømme  

 større end eller lig med 16 mA.
B.2.2 Grænserne i Bilag 1, Fig. 2.1.5, for strøm-spændings- karakteristik  

 af jævnstrømssløjfe ændres til grænserne vist i Fig.
B.2.2.
B.2.3 Kravet i Bilag 1, pkt. 4.1.2, til støjfeltet målt som smalbåndsstøj  

 i frekvensområdet fra 30 MHz til 88 MHz ændres fra maksimalt 15 dB microV/m)  

 til maksimalt 30 dB microV/m) (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s.1.
