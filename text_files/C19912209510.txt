Cirkulæreskrivelse om meddelelse om  

 ansættelsesforhold med tilbagevendende forudsigelige arbejdsfrie  

 perioder Kommentarer m.v.:
 Meddelelse om afgørelsen:
 Et medlem, hvis ansættelsesforhold er karakteriseret ved en  

 (forudsigelig) ulønnet arbejdsfri periode som et tilbagevendende  

 element i beskæftigelsesvilkårene, er omfattet af  

 ovennævnte bekendtgørelse, jf. § 1.
 Et medlem, som ligeledes har en (forudsigelig) arbejdsfri periode som et  

 tilbagevendende element i sine beskæftigelsesvilkår, men som  

 får udbetalt lønnen med 1/12 af årslønnen hver  

 måned, således at der udbetales løn i perioder, hvor der  

 ikke udføres arbejde, er ikke omfattet af førnævnte  

 bekendtgørelse.
 Det pågældende medlem er derimod efter direktoratets  

 opfattelse omfattet af Direktoratet for Arbejdsløshedsforsikringens  

 bekendtgørelse nr. 461 af 27. juni 1989 om supplerende (nedsatte)  

 dagpenge til et arbejdsløshedskassemedlem, der er lønmodtager  

 og har nedsat arbejdstid.
 Hvis medlemmet herefter må anses for at arbejde i et  

 ansættelsesforhold på nedsat tid, vil medlemmet være  

 berettiget til at få udbetalt supplerende dagpenge, i det omfang  

 betingelserne herfor i øvrigt er opfyldt.
 Dette indebærer også, at medlemmet er omfattet af  

 "78-ugers-reglen" i arbejdsløshedsforsikringslovens § 60, og at den  

 sats, medlemmet vil kunne få udbetalt de supplerende dagpenge med, vil  

 være dimittendsatsen, idet medlemmet ikke vil kunne anses for at  

 være omfattet af undtagelsesbestemmelsen i § 13 i Direktoratet for  

 Arbejdsløshedsforsikringens bekendtgørelse nr. 461 af 27. juni  

 1989.
