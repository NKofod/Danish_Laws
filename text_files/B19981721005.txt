 I medfør af § 71, stk. 1, stk. 3 og stk. 5, i lov om luftfart, jf.  

 lovbekendtgørelse nr. 373 af 4. juni 1997, fastsætter Statens Luftfartsvæsen  

 herved efter bemyndigelse fra Trafikministeriet følgende:
1. Generelt 1.1 Denne BL fastsætter bestemmelser for opkrævning af afgift for  

 flyvekontroltjeneste ved starter på Københavns Lufthavne A/S, Kastrup og  

 Roskilde Lufthavne (AACC).
 1.2 Afgiftsgrundlaget svarer til de samlede omkostninger ved den  

 flyvesikringstjeneste, som den danske stat stiller til rådighed for de  

 flyvepladser, der er nævnt i pkt. 1.1, samt drift af EUROCONTROLs  

 opkrævningssystem.
 1.3 Afgiften tillægges moms efter de til enhver tid gældende bestemmelser.
2. Beregning af afgiften 2.1 Afgiften betales pr. 1000 kg, beregnet på grundlag af luftfartøjets  

 maksimalt, tilladte startmasse i henhold til  

 luftdygtighedsbeviset/flyvehåndbogen (MTOM) med en rate, der offentliggøres i  

 AIC.
 2.1.1 For Københavns Lufthavn, Kastrup, opkræves dog en minimumsafgift.
3. Fritagelse for betaling af afgiften 3.1 Følgende flyvninger er fritaget for betaling af afgiften:
a.
Kombinerede VFR/IFR-flyvninger, der udelukkende udføres i henhold til  

 visuelflyvereglerne.
b.
Flyvninger, der afsluttes på den flyveplads, hvorfra luftfartøjet er  

 startet, og hvorunder der ikke har været foretaget mellemlanding  

 (rundflyvninger).
c.
Flyvninger, der udføres med luftfartøjer med en maksimalt tilladt  

 startmasse (MTOM) ifølge luftdygtighedsbeviset på under 2 ton.
d.
Flyvninger, der udelukkende udføres for kongelige personer,  

 statsoverhoveder, regeringschefer og ministre i officielt ærinde.
Ved hver  

 flyvning skal dette dokumenteres i flyveplanen ved angivelse af rette titel.
e.
Flyvninger i eftersøgnings- og redningstjeneste, der er autoriseret af  

 en flyveredningstjenesteenhed.
f.
Ethvert lands militære flyvninger.
 For de flyvninger, der er nævnt i litra d og e, er det en betingelse for  

 afgiftsfritagelse, at særskilt anmeldelse herom indgives til  

 områdekontrolcentralen forud for hver flyvning.
4. Betaling 4.1 Brugeren af luftfartøjet hæfter for afgiftens betaling.
 4.2 Beregning og opkrævning af afgiften og eventuelle renter sker ved  

 EUROCONTROLs foranstaltning på vegne af Statens Luftfartsvæsen.
4.3 Den sidste rettidige indbetalingsdato for et faktureret beløb er 30  

 dage efter fakturadato.
Der opkræves renter med manglende rettidig betaling  

 med 1,3% for hver påbegyndt måned efter sidste rettidige indbetalingsdato.  

 Til dækning af omkostningerne i forbindelse med rykkerprocedure opkræves et  

 gebyr på kr. 50,00 for hver erindringsskrivelse.
 4.4 Hvis afgifterne med eventuelle påløbne renter og eventuelle gebyrer  

 ikke betales, kan inddrivelse ske ved udpantning.
 Anm.: Tilladelse til flyvning inden for dansk område kan nægtes eller  

 inddrages i overensstemmelse med reglerne i luftfartslovens § 146 a, der har  

 følgende ordlyd:
 »§ 146 a.  En ansøgning om tilladelse efter § 31,  

 § 55 eller § 75 kan afslås, hvis ansøgeren har betydelig forfalden gæld til  

 det offentlige, hvorved forstås beløb i størrelsesordenen 50.000 kr. eller  

 derover.
Stk. 2.  En tilladelse som omhandlet i stk. 1 kan  

 tilbagekaldes, hvis indehaveren har betydelig gæld til det offentlige,  

 hvorved forstås beløb i størrelsesordenen 100.000 kr. og derover.  

 Tilbagekaldelsen kan ske på tid fra 1 til 5 år eller indtil videre.  

 Afgørelsen skal indeholde oplysning om adgangen efter § 146 b til at begære  

 domstolsprøvelse og om fristen herfor.« 5. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
7. Ikrafttræden Denne BL træder i kraft den 1. juli 1998.
