Et kommunalbestyrelsesmedlem havde ført et køretøj ad k-vej med en  

 hastighed af mindst 89 km/t, skø nt hastigheden ikke må overstige 60 km/t på  

 det pågældende stykke (Fra Valgbarhedsnævnet til et byråd, j.nr. 526/1996).
 I brev af 4. juli 1996 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at  

 kommunalbestyrelsesmedlem NN den 18. juni 1996 har vedtaget et bødeforelæg på  

 kr. 1.100,- for overtrædelse af færdselslovens § 118, jf. § 4, stk. 1.
 Det fremgår af sagen, at pågældende søndag den 9. juni 1996, kl. 16.38,  

 førte et køretøj ad X-vej i sydøstlig retning 317 meter før Y med en  

 hastighed af mindst 89 km/t, skønt det ved færdselstavler er angivet, at  

 hastigheden ikke må overstige 60 km/t.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
