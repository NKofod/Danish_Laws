Gældskonvertering Reference KGL §§ 6, 8 og 24 LL § 5, stk. 9 LV 1999 A.E.1.1.3, S.C.1.2.2.4, S.C.1.2.2.5.
 Departementet er i en henvendelse blevet bedt om at tage stilling til,  

 hvorvidt man finder, der er hjemmel i kursgevinstloven til beskatning af  

 gevinst ved singulære gældskonverteringer i insolvente  

 debitorselskaber.
Efter kursgevinstlovens § 6, skal selskaber medregne gevinst  

 på gæld ved indkomstopgørelsen.
Bemærkningerne til  

 kursgevinstlovens § 6 indeholder ingen direkte angivelse af, hvilke  

 situationer, der anses for omfattet af bestemmelsen.
Kursgevinstlovens § 6  

 svarer imidlertid til den tidligere kursgevinstlovs § 5, stk. 1, og i det  

 første cirkulære til kursgevinstloven (cirk. nr. 120 af 9/10  

 1986) var til kursgevinstlovens § 5 angivet, at bestemmelsens  

 anvendelsesområde er gevinst og tab som en skyldner (låntager,  

 debitor) realiserer ved frigørelse for en gældsforpligtelse,  

 hvorved forstås den omstændighed, at gældsposten  

 ophører.
Efter kursgevinstlovens § 8, 1. pkt. skal gevinst på  

 gæld til koncernforbundne selskaber ikke medregnes ved  

 indkomstopgørelsen.
Bestemmelsen svarer til den tidligere  

 kursgevinstlovs § 6 B, stk. 2, 1. pkt.
Hverken forarbejder eller  

 cirkulærer indeholder nogen direkte angivelse af bestemmelsens  

 anvendelsesområde, men da der i bestemmelsen anvendes samme ordlyd som  

 i kursgevinstlovens § 6, må "gevinst på gæld" forstås  

 på samme måde som i relation til kursgevinstlovens § 6.
Efter kursgevinstlovens § 8, 2. pkt., skal gevinst på  

 gæld til koncernforbundne selskaber dog  medregnes, såfremt der  

 er tale om en gældseftergivelse og gælden nedskrives til et  

 lavere beløb end fordringens værdi for kreditor på  

 tidspunktet for gældseftergivelsen.
Bestemmelsen svarer til den  

 tidligere kursgevinstlovs § 6 B, stk. 2, 2. pkt.
Hverken forarbejder eller  

 cirkulærer indeholder nogen direkte angivelse af bestemmelsens  

 anvendelsesområde.
Efter praksis har  konvertering af gæld til aktiekapital  

 været anset for omfattet af såvel § 5, stk. 1, som § 6 B i den  

 tidligere kursgevinstlov, jf. f.eks.
TfS 1992.296 og TfS 1998.558. Praksis  

 hvilede i forhold til kursgevinstlovens § 6 B på det svar på  

 spørgsmål 20, som skatteministeren afgav under behandlingen af  

 lov nr. 363 af 6. juni 1991, ved hvilken lov reglerne i ligningslovens § 15,  

 stk. 2 og 3, blev indført.
Ved svaret, der blev optrykt i  

 betænkningen, gav skatteministeren udtryk for, at en konvertering af  

 gæld til aktiekapital under visse omstændigheder vil kunne  

 betragtes som en frivillig akkord.
Der blev ved lov nr. 412 af 14. juni 1995 gennemført en  

 ændring af reglerne i ligningslovens § 15, stk. 2, som bl.a.  

 betød, at det nu fremgår direkte af lovteksten, at konvertering  

 af gæld sidestilles med gældsnedsættelse.
Endvidere har  

 Skatteministeriet i en retssag, der omhandlede konvertering af gæld til  

 anpartskapital og reglerne i ligningslovens § 15, stk. 2 og 3, som de var  

 udformet før ændringen i 1995, taget bekræftende til  

 genmæle over for sagsøgerens påstand om, at en foretagen  

 underskudsbegrænsning var uberettiget (TfS 1999.217). Udfaldet af  

 retssagen betyder, at  det i forhold til underskudsbegrænsningsreglerne  

 i ligningslovens 15, stk. 2 og 3, først er fra og med den 18. januar  

 1995, hvor lovændringen trådte i kraft, at konvertering af  

 gæld til aktiekapital er at sidestille med  

 gældsnedsættelse, og dermed at den praksis, der ellers på  

 grundlag af ovennævnte svar har været fulgt inden dette  

 tidspunkt, er tilsidesat.
Da praksis i forhold til kursgevinstloven har hvilet på det samme  

 grundlag, som den nu tilsidesatte praksis i forhold til ligningslovens § 15,  

 stk. 2 og 3, er konsekvensen, at den pågældende praksis heller  

 ikke kan opretholdes i forhold til kursgevinstloven.
Det vil sige, at det  

 også i relation til kursgevinstloven vil kræve en udtrykkelig  

 lovregulering, såfremt gældskonverteringer skal kunne sidestilles  

 med eftergivelse af gæld.
Derimod indebærer konvertering af  

 gæld til aktiekapital eller konvertible obligationer samt indfrielse af  

 gæld efter et forudgående kapitalindskud utvivlsomt, at  

 gældsposten ophører.
 Det er Departementets opfattelse, at konvertering af gæld til  

 aktiekapital og  konvertering af gæld til konvertible obligationer samt  

 indfrielse af gæld efter et forudgående kapitalindskud, er  

 omfattet af  kursgevinstlovens § 6 og § 8, 1. pkt., jf. 3. pkt., idet  

 der er tale om ophør af gældsposten, og bestemmelserne må  

 anses for at omfatte ethvert ophør uanset måden, hvorpå  

 ophøret sker.
 Det er endvidere Departementets opfattelse, at hverken konvertering af  

 gæld til aktiekapital,  konvertering af gæld til konvertible  

 obligationer eller indfrielse af gæld efter et forudgående  

 kapitalindskud er omfattet af kursgevinstlovens § 8, 2 pkt., idet det  

 vil kræve en udtrykkelig lovfæstelse, såfremt de  

 pågældende situationer skal kunne  sidestilles med en  

 gældseftergivelse.
 Hvor gældskonverteringen m.m. er omfattet af kursgevinstloven, skal  

 gevinst på gælden opgøres efter reglerne i  

 kursgevinstlovens § 26, stk. 4, dvs. som forskellen mellem gældens  

 værdi ved påtagelsen og værdien ved  

 frigørelsen/indfrielsen.  Ved værdien ved  

 frigørelsen/indfrielsen skal  forstås kursværdien på  

 konverteringstidspunktet/indfrielsestidspunktet.
Ved indfrielse af gæld efter et forudgående kapitalindskud er  

 der tale om indfrielse til pari.
Medmindre gælden er stiftet til  

 overkurs, vil der således ikke blive tale om gevinst på  

 gælden.
Efter kursgevinstlovens § 24 skal gevinst på gæld som  

 følge af tvangsakkord eller frivillig akkord kun medregnes ved  

 indkomstopgørelsen, såfremt gælden nedskrives til et  

 lavere beløb end fordringens værdi for kreditor på  

 tidspunktet for gældseftergivelsen.
Bestemmelsen svarer til den  

 tidligere kursgevinstlovs § 6 A.
Også i relation til den tidligere  

 kursgevinstlovens § 6 A har konverteringer af gæld til aktiekapital  

 efter praksis været anset for omfattet af bestemmelsen  på  

 baggrund af svaret på spørgsmål 20 afgivet under  

 behandlingen af lov nr. 363 af 6. juni 1991, jf. f.eks.
TfS 1992.296.
 Det er, jf. det anførte vedrørende kursgevinstlovens § 8, 2.  

 pkt., Departementets opfattelse, at hverken konvertering af gæld til  

 aktiekapital,  konvertering af gæld til konvertible obligationer eller  

 indfrielse af gæld efter et forudgående kapitalindskud er  

 omfattet af kursgevinstlovens § 24.
Efter ligningslovens § 5, stk. 9, begrænses  

 rentefradragsretten efter en gældseftergivelse.
Det er Departementets  

 opfattelse, at hverken konvertering af gæld til aktiekapital,  

 konvertering af gæld til konvertible obligationer eller indfrielse af  

 gæld efter et forudgående kapitalindskud er omfattet af  

 bestemmelsen.
