Nr LSF 84 Forslag til Lov om ændring af lov om radio- og fjernsynsvirksomhed og  

 medieansvarsloven (Friere økonomiske rammer for DR og TV 2, networking m.v.) Fremsat af kulturministeren (Henrik Dam Kristensen fg.) den 27. november 1996 Vedtaget ved tredjebehandling den 20. december 1996 Lov nr. 1208 af 27/12/1996 § 1 I lov om radio- og fjernsynsvirksomhed, jf. lovbekendtgørelse nr. 666 af  

 5. juli 1996, foretages følgende ændringer:
 1. I § 4, stk. 1, indsættes som 2. pkt.:
»Dette gælder dog ikke programmer, som spredes i medfør af § 7, stk.  

 3, eller § 18, stk. 4.« 2. I § 4 indsættes efter stk. 2 som nyt stykke:
»Stk. 3. Såfremt fordelingen af programmer i anlægget sker i  

 programpakker, skal samtlige pakker indeholde de programmer, der er omfattet  

 af stk. 1 og 2.« 3. § 7, stk. 1, sidste pkt., affattes således:
»Kulturministeren kan fastsætte nærmere regler om Danmarks Radios  

 public service-forpligtelser.« 4. § 7, stk. 3, affattes således:
»Stk. 3. Danmarks Radio kan herudover udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 5. § 7, stk. 6, affattes således:
»Stk. 6. Danmarks Radio kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.« 6. I § 7 indsættes efter stk. 6 som nyt stykke:
»Stk. 7. Danmarks Radio kan oprette nye selskaber eller  

 indskyde kapital i eksisterende selskaber med henblik på at udøve anden  

 virksomhed, herunder programvirksomhed, eller med henblik på at indgå i  

 samarbejde om medierelaterede aktiviteter med andre virksomheder.« Stk. 7 bliver herefter stk. 8.
 7. § 8 affattes således:
 »§ 8. Danmarks Radios virksomhed finansieres gennem Danmarks  

 Radios andel af licensafgifterne samt gennem indtægter ved salg af programmer  

 og andre ydelser, tilskud, udbytte, overskudsandele m.v.
Stk. 2. Danmarks Radio kan optage lån på almindelige markedsvilkår  

 til finansiering af institutionens investeringer, forudsat at den samlede  

 lånoptagelse ikke overstiger 4 pct. af indtægterne ifølge seneste regnskab.  

 Lånoptagelse herudover skal godkendes af kulturministeren.« 8. § 14 affattes således:
»§ 14. Bestyrelsen fastsætter for hvert finansår budgettet  

 for Danmarks Radios virksomhed.
Budgettet tilsendes kulturministeren og  

 Folketinget til orientering.
Stk. 2. Institutionens regnskab revideres af Rigsrevisionen.
Det  

 af bestyrelsen udarbejdede regnskab for det enkelte finansår forelægges med  

 revisionens bemærkninger kulturministeren til godkendelse og tilsendes  

 derefter Folketinget til orientering.« 9. § 15 ophæves.
 10. § 17 affattes således:
»§ 17. Kulturministeren kan efter forhandling med  

 finansministeren stille en statsgaranti til sikring af opfyldelsen af de  

 pensionsforpligtelser, der påhviler Pensionskassen for Tjenestemænd i  

 Danmarks Radio.
Tilsvarende gælder Danmarks Radios forpligtelser til at yde  

 ikkepensionssikret personale en løbende livsvarig understøttelse som  

 supplement til den sociale pension.« 11. § 18, stk. 1, sidste pkt., affattes således:
»Kulturministeren kan fastsætte nærmere regler om TV 2's public  

 service-forpligtelser.« 12. I § 18, stk. 3, indsættes som 2. pkt.:
»TV 2 påser, at reglerne om reklamer efter kapitel 8  

 overholdes.« 13. § 18, stk. 4, affattes således:
»Stk. 4. Den landsdækkende TV 2-virksomhed kan udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 14. I § 18 indsættes efter stk. 4 som nye stykker:
 »Stk. 5. TV 2 kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.
Stk. 6. TV 2 kan oprette nye selskaber eller indskyde kapital i  

 eksisterende selskaber med henblik på at udøve anden virksomhed, herunder  

 programvirksomhed, eller med henblik på at indgå i samarbejde om  

 medierelaterede aktiviteter med andre virksomheder.« Stk. 5 bliver herefter stk. 7.
 15. § 19, stk. 1, 1. og 2. pkt., affattes således:
»TV 2 ledes af en bestyrelse på 11 medlemmer, som beskikkes af  

 kulturministeren (den centrale bestyrelse). 8 af medlemmerne udpeges af  

 kulturministeren og skal tilsammen repræsentere mediemæssig, kulturel,  

 ledelsesmæssig og erhvervsmæssig indsigt.« 16. § 21, stk. 5, affattes således:
»Stk. 5. For hver enkelt af de regionale virksomheder  

 nedsættes for en 4-årig periode en bestyrelse på 5-7 medlemmer (den regionale  

 bestyrelse). De fastansatte medarbejdere vælger 1 medlem, mens de øvrige  

 medlemmer vælges af repræsentantskabet.
Bestyrelsen vælger selv sin formand.  

 Medlemmer af Folketinget, kommunalbestyrelser og amtsråd kan ikke være  

 medlemmer af bestyrelsen.
Umiddelbart genvalg kan kun finde sted en  

 gang.« 17. § 23 ophæves.
 18. § 24 affattes således:
 »§ 24. Den centrale bestyrelse fastsætter for hvert finansår  

 budgettet for den landsdækkende virksomhed, herunder tildeling af midler til  

 hver enkelt af TV 2's regionale virksomheder.
Stk. 2. Regnskabet for den landsdækkende virksomhed udarbejdes af  

 bestyrelsen og revideres af Rigsrevisionen.
Regnskabet for det enkelte  

 finansår forelægges med revisionens bemærkninger kulturministeren til  

 godkendelse og tilsendes derefter Folketinget til orientering.
 Stk. 3. Beretninger og reviderede regnskaber for de regionale  

 virksomheder, jf. § 25, stk. 2, indsendes årligt til den centrale bestyrelse.
Stk. 4. Bestyrelsen afgiver årligt til kulturministeren beretning  

 over den samlede TV 2-virksomhed.
Beretningen tilsendes Folketinget til  

 orientering.« 19. § 25 affattes således:
 »§ 25. Bestyrelsen for en regional virksomhed fastsætter  

 årligt budgettet for virksomheden.
Stk. 2. Regnskabet for den regionale virksomhed udarbejdes af  

 bestyrelsen og revideres af Rigsrevisionen.
For så vidt angår TV Syd,  

 revideres regnskabet dog af en statsautoriseret revisor.
Regnskabet for det  

 enkelte finansår forelægges med revisionens bemærkninger kulturministeren til  

 godkendelse.« 20. § 28 affattes således :
 »§ 28. Den landsdækkende TV 2-virksomheds afgørelser i sager,  

 der vedrører institutionens virksomhed, kan ikke indbringes for anden  

 administrativ myndighed, jf. dog stk. 3.
 Stk. 2. De regionale virksomheders afgørelser i sager, der  

 vedrører disse institutioners virksomhed, kan ikke indbringes for anden  

 administrativ myndighed, jf. dog stk. 3.
Stk. 3. I sager om god presseskik og om genmæle kan afgørelser  

 truffet af den TV 2-virksomhed, der er ansvarlig for programmet, indbringes  

 for Pressenævnet efter reglerne i medieansvarslovens kapitel 5-7.« 21. § 29 ophæves.
 22. § 30 affattes således:
 »§ 30. TV 2's samlede virksomhed finansieres gennem TV 2's  

 andel af licensafgifterne og gennem indtægter ved reklamering i TV 2 samt  

 gennem indtægter ved salg af programmer og andre ydelser, tilskud, udbytte,  

 overskudsandele m.v.
Stk. 2. Den landsdækkende virksomhed kan optage lån på almindelige  

 markedsvilkår til finansiering af virksomhedens investeringer, forudsat at  

 den samlede lånoptagelse ikke overstiger 4 pct. af indtægterne ifølge seneste  

 regnskab.
Lånoptagelse herudover skal godkendes af kulturministeren.« 23. §§ 31-33 ophæves.
 24. § 37, stk. 2, affattes således:
»Stk. 2. Reklamer kan indgå i programvirksomheden ved hjælp  

 af satellit efter reglerne i kapitel 8. Tilladelsens indehaver skal påse, at  

 reglerne om reklame overholdes.
Reklamer kan dog ikke indgå i Danmarks Radios  

 programvirksomhed ved hjælp af satellit eller det jordbaserede sendernet.  

 Reklamer kan ikke indgå i programvirksomhed ved hjælp af fællesantenneanlæg i  

 områder, der går ud over et lokalt område.« 25. I § 42 indsættes efter stk. 2 som nyt stykke:
»Stk. 3. Nævnet træffer endvidere den endelige administrative  

 afgørelse i sager om Danmarks Radios og TV 2's programvirksomhed udøvet ved  

 hjælp af de jordbaserede sendernet i henhold til § 7, stk. 3, og § 18, stk.  

 4. Nævnet kan i denne forbindelse påtale overtrædelser af loven og  

 bestemmelser fastsat efter loven.
Nævnet kan endvidere kræve  

 programvirksomheden indstillet midlertidigt eller endeligt, hvis en  

 overtrædelse er grov eller overtrædelser er ofte gentagne.« Stk. 3 bliver herefter stk. 4.
 26. I § 44 indsættes som stk. 4-7:
»Stk. 4. Såfremt selskabet, foreningen el. lign. foruden at  

 opfylde betingelserne i stk. 1-3 repræsenterer alsidige erhvervs- og  

 kulturinteresser i det lokale område, skal en ansøgning om tilladelse til  

 spredning af billedprogrammer ved hjælp af radioanlæg imødekommes, hvis der  

 findes en ubenyttet sendemulighed (frekvens) i området.
Tilladelsen omfatter  

 hele sendetiden på den pågældende frekvens, jf. dog § 50 a, stk. 1, nr. 3.
Stk. 5. Kulturministeren fastsætter regler om anvendelsen af  

 sendemulighederne for lokal fjernsynsvirksomhed i Københavns Kommune,  

 Frederiksberg Kommune og Københavns Amt.
Der kan i den forbindelse fastsættes  

 regler, der fraviger § 45.
 Stk. 6. Tilladelse efter stk. 1 kan begrænses til den sendetid,  

 der er nævnt i § 50 a, stk. 1, nr. 3.
Stk. 7. Indehavere af tilladelse til programvirksomhed efter stk.  

 1 kan med godkendelse af det lokale radio- og fjernsynsnævn overgå til de  

 vilkår, der gælder for tilladelseshavere efter stk. 4 eller stk. 6 for resten  

 af den periode, hvori tilladelsen er gældende.« 27. I § 45 indsættes som 2. pkt.:
»Tilladelsen kan begrænses til den sendetid, der er nævnt i § 50 a,  

 stk. 1, nr. 3.« 28. I § 46, stk. 2, ændres »§§ 50, 51, stk. 1-2«  

 til: »§§ 50, stk. 1-3, 51, stk. 1 og 3«.
 29. I § 49, stk. 1, indsættes efter 1. pkt.:
»Tilladelse udstedes for en bestemt periode, der maksimalt kan være 5  

 år for radio og 7 år for fjernsyn.
Tilladelser i henhold til § 44, stk. 4,  

 udstedes dog for en periode af 7 år.« 30. I § 50 indsættes som stk. 4-6:
 »Stk. 4. For lokal fjernsynsvirksomhed, der udøves i henhold til  

 tilladelser udstedt efter § 44, stk. 4, gælder bestemmelserne i stk. 2 og 3  

 ikke.
 Stk. 5. For lokal radiovirksomhed gælder bestemmelserne i stk. 2  

 og 3 ikke nyheds- og aktualitetsudsendelser samt udsendelser i tidsrummet  

 mellem kl. 23 og kl. 6.
Stk. 6. Kulturministeren kan fastsætte nærmere regler om den del  

 af programvirksomheden, der er omfattet af stk. 4 og 5.« 31. Efter § 50 indsættes:
»§ 50 a.
Tv-stationer, der har tilladelse efter § 44, stk. 4,  

 skal 1) daglig sende mindst 1 time lokalt producerede nyheds- og  

 aktualitetsprogrammer eller andre programmer med udgangspunkt i  

 lokalsamfundet, 2) sørge for, at en væsentlig del af programmerne derudover er  

 dansksprogede eller produceret for et dansk publikum, og 3) afsætte sendetid til selskaber m.v., hvis tilladelse er omfattet af §  

 44, stk. 6, og kommuner, hvis tilladelse er omfattet af § 45.
 Stk. 2. Kulturministeren kan fastsætte nærmere regler om de i stk.  

 1, nr. 1 og 2, nævnte programmer.
Stk. 3. For hvert program, der udsendes som led i  

 programvirksomhed i henhold til § 50, stk. 4 og 5, skal de deltagende  

 tilladelseshavere sørge for, at der er en tilladelseshaver, som er ansvarlig  

 for overholdelse af bestemmelserne i radio- og fjernsynsloven.
Denne  

 tilladelseshaver skal angives ved afslutningen af hvert program.
En eventuel  

 sanktion i henhold til § 55 vil blive pålagt denne tilladelseshaver.« 32. I § 51 indsættes efter stk. 1 som nyt stykke:
»Stk. 2. Reklamer kan ikke indgå i programvirksomheden efter  

 § 44, stk. 6.« Stk. 2 og 3 bliver herefter stk. 3 og 4.
 33. § 55, stk. 2, affattes således:
»Stk. 2. En tilladelse kan inddrages midlertidigt eller  

 endeligt, hvis indehaveren 1) ikke længere opfylder betingelserne i § 44, 2) overtræder § 50, 3) overtræder § 50 a, stk. 1, nr. 3, eller stk. 3, 4) tilsidesætter pålæg meddelt efter § 51, stk. 4, 5) overtræder § 52 eller § 53 eller 6) tilsidesætter § 54 eller pålæg, der er meddelt efter denne  

 bestemmelse.« 34. I § 56, stk. 1, 1. pkt., indsættes efter »radio-  

 og fjernsynsnævn«: », jf. dog stk. 3«.
 35. § 56, stk. 2, affattes således:
»Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.
Udvalget vedrørende  

 Lokal Radio og TV kan, hvis forholdene taler derfor, godkende, at  

 kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles nævn omfattende  

 nabokommuner med tilsammen flere end 200.000 indbyggere været nedsat i den  

 foregående funktionsperiode, kan nedsættelsen af et nyt nævn omfattende de  

 samme kommuner dog ske uden udvalgets godkendelse.« 36. Efter § 56, stk. 2, indsættes som nyt stykke:
»Stk. 3. Der nedsættes et fælles nævn for  

 fjernsynsvirksomhed, som omfatter Københavns Kommune, Frederiksberg Kommune  

 samt kommunerne i Københavns Amt.« Stk. 3-6 bliver herefter stk. 4-7.
 37. § 56, stk. 5, der bliver stk. 6, affattes således:
»Stk. 6. Nævnets funktionsperiode følger den kommunale  

 valgperiode.
Valg til nævnet finder sted snarest muligt efter hvert  

 kommunalvalg, dog senest den 1. april i det efterfølgende år.
Nævnet fungerer  

 indtil udgangen af den måned, i hvilken nyt valg til dette har fundet sted.  

 Kommunalbestyrelsen kan alene afkorte et bestående nævns funktionsperiode med  

 henblik på nedsættelsen af et fælles nævn og under forudsætning af, at et  

 flertal af det pågældende nævns medlemmer vedtager dette.
Et fælles nævns  

 funktionsperiode kan alene afkortes med henblik på nedsættelse af et større  

 fælles nævn.« 38. I § 57, stk. 3, ændres »§ 59, stk. 3« til:  

 »§ 59, stk. 3 og 4«.
 39. I § 59 indsættes efter stk. 3 som nye stykker:
 »Stk. 4. Udvalget træffer afgørelse i sager om programmer,  

 der udsendes samtidig af flere tilladelseshavere eller udsendes i medfør af  

 et fast samarbejdsforhold med andre radio- og fjernsynsforetagender om  

 programvirksomheden, jf. § 50, stk. 4 og 5.
Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. § 60 b.« Stk. 4-8 bliver herefter stk. 6-10.
 40. I § 59, stk. 4, der bliver stk. 6, ændres »flere  

 end 5 kommuner« til: »kommuner med tilsammen flere end 200.000  

 indbyggere«.
 41. I § 59, stk. 5, der bliver stk. 7, ændres  

 »Generaldirektoratet for P & T« til: »Telestyrelsen«.
 42. I § 59, stk. 7, der bliver stk. 9, ændres »stk.  

 2-6« til: »stk. 2-8«.
 43. Efter § 60 indsættes i kapitel 6:
»§ 60 a.
Tv-stationer, der har tilladelse til spredning af  

 billedprogrammer efter § 44, stk. 4, skal til statskassen indbetale en årlig  

 afgift.
Afgiftens størrelse fastsættes årligt på finansloven.
 Stk. 2. Manglende indbetaling af afgiften medfører bortfald af  

 tilladelsen.
 Stk. 3. Kulturministeren fastsætter regler om afgiftens  

 indbetaling.
§ 60 b.
Udvalget vedrørende Lokal Radio og TV kan efter  

 indstilling fra de lokale radio- og fjernsynsnævn yde tilskud til  

 ikkekommercielle lokale radio- og tv-stationer.
Kulturministeren fastsætter  

 regler om fordelingen af tilskud m.v.« 44. Overskriften til kapitel 7 affattes således:
 »Radio- og fjernsynslicens«.
 45. § 61 affattes således:
»§ 61. Størrelsen af afgifterne for opstillede radio- og  

 fjernsynsmodtagere fastsættes for et eller flere år ad gangen af  

 kulturministeren med tilslutning fra Folketingets Finansudvalg.
Afgifterne  

 opkræves af Danmarks Radio og fordeles efter ministerens nærmere bestemmelse  

 til Danmarks Radio, TV 2 og eventuelle andre medierelaterede formål.
Stk. 2. Kulturministeren fastsætter nærmere regler om  

 afgiftspligtens indtræden og ophør, om betalingsfrister og opkrævning samt om  

 rykkergebyrer m.v.
Der påløber renter af for sent betalt licens og andre  

 skyldige beløb.
Renterne beregnes fra forfaldsdagen.
Rentens størrelse  

 beregnes i overensstemmelse med lov om renter.
Efter forhandling med  

 socialministeren og bestyrelserne for Danmarks Radio og TV 2 kan  

 kulturministeren fastsætte regler om nedsættelse eller bortfald af  

 afgifterne.
Der kan stilles midler til rådighed af statskassen til dækning af  

 det indkomsttab, sådanne regler medfører.
Kulturministeren kan fastsætte  

 regler om henstand og eftergivelse af restancer.
Stk. 3. Det i stk. 2 nævnte rykkergebyr kan højst udgøre 200  

 kr.« 46. I § 62 indsættes som stk. 2:
»Stk. 2. Kulturministeren fastsætter regler om kontrolafgift for  

 overtrædelse af stk. 1, 1. pkt.
Størrelsen af kontrolafgiften svarer til det  

 unddragne licensbeløb, dog minimum 500 kr.« 47. § 63, stk. 1, affattes således:
»Ubetalte afgifter og gebyrer efter §§ 61 og 62, stk. 2, kan med  

 tillæg af renter og omkostninger inddrives af Kongeriget Danmarks Hypotekbank  

 og Finansforvaltning (Hypotekbanken). Hypotekbanken kan inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.« 48. I § 63 indsættes som stk. 4-8:
 »Stk. 4. Hypotekbankens afgørelser vedrørende lønindeholdelse og  

 modregning i overskydende skat kan indbringes for finansministeren.
Stk. 5. Fogedretten træffer efter begæring afgørelse om  

 indsigelser vedrørende kontrolafgift, jf. § 62, stk. 2, som skyldneren  

 fremsætter over for Hypotekbanken om dels kravets berettigelse, dels  

 berettigelsen af et meddelt pålæg om lønindeholdelse og om en gennemført  

 modregning.
Begæringen fremsættes over for Hypotekbanken, som indbringer  

 indsigelsen for fogedretten.
Afgørelsen træffes efter reglerne i  

 retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Procesbevillingsnævnet kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« 49. § 65, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 50. § 65, stk. 1, nr. 3, affattes således:
»3) Reklamer må højst udgøre 15 pct. af den daglige sendetid.« 51. § 66, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 52. § 66, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 53. § 67, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 54. § 67, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 55. § 68, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 56. § 68, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 57. § 69, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 58. § 69, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 59. I § 72, stk. 1 , indsættes efter nr. 2:
»3) Nævnet kan afgive udtalelser i sager om overtrædelse af § 64 samt  

 i sager om overtrædelse af bestemmelser fastsat efter § 73, stk. 8, om  

 tilskyndelse til køb eller leje af produkter eller tjenesteydelser.« Nr. 3 bliver herefter nr. 4.
 60. § 73, stk. 4, affattes således:
»Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge drikkevarer med et alkoholindhold på 2,8 pct. vol.  

 eller derover, tobaksprodukter eller varer, der fortrinsvis benyttes i  

 forbindelse med rygning, og lægemidler.« 61. § 76, stk. 1, nr. 5, ophæves, og i stedet indsættes:
»5) i gentagne eller grovere tilfælde overtræder § 62, stk. 1, 1.  

 pkt., eller forskrifter udstedt med hjemmel i denne bestemmelse, 6) overtræder § 62, stk. 1, 2. pkt., eller«.
 Nr. 6 bliver herefter nr. 7.
 62. I § 76, stk. 2, ændres »§ 51, stk. 3« til:  

 »§ 51, stk. 4«.
§ 2 I medieansvarsloven, lov nr. 348 af 6. juni 1991, som ændret ved § 79 i  

 lov nr. 1065 af 23. december 1992, foretages følgende ændringer:
 1. § 27, stk. 3, ophæves.
 2. § 32, stk. 1, affattes således:
»Danmarks Radio, TV 2, TV 2's regionale virksomheder og foretagender,  

 der har tilladelse til radio- eller fjernsynsvirksomhed, hæfter umiddelbart  

 for erstatninger og sagsomkostninger, der idømmes efter § 31.« § 3 Stk. 1. Loven træder i kraft den 1. januar 1997. Dog fastsættes  

 tidspunktet for ikrafttræden af § 1, nr. 12 og 23, af kulturministeren.
 Stk. 2. Kulturministeren kan forlænge beskikkelsesperioden for  

 Danmarks Radios bestyrelse, der nedsattes den 1. oktober 1995, indtil den 31.  

 december 1999.
 Stk. 3. Kulturministeren kan forlænge beskikkelsesperioden for TV  

 2's bestyrelse, der nedsattes den 1. september 1994, indtil den 31. december  

 1998.
 Stk. 4. Kulturministeren kan forlænge eller afkorte  

 beskikkelsesperioderne for bestyrelserne for de regionale TV 2-virksomheder,  

 således at disse alle udløber den 31. december 1998 eller den 31. december år  

 2002. Kulturministeren kan i forbindelse med forlængelse af en bestyrelses  

 beskikkelsesperiode beslutte, at de fastansatte medarbejdere skal vælge et  

 medlem ud over de af repræsentantskabet valgte bestyrelsesmedlemmer.  

 Kulturministeren kan endvidere fravige bestemmelsen i § 21, stk. 5, i lov om  

 radio- og fjernsynsvirksomhed om, at bestyrelsen højst kan bestå af 7  

 medlemmer.
 Stk. 5. Afgiften efter § 60 a som indsat ved § 1, nr. 43,  

 fastsættes, for så vidt angår 1997, til 5 kr. pr. indbygger i  

 tilladelsesområdet.
 Stk. 6. Inden for de nuværende tilladelsers gyldighedsperiode kan  

 de lokale nævn ikke udstede nye tilladelser til lokal fjernsynsvirksomhed,  

 som er af længere varighed end den tilladelse på den pågældende frekvens, som  

 udløber sidst.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 666 af  

 5. juli 1996, foretages følgende ændringer:
 1. I § 4, stk. 1, indsættes som 2. pkt.:
»Dette gælder dog ikke programmer, som spredes i medfør af § 7, stk.  

 3, eller § 18, stk. 4.« 2. I § 4 indsættes efter stk. 2 som nyt stykke:
»Stk. 3. Såfremt fordelingen af programmer i anlægget sker i  

 programpakker, skal samtlige pakker indeholde de programmer, der er omfattet  

 af stk. 1 og 2.« 3. § 7, stk. 1, sidste pkt., affattes således:
»Kulturministeren kan fastsætte nærmere regler om Danmarks Radios  

 public service-forpligtelser.« 4. § 7, stk. 3, affattes således:
»Stk. 3. Danmarks Radio kan herudover udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 5. § 7, stk. 6, affattes således:
»Stk. 6. Danmarks Radio kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.« 6. I § 7 indsættes efter stk. 6 som nyt stykke:
»Stk. 7. Danmarks Radio kan oprette nye selskaber eller  

 indskyde kapital i eksisterende selskaber med henblik på at udøve anden  

 virksomhed, herunder programvirksomhed, eller med henblik på at indgå i  

 samarbejde om medierelaterede aktiviteter med andre virksomheder.« Stk. 7 bliver herefter stk. 8.
 7. § 8 affattes således:
 »§ 8. Danmarks Radios virksomhed finansieres gennem Danmarks  

 Radios andel af licensafgifterne samt gennem indtægter ved salg af programmer  

 og andre ydelser, tilskud, udbytte, overskudsandele m.v.
Stk. 2. Danmarks Radio kan optage lån på almindelige markedsvilkår  

 til finansiering af institutionens investeringer forudsat, at den samlede  

 låneoptagelse ikke overstiger 4 pct. af indtægterne ifølge seneste regnskab.  

 Låneoptagelse herudover skal godkendes af kulturministeren.« 8. § 14 affattes således:
»§ 14. Bestyrelsen fastsætter for hvert finansår budgettet  

 for Danmarks Radios virksomhed.
Budgettet tilsendes kulturministeren og  

 Folketinget til orientering.
Stk. 2. Institutionens regnskab revideres af Rigsrevisionen.
Det  

 af bestyrelsen udarbejdede regnskab for det enkelte finansår forelægges med  

 revisionens bemærkninger kulturministeren til godkendelse og tilsendes  

 derefter Folketinget til orientering.« 9. § 15 ophæves.
 10. § 17 affattes således:
»§ 17. Kulturministeren kan efter forhandling med  

 finansministeren stille en statsgaranti til sikring af opfyldelsen af de  

 pensionsforpligtelser, der påhviler Pensionskassen for tjenestemænd i  

 Danmarks Radio.
Tilsvarende gælder Danmarks Radios forpligtelser til at yde  

 ikke-pensionssikret personale en løbende livsvarig understøttelse som  

 supplement til den sociale pension.« 11. § 18, stk. 1, sidste pkt., affattes således:
»Kulturministeren kan fastsætte nærmere regler om TV 2's public  

 service-forpligtelser.« 12. I § 18, stk. 3, indsættes som 2. pkt. :
»TV 2 påser, at reglerne om reklamer efter kapitel 8  

 overholdes.« 13. § 18, stk. 4, affattes således:
»Stk. 4. Den landsdækkende TV 2-virksomhed kan udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 14. I § 18 indsættes efter stk. 4 som nye stykker  

:
 »Stk. 5. TV 2 kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.
Stk. 6. TV 2 kan oprette nye selskaber eller indskyde kapital i  

 eksisterende selskaber med henblik på at udøve anden virksomhed, herunder  

 programvirksomhed, eller med henblik på at indgå i samarbejde om  

 medierelaterede aktiviteter med andre virksomheder.« Stk. 5 bliver herefter stk. 7.
 15. § 19, stk. 1, 1. og 2. pkt., affattes således:
»TV 2 ledes af en bestyrelse på 11 medlemmer, som beskikkes af  

 kulturministeren (den centrale bestyrelse). 8 af medlemmerne udpeges af  

 kulturministeren og skal tilsammen repræsentere mediemæssig, kulturel,  

 ledelsesmæssig og erhvervsmæssig indsigt.« 16. § 21, stk. 5, affattes således:
»Stk. 5. For hver enkelt af de regionale virksomheder  

 nedsættes for en 4-årig periode en bestyrelse på 5-7 medlemmer (den regionale  

 bestyrelse). De fastansatte medarbejdere vælger 1 medlem, mens de øvrige  

 medlemmer vælges af repræsentantskabet.
Bestyrelsen vælger selv sin formand.  

 Medlemmer af Folketinget, kommunalbestyrelser og amtsråd kan ikke være  

 medlemmer af bestyrelsen.
Umiddelbart genvalg kan kun finde sted en  

 gang.« 17. § 23 ophæves.
 18. § 24 affattes således:
 »§ 24. Den centrale bestyrelse fastsætter for hvert finansår  

 budgettet for den landsdækkende virksomhed, herunder tildeling af midler til  

 hver enkelt af TV 2's regionale virksomheder.
Stk. 2. Regnskabet for den landsdækkende virksomhed udarbejdes af  

 bestyrelsen og revideres af Rigsrevisionen.
Regnskabet for det enkelte  

 finansår forelægges med revisionens bemærkninger kulturministeren til  

 godkendelse og tilsendes derefter Folketinget til orientering.
 Stk. 3. Beretninger og reviderede regnskaber for de regionale  

 virksomheder, jf. § 25, stk. 2, indsendes årligt til den centrale bestyrelse.
Stk. 4. Bestyrelsen afgiver årligt til kulturministeren beretning  

 over den samlede TV 2-virksomhed.
Beretningen tilsendes Folketinget til  

 orientering.« 19. § 25 affattes således:
 »§ 25. Bestyrelsen for en regional virksomhed fastsætter  

 årligt budgettet for virksomheden.
Stk. 2. Regnskabet for den regionale virksomhed udarbejdes af  

 bestyrelsen og revideres af Rigsrevisionen.
For så vidt angår TV Syd,  

 revideres regnskabet dog af en statsautoriseret revisor.
Regnskabet for det  

 enkelte finansår forelægges med revisionens bemærkninger kulturministeren til  

 godkendelse.« 20. § 28 affattes således :
 »§ 28. Den landsdækkende TV 2-virksomheds afgørelser i sager,  

 der vedrører institutionens virksomhed, kan ikke indbringes for anden  

 administrativ myndighed, jf. dog stk. 3.
 Stk. 2. De regionale virksomheders afgørelser i sager, der  

 vedrører disse institutioners virksomhed, kan ikke indbringes for anden  

 administrativ myndighed, jf. dog stk. 3.
Stk. 3. I sager om god presseskik og om genmæle kan afgørelser  

 truffet af den TV 2-virksomhed, der er ansvarlig for programmet, indbringes  

 for Pressenævnet efter reglerne i medieansvarslovens kapitel 5-7.« 21. § 29 ophæves.
 22. § 30 affattes således:
 »§ 30. TV 2's samlede virksomhed finansieres gennem TV 2's  

 andel af licensafgifterne og gennem indtægter ved reklamering i TV 2 samt  

 gennem indtægter ved salg af programmer og andre ydelser, tilskud, udbytte,  

 overskudsandele m.v.
Stk. 2. Den landsdækkende virksomhed kan optage lån på almindelige  

 markedsvilkår til finansiering af virksomhedens investeringer forudsat, at  

 den samlede låneoptagelse ikke overstiger 4 pct. af indtægterne ifølge  

 seneste regnskab.
Låneoptagelse herudover skal godkendes af  

 kulturministeren.« 23. §§ 31-33 ophæves.
 24. § 37, stk. 2, affattes således:
»Stk. 2. Reklamer kan indgå i programvirksomheden ved hjælp  

 af satellit efter reglerne i kapitel 8. Tilladelsens indehaver skal påse, at  

 reglerne om reklame overholdes.
Reklamer kan dog ikke indgå i Danmarks Radios  

 programvirksomhed ved hjælp af satellit eller det jordbaserede sendernet.  

 Reklamer kan ikke indgå i programvirksomhed ved hjælp af fællesantenneanlæg i  

 områder, der går ud over et lokalt område.« 25. I § 42 indsættes efter stk. 2 som nyt stykke:
»Stk. 3. Nævnet træffer endvidere den endelige administrative  

 afgørelse i sager om Danmarks Radios og TV 2's programvirksomhed udøvet ved  

 hjælp af de jordbaserede sendernet i henhold til § 7, stk. 3, og § 18, stk.  

 4. Nævnet kan i denne forbindelse påtale overtrædelser af loven og  

 bestemmelser fastsat efter loven.
Nævnet kan endvidere kræve  

 programvirksomheden indstillet midlertidigt eller endeligt, hvis en  

 overtrædelse er grov, eller overtrædelser er ofte gentagne.« Stk. 3 bliver herefter stk. 4.
 26. I § 44 indsættes som stk. 4-7:
»Stk. 4. Såfremt selskabet, foreningen el. lign., foruden at  

 opfylde betingelserne i stk. 1-3, repræsenterer alsidige erhvervs- og  

 kulturinteresser i det lokale område, skal en ansøgning om tilladelse til  

 spredning af billedprogrammer ved hjælp af radioanlæg imødekommes, hvis der  

 findes en ubenyttet sendemulighed (frekvens) i området.
Tilladelsen omfatter  

 hele sendetiden på den pågældende frekvens, jf. dog § 50 a, stk. 1, nr. 3.
Stk. 5. Kulturministeren fastsætter regler om anvendelsen af  

 sendemulighederne for lokal fjernsynsvirksomhed i Københavns kommune,  

 Frederiksberg kommune og Københavns amt.
Der kan i den forbindelse fastsættes  

 regler, der fraviger § 45.
 Stk. 6. Tilladelse efter stk. 1 kan begrænses til den sendetid,  

 der er nævnt i § 50 a, stk. 1, nr. 3.
Stk. 7. Indehavere af tilladelse til programvirksomhed efter stk.  

 1 kan med godkendelse af det lokale radio- og fjernsynsnævn overgå til de  

 vilkår, der gælder for tilladelseshavere efter stk. 4 eller stk. 6 for resten  

 af den periode, hvori tilladelsen er gældende.« 27. I § 45 indsættes som 2. pkt.:
»Tilladelsen kan begrænses til den sendetid, der er nævnt i § 50 a,  

 stk. 1, nr. 3.« 28. I § 46, stk. 2, ændres »§§ 50, 51, stk. 1-2«  

 til: »§§ 50, stk. 1-3, 51, stk. 1 og 3«.
 29. I § 49, stk. 1, indsættes efter 1. pkt. :
»Tilladelse udstedes for en bestemt periode, der maksimalt kan være 5  

 år for radio og 7 år for fjernsyn.
Tilladelser i henhold til § 44, stk. 4,  

 udstedes dog for en periode af 7 år.« 30. I § 50 indsættes som stk. 4-6 :
 »Stk. 4. For lokal fjernsynsvirksomhed, der udøves i henhold  

 til tilladelser udstedt efter § 44, stk. 4, gælder bestemmelserne i stk. 2 og  

 3 ikke.
 Stk. 5. For lokal radiovirksomhed gælder bestemmelserne i stk. 2  

 og 3 ikke nyheds- og aktualitetsudsendelser samt udsendelser i tidsrummet  

 mellem kl. 23 og kl. 06.
Stk. 6. Kulturministeren kan fastsætte nærmere regler om den del  

 af programvirksomheden, der er omfattet af stk. 4 og 5.« 31. Efter § 50 indsættes:
»§ 50 a.
Tv-stationer, der har tilladelse efter § 44, stk. 4,  

 skal 1) dagligt sende mindst 1 time lokalt producerede nyheds- og  

 aktualitetsprogrammer eller andre programmer med udgangspunkt i  

 lokalsamfundet, 2) sørge for, at en væsentlig del af programmerne derudover er  

 dansksprogede eller produceret for et dansk publikum og 3) afsætte sendetid til selskaber m.v., hvis tilladelse er omfattet af §  

 44, stk. 6, og kommuner, hvis tilladelse er omfattet af § 45.
 Stk. 2. Kulturministeren kan fastsætte nærmere regler om de i stk.  

 1, nr. 1 og 2 nævnte programmer.
Stk. 3. For hvert program, der udsendes som led i  

 programvirksomhed i henhold til § 50, stk. 4 og 5, skal de deltagende  

 tilladelseshavere sørge for, at der er en tilladelseshaver, som er ansvarlig  

 for overholdelse af bestemmelserne i radio- og fjernsynsloven.
Denne  

 tilladelseshaver skal angives ved afslutningen af hvert program.
En eventuel  

 sanktion i henhold til § 55 vil blive pålagt denne tilladelseshaver.« 32. I § 51 indsættes efter stk. 1 som nyt stykke:
»Stk. 2. Reklamer kan ikke indgå i programvirksomheden efter  

 § 44, stk. 6.« Stk. 2 og 3 bliver herefter stk. 3 og 4.
 33. § 55, stk. 2, affattes således:
»Stk. 2. En tilladelse kan inddrages midlertidigt eller  

 endeligt, hvis indehaveren 1) ikke længere opfylder betingelserne i § 44, 2) overtræder § 50, 3) overtræder § 50 a, stk. 1, nr. 3, eller stk. 3, 4) tilsidesætter pålæg meddelt efter § 51, stk. 4, 5) overtræder § 52 eller § 53 eller 6) tilsidesætter § 54 eller pålæg, der er meddelt efter denne  

 bestemmelse.« 34. I § 56, stk. 1, 1. pkt., indsættes efter »radio-  

 og fjernsynsnævn«: », jf. dog stk. 3.« 35. § 56, stk. 2, affattes således:
»Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.
Udvalget vedr.
Lokal  

 Radio og TV kan, hvis forholdene taler derfor, godkende at  

 kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles nævn omfattende  

 nabokommuner med tilsammen flere end 200.000 indbyggere været nedsat i den  

 foregående funktionsperiode, kan nedsættelsen af et nyt nævn omfattende de  

 samme kommuner dog ske uden udvalgets godkendelse.« 36. Efter § 56, stk. 2, indsættes som nyt stykke:
»Stk. 3. Der nedsættes et fælles nævn for  

 fjernsynsvirksomhed, som omfatter Københavns kommune, Frederiksberg kommune  

 samt kommunerne i Københavns amt.« Stk. 3-6 bliver herefter stk. 4-7.
 37. § 56, stk. 5, der bliver stk. 6 , affattes  

 således:
»Stk. 6. Nævnets funktionsperiode følger den kommunale  

 valgperiode.
Valg til nævnet finder sted snarest muligt efter hvert  

 kommunalvalg, dog senest den 1. april i det efterfølgende år.
Nævnet fungerer  

 indtil udgangen af den måned, i hvilken nyt valg til dette har fundet sted.  

 Kommunalbestyrelsen kan alene afkorte et bestående nævns funktionsperiode med  

 henblik på nedsættelsen af et fælles nævn og under forudsætning af, at et  

 flertal af det pågældende nævns medlemmer vedtager dette.
Et fælles nævns  

 funktionsperiode kan alene afkortes med henblik på nedsættelse af et større  

 fælles nævn.« 38. I § 57, stk. 3, ændres »§ 59, stk. 3« til:  

 »§ 59, stk. 3 og 4«.
 39. I § 59 indsættes efter stk. 3 som nye stykker:
 »Stk 4. Udvalget træffer afgørelse i sager om programmer, der  

 udsendes samtidig af flere tilladelseshavere eller udsendes i medfør af et  

 fast samarbejdsforhold med andre radio- og fjernsynsforetagender om  

 programvirksomheden, jf. § 50, stk. 4 og 5.
Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. § 60 b.« Stk. 4-8 bliver herefter stk. 6-10.
 40. I § 59, stk. 4, der bliver stk. 6, ændres  

 »flere end 5 kommuner« til: »kommuner med tilsammen flere end  

 200.000 indbyggere«.
 41. I § 59, stk. 5, der bliver stk. 7, ændres  

 »Generaldirektoratet for P & T« til: »Telestyrelsen«.
 42. I § 59, stk. 7, der bliver stk. 9, ændres  

 »stk. 2-6« til: »stk. 2-8«.
 43. Efter § 60 indsættes i kapitel 6:
»§ 60 a.
Tv-stationer, der har tilladelse til spredning af  

 billedprogrammer efter § 44, stk. 4, skal til statskassen indbetale en årlig  

 afgift.
Afgiftens størrelse fastsættes årligt på finansloven.
 Stk. 2. Manglende indbetaling af afgiften medfører bortfald af  

 tilladelsen.
 Stk. 3. Kulturministeren fastsætter regler om afgiftens  

 indbetaling.
§ 60 b.
Udvalget vedr.
Lokal Radio og TV kan efter indstilling fra  

 de lokale radio- og fjernsynsnævn yde tilskud til ikke-kommercielle lokale  

 radio- og tv-stationer.
Kulturministeren fastsætter regler om fordelingen af  

 tilskud m.v.« 44. Overskriften til kapitel 7 affattes således:  

 »Radio- og fjernsynslicens«.
 45. § 61 affattes således:
»§ 61. Størrelsen af afgifterne for opstillede radio- og  

 fjernsynsmodtagere fastsættes for et eller flere år ad gangen af  

 kulturministeren med tilslutning fra Folketingets finansudvalg.
Afgifterne  

 opkræves af Danmarks Radio og fordeles efter ministerens nærmere bestemmelse  

 til Danmarks Radio, TV 2 og eventuelle andre medierelaterede formål.
Stk. 2. Kulturministeren fastsætter nærmere regler om  

 afgiftspligtens indtræden og ophør, om betalingsfrister og opkrævning samt om  

 rykkergebyrer m.v.
Der påløber renter af for sent betalt licens og andre  

 skyldige beløb.
Renterne beregnes fra forfaldsdagen.
Rentens størrelse  

 beregnes i overensstemmelse med lov om renter.
Efter forhandling med  

 socialministeren og bestyrelserne for Danmarks Radio og TV 2 kan  

 kulturministeren fastsætte regler om nedsættelse eller bortfald af  

 afgifterne.
Der kan stilles midler til rådighed af Statskassen til dækning af  

 det indkomsttab, sådanne regler medfører.
Kulturministeren kan fastsætte  

 regler om henstand og eftergivelse af restancer.
Stk. 3. Det i stk. 2 nævnte rykkergebyr kan højst udgøre 200  

 kr.« 46. I § 62 indsættes som stk. 2:
»Stk. 2. Kulturministeren fastsætter regler om kontrolafgift for  

 overtrædelse af stk. 1, 1. pkt.
Størrelsen af kontrolafgiften svarer til det  

 unddragne licensbeløb, dog minimum 500 kr.« 47. § 63, stk. 1, affattes således:
»Ubetalte afgifter og gebyrer efter §§ 61 og 62, stk. 2, kan med  

 tillæg af renter og omkostninger inddrives af Kongeriget Danmarks Hypotekbank  

 og Finansforvaltning (Hypotekbanken). Hypotekbanken kan inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.
Hypotekbanken kan  

 endvidere inddrive skyldige beløb ved modregning i overskydende skat.« 48. I § 63 indsættes som stk. 4-8:
 »Stk. 4. Hypotekbankens afgørelser vedrørende lønindeholdelse  

 og modregning i overskydende skat kan indbringes for finansministeren.
Stk. 5. Fogedretten træffer efter begæring afgørelse om  

 indsigelser vedrørende kontrolafgift, jf. § 62, stk. 2, som skyldneren  

 fremsætter over for Hypotekbanken om dels kravets berettigelse, dels  

 berettigelsen af et meddelt pålæg om lønindeholdelse og om en gennemført  

 modregning i overskydende skat.
Begæringen fremsættes over for Hypotekbanken,  

 som indbringer indsigelsen for fogedretten.
Afgørelsen træffes efter reglerne  

 i retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Procesbevillingsnævnet kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« 49. § 65, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 50. § 65, stk. 1, nr. 3, affattes således:
»3) Reklamer må højst udgøre 15 pct. af den daglige sendetid.« 51. § 66, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 52. § 66, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 53. § 67, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 54. § 67, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 55. § 68, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 56. § 68, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 57. § 69, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 58. § 69, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 59. I § 72, stk. 1 , indsættes efter nr. 2 :
»3) Nævnet kan afgive udtalelser i sager om overtrædelse af § 64 samt  

 i sager om overtrædelse af bestemmelser fastsat efter § 73, stk. 8, om  

 tilskyndelse til køb eller leje af produkter eller tjenesteydelser.« Nr. 3 bliver herefter nr. 4.
 60. § 73, stk. 4, affattes således:
»Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge drikkevarer med et alkoholindhold på 2,8 pct. vol.  

 eller derover, tobaksprodukter eller varer, der fortrinsvis benyttes i  

 forbindelse med rygning, og lægemidler.« 61. § 76, stk. 1, nr. 5, ophæves, og i stedet indsættes:
»5) i gentagne eller grovere tilfælde overtræder § 62, stk. 1, 1.  

 pkt., eller forskrifter udstedt med hjemmel i denne bestemmelse, 6) overtræder § 62, stk. 1, 2. pkt, eller« Nr. 6) bliver herefter nr. 7).
 62. I § 76, stk. 2, ændres »§ 51, stk. 3« til:  

 »§ 51, stk. 4«.
§ 2 I medieansvarsloven, lov nr. 348 af 6. juni 1991, som ændret ved § 79 i  

 lov nr. 1065 af 23. december 1992, foretages følgende ændringer:
 1. § 27, stk. 3, ophæves.
 2. § 32, stk. 1, affattes således:
»Danmarks Radio, TV 2, TV 2's regionale virksomheder og foretagender,  

 der har tilladelse til radio- eller fjernsynsvirksomhed hæfter umiddelbart  

 for erstatninger og sagsomkostninger, der idømmes efter § 31.« § 3 Stk. 1. Loven træder i kraft den 1. januar 1997. Dog fastsættes  

 tidspunktet for ikrafttræden af § 1, nr. 12 og nr. 23, af kulturministeren.
 Stk. 2. Kulturministeren kan forlænge beskikkelsesperioden for  

 Danmarks Radios bestyrelse, der nedsattes den 1. oktober 1995, indtil den 31.  

 december 1999.
 Stk. 3. Kulturministeren kan forlænge beskikkelsesperioden for TV  

 2's bestyrelse, der nedsattes den 1. september 1994, indtil den 31. december  

 1998.
 Stk. 4. Kulturministeren kan forlænge eller afkorte  

 beskikkelsesperioderne for bestyrelserne for de regionale TV 2-virksomheder,  

 således at disse alle udløber den 31. december 1998 eller den 31. december år  

 2002. Kulturministeren kan i forbindelse med forlængelse af en bestyrelses  

 beskikkelsesperiode beslutte, at de fastansatte medarbejdere skal vælge et  

 medlem ud over de af repræsentantskabet valgte bestyrelsesmedlemmer.  

 Kulturministeren kan endvidere fravige bestemmelsen i lovens § 21, stk. 5,  

 om, at bestyrelsen højst kan bestå af 7 medlemmmer.
 Stk. 5. Afgiften efter lovforslagets § 1, nr. 43, ad § 60 a,  

 fastsættes for så vidt angår 1997 til 5 kr. pr. indbygger i  

 tilladelsesområdet.
 Stk. 6. Inden for de nuværende tilladelsers gyldighedsperiode kan  

 de lokale nævn ikke udstede nye tilladelser til lokal fjernsynsvirksomhed,  

 som er af længere varighed end den tilladelse på den pågældende frekvens, som  

 udløber sidst.
Bemærkninger til lovforslaget Almindelige bemærkninger Lov om radio- og fjernsynsvirksomhed, jf. lovbekendtgørelse nr. 666 af 5.  

 juli 1996, er senest gennemgående revideret ved lov nr. 1065 af 21. december  

 1992 (Folketingstidende 1992-93, Forhandlingerne sp. 819, 1176, 4029, 4309;  

 Tillæg A sp. 1859; Tillæg B sp. 265; Tillæg C sp. 419).
Opfølgning af den 4-årige medieaftale Den 10. maj 1996 blev der mellem regeringen og Det Konservative  

 Folkeparti, Venstre, Socialistisk Folkeparti, Fremskridtspartiet og Dansk  

 Folkeparti indgået en aftale om mediepolitikken for perioden 1997-2000.
 Aftalen har til formål at sikre de danske elektroniske medier så frie og  

 brede rammer som muligt og gøre medierne i stand til at imødegå den øgede  

 udenlandske konkurrence og de udfordringer, som den teknologiske udvikling  

 stiller.
 Hovedpunkterne i aftalen er:
- Danmarks Radio og TV 2 får øgede økonomiske frihedsgrader.
Det nuværende  

 budgetrammesystem ophæves, Danmarks Radio og TV 2 får fuld råderet over deres  

 andele af licensindtægterne, og TV 2 kan frit disponere over  

 reklameindtægterne.
 - Danmarks Radio og TV 2 får mulighed for at oprette datterselskaber eller  

 indgå i samarbejde med andre selskaber samt ret til at drive televirksomhed.
- Public service-forpligtelserne udbygges, bl.a. med krav om øget  

 engagement i dansk filmproduktion og øget anvendelse af uafhængige  

 producenter.
Der skal aflægges regnskab for opfyldelsen af public  

 service-kravene.
 - Der afsættes i perioden 295 mio. kr. til dansk filmproduktion i Danmarks  

 Radio og TV 2.
 - Radiofonden og TV 2-fonden nedlægges.
 - Lokalradioer og lokal-tv får ret til networking på visse betingelser.
 - Lokalradioernes sendestyrke øges fra 30W til 160W, hvor det er muligt,  

 og der gives mulighed for større dækningsområder.
 - Der oprettes en permanent pulje på 50 mio. kr. årligt til støtte af  

 ikke-kommerciel lokal radio og tv.
 - Der oprettes to fire-årige puljer på hver 5 mio. kr. årligt til forsøg  

 med lokal-tv og televirksomhed og forsøg med medieskoler.
 - Den daglige tilladte reklametid hæves fra de nuværende 10 pct. til 15  

 pct.
 - Reklamenævnet får udvidet sin kompetence til at omfatte undersøgelse af  

 »skjult reklame« i programmerne.
 - Licensen stiger med 3,3 pct. årligt, svarende til pris- og  

 lønudviklingen.
 Ifølge aftalen skal der desuden snarest indledes drøftelser om, hvorvidt  

 der er basis for at etablere TV 2 som et aktieselskab med public  

 service-forpligtelser, således at en eventuel nyordning kan træde i kraft pr.  

 1. januar 1998.
 Aftalen er optrykt som bilag til lovforslaget.
Øvrige ændringer Størstedelen af elementerne i medieaftalen forudsætter ændring af lov om  

 radio- og fjernsynsvirksomhed.
Der foreslås endvidere en række andre  

 ændringer, hvoraf hovedparten er præciseringer i forhold til den gældende  

 lov:
 - »Must carry«-forpligtelsen i forhold til Danmarks Radio og TV  

 2 begrænses til programmer, der udsendes som led i deres public  

 service-virksomhed.
 - Det præciseres, i hvilket omfang en kommunalbestyrelse kan afkorte  

 funktionsperioden for et lokalt radio- og fjernsynsnævn.
 - Det præciseres, at TV 2-bestyrelsens administrative afgørelser er  

 endelige.
 - Der foreslås i forbindelse med licensbetalingen ændrede betalings- og  

 rykkerprocedurer samt indførelse af kontrolafgift.
 Der foreslås endvidere visse redaktionelle ændringer.
Lovforslagets statsfinansielle konsekvenser Oprettelsen af puljer til henholdsvis lokal radio- og tv-produktion,  

 forsøg med lokal-tv og televirksomhed og forsøg med medieskoler medfører, at  

 der skal optages 3 tilskudskonti på henholdsvis 50 mio. kr., 5 mio. kr. og 5  

 mio. kr. på finanslovsforslaget for 1997 og de tre følgende finansår til  

 disse formål.
 Finansieringen af lokalradio/tv-puljen sker delvis via en engangsindtægt i  

 1997 på 85 mio. kr. i forbindelse med nedlæggelsen af Radiofonden pr. 1.  

 januar 1997. Derudover vil der fra 1. januar 1997 blive opkrævet en afgift  

 for udstedelse af lokal-tv-tilladelser, som giver mulighed for networking.  

 Afgiften forventes - i takt med, at gældende tilladelser udløber - at  

 indbringe ca. 5 mio. kr. i 1997, 10 mio. kr. i 1998, 15 mio. kr. i 1999 og 25  

 mio. kr. i år 2000. Endelig overføres der til lokalradio/tv-puljen i  

 licensperioden forlods 15 mio. kr. årligt før fordeling mellem Danmarks Radio  

 og TV 2.
 Finansieringen af puljerne til forsøg med lokal-tv og televirksomhed samt  

 forsøg med medieskoler sker alene ved licensmidler.
Som led i medieaftalen er det besluttet fra 1. januar 1997 at ophæve den  

 eksisterende adgang for TV 2 til at optage lån med statsgaranti til sikring  

 af de nødvendige midler til driften af virksomheden.
I konsekvens heraf er  

 den bemyndigelse, der efter tekstanmærkning nr. 11 til § 21 på finansloven  

 gives til kulturministeren til at yde en sådan statsgaranti indenfor en årlig  

 ramme på 200 mio. kr., ikke længere aktuel.
Det fremgår endvidere af aftalen, at TV 2 Reklame A/S lægges ind under TV  

 2/Danmark.
Dette sker i praksis ved, at TV 2/Danmark erhverver statens aktier  

 i TV 2 Reklame A/S.
Salget af statens aktier vil blive forelagt  

 Finansudvalget.
 Lovforslagets administrative konsekvenser.
Fordelingen af de i aftalen nævnte puljemidler til lokal radio og tv m.v.  

 skal forestås af Udvalget vedr.
Lokal Radio og TV.
Midlerne fordeles efter  

 indstilling fra de lokale radio- og fjernsynsnævn.
Der sker således en  

 udvidelse af udvalgets arbejdsopgaver, men dette forventes ikke at få  

 væsentlige administrative konsekvenser.
 Den øgede kompetence til Radio- og TV-Reklamenævnet, for så vidt angår  

 »skjult reklame«, og til Satellit- og Kabelnævnet, for så vidt  

 angår anden programvirksomhed på Danmarks Radios og TV 2's sendernet,  

 medfører ligeledes en udvidelse af disse nævns arbejdsopgaver, men forventes  

 ikke at få administrative konsekvenser.
 Lovforslagets øvrige konsekvenser.
 Lovforslaget forventes ikke at medføre væsentlige finansielle eller  

 administrative konsekvenser for kommunerne.
 Lovforslaget forventes ikke at få erhvervsøkonomiske eller miljømæssige  

 konsekvenser, og det indeholder ikke EU-retlige aspekter.
 Høring over lovforslaget.
 Udkastet til dette lovforslag har været udsendt til høring hos de  

 relevante institutioner, organisationer og ministerier samt hos Kommunernes  

 Landsforening, Amtsrådsforeningen, Københavns og Frederiksberg kommuner.
Bemærkninger til lovforslagets enkelte bestemmelser Til § 1 Til nr. 1 ad § 4, stk. 1 Efter den gældende »must carry«-regel i lovens § 4, stk. 1, skal  

 alle lyd- og billedprogrammer, som udsendes af Danmarks Radio og TV 2 ved  

 hjælp af radioanlæg, herunder satellit, fordeles i fællesantenneanlæg.
I henhold til den mediepolitiske aftale skal Danmarks Radio og TV 2 have  

 mulighed for at oprette nye selskaber og indskyde kapital i eksisterende  

 selskaber med henblik på at indgå i samarbejde med andre virksomheder om  

 medierelaterede aktiviteter, f.eks. betalings-tv, på konkurrencemæssige  

 vilkår.
Der henvises i den forbindelse til lovforslagets nr. 6, ad § 7, stk.  

 7, og nr. 14, ad § 18, stk. 6.
Det foreslås, at forpligtelsen til at fordele Danmarks Radios og TV 2's  

 programmer i fællesantenneanlæg begrænses til programmer udsendt som led i  

 Danmarks Radios og TV 2's public service-virksomhed.
Baggrunden for forslaget  

 er, at Danmarks Radios og TV 2's forretningsmæssige programvirksomhed ellers  

 i medfør af »must carry«-reglen ville blive stillet i en  

 konkurrencemæssig fordelagtig position i forhold til andre foretagenders  

 lignende programvirksomhed.
Til nr. 2 ad § 4, stk. 3 Siden »must carry«-forpligtelsen blev indsat i loven i 1985, er  

 det blevet almindeligt, at fællesantenneanlæg fordeler programmerne i  

 såkaldte programpakker.
Med henblik på at sikre, at de programmer, der er  

 omfattet af »must carry«-forpligtelsen, umiddelbart er til rådighed  

 for alle, som er tilsluttet et fællesantenneanlæg, foreslås det præciseret,  

 at disse programmer skal være indeholdt i samtlige programpakker, såfremt  

 programmerne fordeles i sådanne pakker.
Til nr. 3 ad § 7, stk. 1 Danmarks Radio og TV 2 er som public service-institutioner forpligtet til  

 at opfylde visse krav om alsidighed, kvalitet og mangfoldighed i  

 programudbudet.
Uanset Danmarks Radios og TV 2's forskellige organisation er  

 disse overordnede krav principielt ens for de to institutioner.
 Det indgår i medieaftalen, at Danmarks Radios og TV 2's public  

 service-forpligtelser skal udbygges til at omfatte bl.a. øget engagement i  

 dansk filmproduktion, øget anvendelse af uafhængige producenter, adgang for  

 publikum til allerede udsendte nyheds- og aktualitetsudsendelser gennem  

 Statens Mediesamling, behandling af klagesager og public service-regnskaber.
De public service-forpligtelser, som Danmarks Radio skal opfylde ifølge  

 loven om radio- og fjernsynsvirksomhed, er beskrevet i lovens § 7, stk. 1.  

 Det fremgår heraf, at Danmarks Radio er forpligtet over for hele befolkningen  

 til at sende programmer omfattende nyhedsformidling, oplysning, underholdning  

 og kunst.
Ved programlægningen skal der lægges afgørende vægt på  

 informations- og ytringsfriheden, og i programudbudet skal der tilstræbes  

 kvalitet, alsidighed og mangfoldighed.
Ved informationsformidling skal der  

 lægges vægt på saglighed og upartiskhed.
 Endvidere er der hjemmel for kulturministeren til at fastsætte regler om  

 tekstning eller lignende af fjernsynsprogrammer af hensyn til døve og  

 hørehæmmede.
 Denne hjemmel foreslås udvidet til også at omfatte de forpligtelser, som  

 fremgår af medieaftalen, således at lovens § 7, stk. 1, fortsat indeholder de  

 generelle public service-forpligtelser, mens de specifikke forpligtelser,  

 herunder til tekstning og lignende af fjernsynsprogrammer, indføres i  

 bekendtgørelsen om vedtægten for Danmarks Radio som følger:
» Public service-forpligtelser § X.
Danmarks Radio er forpligtet over for hele befolkningen til  

 at udsende radio- og fjernsynsprogrammer omfattende nyhedsformidling,  

 oplysning, underholdning og kunst.
Stk. 2. Der skal ved programlægningen lægges afgørende vægt på  

 hensynet til informations- og ytringsfriheden.
Der skal i programudbudet  

 tilstræbes kvalitet, alsidighed og mangfoldighed.
Ved  

 informationsformidlingen skal der lægges vægt på saglighed og upartiskhed.
 Stk. 3. Danmarks Radio skal sørge for, at en væsentlig del af de  

 dansksprogede tv-programmer er tekstede eller lignende, så døve og  

 hørehæmmede får alment og bredt udbytte af programmerne.
 Stk. 4. Danmarks Radio skal tilstræbe at tilvejebringe en  

 væsentlig andel af sine dansksprogede tv-programmer fra uafhængige  

 producenter.
 Stk. 5. Danmarks Radio skal tilstræbe at gøre det muligt for  

 Statens Mediesamling at give publikum adgang til, inden for rammerne af  

 ophavsretslovgivningen, at se eller høre tidligere udsendte nyheds- og  

 aktualitetsudsendelser.
Stk. 6. Danmarks Radio skal offentliggøre retningslinjer for  

 behandlingen af henvendelser fra publikum, herunder klager over programmerne.  

Stk. 7. Danmarks Radio skal i tilknytning til årsberetningen  

 offentliggøre et public service-regnskab, som belyser, hvordan Danmarks Radio  

 opfylder sine public service-forpligtelser.
Public service-regnskabet skal  

 indeholde a) en redegørelse for tekstning eller lignende af programmer af hensyn til  

 døve og hørehæmmede, b) en redegørelse for anvendelsen af uafhængige producenter i det  

 dansk-sprogede tv-programudbud, c) en redegørelse for behandling af henvendelser fra publikum om  

 programvirksomheden, herunder klager over programmerne, d) en oversigt over programvirksomheden i henholdsvis radio og tv, som  

 bl.a. viser, hvordan forskellige programtyper er fordelt på sendefladen og på  

 kanalerne, e) en oversigt over lytteres og seeres brug af programudbudene og  

 vurdering af programmerne.« Tilsvarende bestemmelser vil blive indført i vedtægten for TV 2. Der  

 henvises til bemærkningerne til lovforslagets nr. 11, ad § 18, stk. 1.
 Den nye public service-forpligtelse for Danmarks Radio og TV 2 til at gøre  

 det muligt for publikum at se eller høre tidligere udsendte nyheds- og  

 aktualitetsudsendelser gennem Statens Mediesamling er udtryk for et ønske om  

 at rette op på uligheden mellem adgangen til den elektroniske og den skrevne  

 presse.
 Det har i mange år været muligt for alle at se gamle trykte aviser på  

 bibliotekerne, mens adgangen til de tilsvarende elektroniske aviser af  

 rettighedsmæssige årsager i princippet er forbeholdt forskere.
Det forudsættes, at Danmarks Radio og TV 2 ikke stiller krav om vederlag  

 for egne ophavsrettigheder m.v. i forbindelse med ordningen.
Det forventes,  

 at Danmarks Radio og TV 2 vil tilstræbe at erhverve andre nødvendige  

 rettigheder med henblik på at muliggøre ordningen.
Gennemførelse af den nye  

 ordning vil således ske i takt med, at Danmarks Radio og TV 2 erhverver disse  

 rettigheder.
Det indgår i medieaftalen, at Danmarks Radio og TV 2 øger deres engagement  

 i dansk filmproduktion i årene 1997-2000. Det forudsættes at ske ved, at 1) Danmarks Radio, TV 2 og Filminstituttet fortsætter den gældende aftale  

 om anvendelse af i alt 180 mio. kr. i licensmidler til produktion af dansk  

 spillefilm, kortfilm, tv-serier m.v. - eller eventuelt træffer en ny aftale.  

 Det bemærkes, at Danmarks Radio og TV 2 har indgået en lignende aftale med  

 Statens Filmcentral om produktion af dokumentarfilm.
 2) der af Radiofondens formue tilføres Danmarks Radio og TV 2 hver 57,5  

 mio. kr. til filmproduktion i løbet af aftaleperioden, jf. bemærkningerne til  

 lovforslagets nr. 9, ad § 15.
Til nr. 4 ad § 7, stk. 3 Ifølge den gældende lov kan Danmarks Radio og TV 2 udøve anden  

 programvirksomhed ved hjælp af fællesantenneanlæg, såkaldt kabelfødt radio og  

 tv, i medfør af tilladelse efter kapitel 5. Bestemmelsen foreslås nu udvidet  

 til også at omfatte programvirksomhed ved hjælp af satellit.
Til forskel fra  

 andre foretagenders satellit-tv-virksomhed vil Danmarks Radios  

 programvirksomhed dog ikke kunne indeholde reklamer.
 Den foreslåede bestemmelse adskiller sig fra bestemmelsen i den gældende  

 lov om Danmarks Radios og TV 2's mulighed for at sprede deres public  

 service-programmer ved hjælp af satellit, idet den nye bestemmelse gør det  

 muligt for Danmarks Radio og TV 2 at sende f.eks. betalings-tv via satellit.
Forslaget skaber endvidere mulighed for, at Danmarks Radio og TV 2 også  

 kan udnytte det jordbaserede sendernet til programvirksomhed, som ligger ud  

 over public service-virksomheden, eksempelvis betalings-tv.
Det forudsættes,  

 at sådan programvirksomhed udøves efter bestemmelserne i kapitel 5 og regler  

 udstedt i medfør heraf om programvirksomhedens indhold og om optagelse og  

 opbevaring af udsendelserne på bånd.
Det bemærkes, at reklamer ikke vil kunne  

 indgå i sådan programvirksomhed.
Det er de samme regler, som gælder for Danmarks Radios og TV 2's  

 eventuelle programvirksomhed ved hjælp af kabel eller satellit, hvortil der  

 kræves en tilladelse fra Satellit- og Kabelnævnet.
Det anses ikke for  

 nødvendigt at kræve, at de to institutioner skal have en sådan tilladelse af  

 nævnet til at udnytte det jordbaserede sendernet.
Men for at sikre, at  

 eventuelle klager over programvirksomheden behandles på samme måde som klager  

 over konkurrenters programvirksomhed, foreslås det, at tilsynet med den  

 programvirksomhed, som Danmarks Radio og TV 2 udøver via sendernettet i  

 medfør af denne bestemmelse, tillægges Satellit- og Kabelnævnet.
Til nr. 5 ad § 7, stk. 6 Den teknologiske udvikling og den øgede udenlandske konkurrence på  

 tv-området har medført et behov for at give Danmarks Radio og TV 2, herunder  

 de regionale stationer, øgede muligheder for at gå ind på andre områder end  

 den traditionelle programvirksomhed og for at indgå i samarbejde med andre  

 selskaber om medierelaterede aktiviteter.
Medieudviklingen vil i stadig højere grad gøre det vanskeligt at skelne  

 mellem radio/tv-programmer og teletjenester.
Nye tjenester, der er en  

 blanding af traditionelt tv og teletjenester, vil opstå, og de kan forventes  

 at blive en attraktiv aktivitet og dermed et væsentligt element i  

 konkurrencen om medieforbrugerne.
 Hensigten med forslaget om at give Danmarks Radio og TV 2 adgang til at  

 udøve teletjenestevirksomhed er både at sikre forbrugerne adgang til danske  

 public service-tilbud inden for det nye multimedieområde og at sikre public  

 service-virksomhederne den bedst mulige stilling i konkurrencen med andre  

 medievirksomheder.
De to public service-institutioners ressourcer med hensyn til f.eks.  

 programmateriale, medarbejdernes ekspertise og tekniske faciliteter giver dem  

 gode muligheder for at få en fremtrædende position på det fremtidige  

 mediemarked.
Desuden er de frekvenser, som hidtil har været benyttet af Tele  

 Danmark til at udsende Danmarks Radios og TV 2's programmer, blevet  

 overdraget til de to institutioner i forbindelse med teleliberaliseringen.
De teletjenester, der ofte fremhæves som attraktive i det fremtidige  

 informationssamfund, er video-on-demand (film på bestilling), spil og  

 forskellige forretningstjenester som f.eks. »home-banking«.
Af  

 andre typer kan nævnes undervisningsprogrammer leveret efter individuel  

 bestilling, enten af enkeltpersoner eller af særlige grupper som læger,  

 lærere m.v., programmer rettet til særlige interessegrupper som f.eks.  

 skakspillere, målrettede nyhedsprogrammer m.m.
Forslaget giver bl.a.
Danmarks Radio og TV 2 mulighed for at udnytte  

 overskydende kapacitet på deres sendernet til sådanne tjenester.
De vil kunne  

 gøre det enten ved at sælge sendetid til andre tjenesteudbydere eller ved  

 selv at tilbyde teletjenester.
Danmarks Radios og TV 2's mulighed for at  

 udøve teletjenestevirksomhed er dog ikke begrænset til det jordbaserede  

 sendernet, men kan også finde sted på anden måde, f.eks. ved hjælp af  

 satellit.
Under hensyn til Danmarks Radios og TV 2's primære formål som  

 (radio-)tv-programvirksomheder forudsættes det, at de former for  

 teletjenester, de to institutioner får mulighed for selv at tilbyde, har  

 tilknytning til medievirksomhed i bred forstand.
Det udelukker f.eks.  

 almindelige telefonitjenester og lignende.
Det forekommer imidlertid ikke  

 hensigtsmæssigt at fastsætte en udtømmende afgrænsning af mulige tjenester,  

 da udviklingen på området er overordentlig dynamisk og uforudsigelig.
 Danmarks Radio og TV 2 vil kunne sælge overskydende kapacitet på deres  

 sendernet til andre udbydere af teletjenester uden andre begrænsninger end  

 dem, der følger af anden lovgivning, herunder telelovgivningen.
Til nr. 6 ad § 7, stk. 7 Danmarks Radio og TV 2 skal efter forslaget kunne oprette nye selskaber  

 eller indskyde kapital i eksisterende selskaber med henblik på at udøve anden  

 virksomhed, herunder programvirksomhed, enten alene eller i samarbejde med  

 andre.
 Danmarks Radio har allerede ifølge gældende lov hjemmel til selv at udøve  

 anden virksomhed i tilknytning til programvirksomheden eller med henblik på  

 udnyttelse af institutionens tekniske udstyr, særlige sagkundskab m.v. (For  

 så vidt angår TV 2, se nærmere i bemærkningerne til lovforslagets nr. 14, ad  

 § 18, stk. 5).
Hjemlen foreslås nu udvidet, så Danmarks Radio og TV 2 kan indgå i  

 samarbejde med andre selskaber om medierelaterede aktiviteter, f.eks.  

 betalings-tv.
Det bemærkes, at Danmarks Radio i forbindelse med et sådant  

 samarbejde kan indgå i reklamefinansierede projekter.
Danmarks Radio og TV 2 får efter forslaget desuden mulighed for selv at  

 oprette nye selskaber med henblik på udøvelse af anden virksomhed, hvadenten  

 det drejer sig om programvirksomhed eller andet.
Der henvises til  

 bemærkningerne til lovforslagets nr. 14, ad § 18, stk. 6.
Det forudsættes, at den virksomhed, som ligger ud over den traditionelle  

 programvirksomhed, udøves på konkurrencemæssige vilkår.
Det betyder bl.a., at  

 der skal være regnskabsmæssig adskillelse mellem de to former for virksomhed,  

 og at der ikke kan anvendes licensmidler i forbindelse med de nye  

 aktiviteter.
Til nr. 7 ad § 8 Efter de gældende regler finansieres Danmarks Radios virksomhed for et  

 givet finansår - såvel drift som anlæg - ved overførsel af midler fra  

 Radiofonden i overensstemmelse med den for året fastsatte budgetramme samt  

 ved indtægter fra salg af programmer og andre ydelser, tilskud m.v.
 Det foreslås, at de i loven nævnte indtægtskilder suppleres med  

 »udbytte, overskudsandele m.v.« på baggrund af forslaget om at give  

 Danmarks Radio mulighed for at oprette nye selskaber m.v., jf. lovforslagets  

 nr. 6, ad § 7, stk. 7.
 Danmarks Radio har i henhold til de gældende regler som udgangspunkt ikke  

 mulighed for at optage lån til finansiering af virksomheden.
Det fremgår dog af § 18, stk. 3, i vedtægten for Danmarks Radio, jf.  

 bekendtgørelse nr. 148 af 6. marts 1989, at Danmarks Radio har mulighed for -  

 mod tilbagebetaling i et følgende finansår - at hæve indtil 4 pct. mere i  

 Radiofonden end den fastsatte budgetramme.
Mindreforbrug i forhold til den  

 fastsatte budgetramme kan umiddelbart overføres til det følgende finansår som  

 genbevilling.
Formålet med denne ordning er bl.a. at gøre det muligt for  

 Danmarks Radios ledelse i begrænset omfang at træffe hensigtsmæssige  

 udgiftskrævende dispositioner, uanset at fastsatte budgetrammer herved  

 overskrides.
 Herudover har Danmarks Radio adgang til at anvende op til 50 mio. kr. af  

 Radiofondens midler til investering i programmer til senere visning - den  

 såkaldte »rettighedsfond«.
Med nedlæggelsen af Radiofonden pr. 1. januar 1997 eksisterer ovennævnte  

 »lånemuligheder« ikke længere.
Da det fortsat kan være  

 hensigtsmæssigt at udjævne udsving i investeringsniveauet over en årrække,  

 foreslås det, at Danmarks Radio i stedet får mulighed for at finansiere  

 større investeringer ved optagelse af lån på almindelige markedsvilkår.
For  

 at undgå væsentlige bindinger i forhold til fremtidig licensfastsættelse,  

 begrænses den samlede låneoptagelse til 4 pct. af Danmarks Radios indtægter  

 ifølge seneste regnskab, idet kulturministeren dog kan godkende eventuel  

 yderligere låneoptagelse.
Finansieringsomkostningerne i forbindelse med  

 eventuel låneoptagelse dækkes over driften.
Gæld vedrørende sendernettet  

 indgår ikke i opgørelsen.
Almindelige driftskreditter betragtes ikke som lån.  

 Kautions- og finansielle leasingforpligtelser sidestilles med lån.
Danmarks Radio vil ikke få adgang til lånefinansiering af driftsformål, da  

 udjævningshensynet ikke gør sig gældende her.
Driftsudgifterne skal derfor  

 holdes indenfor rammerne af de politisk fastlagte licensindtægter samt  

 eventuelle øvrige indtægter.
 Adgangen til at optage lån til investeringer vil medføre behov for en  

 ændring af reglerne for Danmarks Radios regnskab.
Til nr. 8 ad § 14 Efter de gældende regler fremsætter Danmarks Radios bestyrelse forslag til  

 budgetrammer for henholdsvis den ordinære virksomhed og kortbølgevirksomheden  

 sammen med forslag om størrelsen af licensafgifterne.
Indenfor de af  

 kulturministeren fastsatte rammer fastsætter bestyrelsen herefter budgettet  

 for Danmarks Radios virksomhed.
 Det fremgår af den mediepolitiske aftale, at budgetrammesystemet  

 afskaffes, hvorefter Danmarks Radio vil kunne disponere fuldt ud over sin  

 andel af licensindtægterne samt eventuelle øvrige indtægter.
 Danmarks Radios bestyrelse skal herefter ikke længere foretage  

 budgetlægning for det kommende finansår indenfor rammer fastsat af  

 kulturministeren og skal følgelig heller ikke fremkomme med forslag til  

 sådanne rammer.
 Uagtet, at der ikke længere fastlægges en særlig ramme for Danmarks Radios  

 kortbølgevirksomhed, forudsættes det, at kortbølgevirksomheden som minimum  

 opretholdes i sit nuværende omfang.
I konsekvens af, at licensen ikke alene går til finansiering af Danmarks  

 Radios (og TV 2's) virksomhed, skal Danmarks Radios bestyrelse ikke længere  

 fremsætte forslag til licensafgifternes størrelse.
Kulturministeren vil i  

 stedet forud for fremtidige licensfastlæggelser høre Danmarks Radio og TV 2  

 for så vidt angår deres behov for licensmidler.
 Danmarks Radio skal fortsat fremsende sit budget til kulturministeren og  

 Folketinget til orientering, ligesom bestemmelserne om institutionens  

 regnskabsaflæggelse opretholdes.
Til nr. 9 ad § 15 Danmarks Radios andel af licensafgifterne indgår efter den gældende § 15 i  

 en særlig fond, der benævnes Radiofonden og administreres af Danmarks Radios  

 bestyrelse.
Af den mediepolitiske aftale fremgår, at budgetrammesystemet afskaffes,  

 hvorefter Danmarks Radio vil kunne disponere fuldt ud over sin andel af  

 licensindtægterne samt eventuelle øvrige indtægter.
Aftalen forudsætter  

 følgelig, at Radiofonden nedlægges pr. 1. januar 1997.
 Fondens formue, som på det tidspunkt anslås at udgøre ca. 480 mio. kr.,  

 overføres dels til Danmarks Radio til dækning af:
1. Danmarks Radios planlagte ekstraordinære investeringer i digitalisering  

 af produktionsapparatet: 200 mio. kr., 2. et øget engagement i dansk filmproduktion i aftaleperioden: gradvist  

 stigende fra forventet 7,5 mio. kr. i 1997 til 25 mio. kr. i år 2000, ialt  

 57,5 mio. kr. og 3. merudgifter i årene 1995 til 1998 som følge af Danmarks Radios  

 Pensionskasses betaling af realrenteafgift: 80 mio. kr., dels til TV 2 til dækning af et øget engagement i dansk filmproduktion i  

 aftaleperioden: gradvist stigende fra forventet 7,5 mio. kr. i 1997 til 25  

 mio. kr. i år 2000, ialt 57,5 mio. kr., og dels til Kulturministeriet med  

 henblik på oprettelse af en pulje til lokal radio og tv: 85 mio. kr.
 Såfremt Radiofondens formue ved udgangen af 1996 viser sig at være  

 væsentlig større eller mindre end det ovennævnte anslåede beløb på 480 mio.  

 kr., vil fordelingen blive drøftet med partierne bag den mediepolitiske  

 aftale.
Til nr. 10 ad § 17 Efter den gældende bestemmelse kan kulturministeren efter forhandling med  

 finansministeren stille en statsgaranti til sikring af  

 pensionsforpligtelserne over for de tjenestemænd, der er ansat i Danmarks  

 Radio.
 Bemyndigelsen blev indsat i loven i 1987 i forbindelse med udformningen af  

 en ny styrelsesordning for Danmarks Radio, hvor det blev konstateret, at  

 Pensionsfonden for Danmarks Radios tjenestemænd (nu Pensionskassen for  

 Tjenestemænd i Danmarks Radio) ikke havde tilstrækkelig formue til  

 forsikringsmæssig dækning af sine forpligtelser.
Danmarks Radio har indtil 1993 givet tilsagn om en livsvarig  

 understøttelse som supplement til folkepensionen til medarbejdere uden en  

 pensionsordning, svarende til supplementsunderstøttelsesordningen i staten.  

 Tilsagn om sådanne understøttelser gives således ikke længere.
Efter den  

 gældende bestemmelse er der ikke mulighed for at stille statsgaranti for så  

 vidt angår disse ordninger.
Da Finanstilsynet har stillet krav om afdækning af  

 understøttelsesordningerne på linie med pensionskassens  

 pensionsforpligtelser, foreslås det, at bemyndigelsen til at stille  

 statsgaranti udvides til også at omfatte disse ordninger.
Statsgarantien, der  

 forventes at være på ca. 75 mio. kr., vil betyde, at Danmarks Radio undgår  

 akutte kapitalkrav til henlæggelser for disse forpligtelser.
Kulturministeren har i medfør af den gældende bestemmelse i 1989 stillet  

 en statsgaranti på ca. 600 mio. kr. til sikring af pensionskassens  

 pensionsforpligtelser.
Samtidig blev det aftalt, at Danmarks Radio skulle øge  

 indbetalingen af bidrag til pensionskassen.
I tekstanmærkning nr. 12 til § 21  

 på finansloven er anført, at »Kulturministeren bemyndiges til at  

 opretholde statsgarantien i en overgangsperiode frem til år 2014, hvor der  

 forventes at være balance mellem pensionskassens formue og de  

 forsikringsmæssige forpligtelser«.
 Det må imidlertid konstateres, at der - bl.a. som følge af det faldende  

 renteniveau - ikke vil være balance mellem formue og forpligtelser i 2014,  

 medmindre der sker en væsentlig øgning af Danmarks Radios indbetalinger til  

 pensionskassen.
Kulturministeriet er på denne baggrund efter drøftelse med  

 Finansministeriet indstillet på at søge statsgarantien forlænget indtil år  

 2022 med henblik på at gøre det muligt for Danmarks Radio at strække  

 merindbetalingerne til pensionskassen over en længere periode.
Statsgarantien  

 er uændret på ca. 600 mio. kr.
 Fra statens side bliver der knyttet en række skærpede betingelser til  

 ydelse af statsgarantien, blandt andet om årlig opfølgning på, at  

 reserveopbygningen i pensionskassen er tilstrækkelig til afdækning af de  

 forpligtelser, der følger af, at statsgarantien ophører i 2022. Tilsvarende  

 opfølgning vil gælde understøttelsesordningen.
Til nr. 11 ad § 18, stk. 1 Bestemmelsen svarer til den, der foreslås for Danmarks Radio.
 De public service-forpligtelser, der - som nævnt i bemærkningerne til  

 forslaget om Danmarks Radio - skal indføres i vedtægten, vil tilsvarende  

 blive indført i vedtægten for TV 2. Det drejer sig om bestemmelserne om  

 tekstning og lignende af tv-programmer, publikums adgang til tidligere  

 udsendte nyheds- og aktualitetsudsendelser, retningslinjer for behandling af  

 henvendelser fra publikum og public service-regnskaber.
 Med hensyn til medieaftalens krav om øget anvendelse af uafhængige  

 producenter skal det bemærkes, at loven allerede indeholder en bestemmelse  

 om, at TV 2, incl. de regionale virksomheder, selv producerer nyheds- og  

 aktualitetsudsendelser, mens øvrige programmer fortrinsvis købes hos andre  

 producenter.
Medieaftalen understreger således entreprisemodellens betydning som  

 grundlag for TV 2-virksomheden.
Ligesom det er tilfældet for Danmarks Radio,  

 foreslås TV 2's public service-regnskab at indeholde en oversigt over  

 anvendelsen af uafhængige producenter.
 Der henvises i øvrigt til bemærkningerne til lovforslagets nr. 3, ad § 7,  

 stk. 1.
Til nr. 12 ad § 18, stk. 3 Forslaget er en konsekvens af forslaget om nedlæggelse af TV 2 Reklame  

 A/S, jf. ændringsforslag nr. 23, ad §§ 31-33. I henhold til den gældende lovs  

 § 32, stk. 1, påser TVR, at regler om reklamer i TV 2 efter kapitel 8  

 overholdes.
Dette gælder både landsdækkende og regionale reklamer.
 Det foreslås, at denne forpligtelse, efter at TVR er lagt ind under TV 2,  

 påhviler TV 2. Dette svarer herefter til, hvad der gælder på satellitområdet  

 samt på lokal radio- og tv-området, hvor det er tilladelsens indehaver, som  

 skal påse, at reklamereglerne overholdes.
Til nr. 13 ad § 18, stk. 4 Bestemmelsen svarer til forslaget om Danmarks Radios mulighed for at udøve  

 programvirksomhed ved hjælp af satellit m.v.
Dog vil TV 2's programvirksomhed  

 kunne indeholde reklamer.
Der henvises til bemærkningerne til lovforslagets  

 nr. 4, ad § 7, stk. 3.
Til nr. 14 ad § 18, stk. 5 Bestemmelsen er parallel til bestemmelsen om Danmarks Radios adgang til at  

 udøve anden virksomhed (end programvirksomhed).
TV 2 har, ligesom Danmarks Radio, mulighed for at skaffe supplerende  

 indtægter gennem salg af programmer og andre ydelser.
Det fremgår imidlertid  

 kun af den gældende lovs bestemmelse i § 30 om finansieringen af TV 2, og  

 ikke, som for Danmarks Radios vedkommende, af en selvstændig bestemmelse.
Det  

 foreslås derfor, at der i forbindelse med udvidelsen af de to institutioners  

 mulighed for at udøve anden virksomhed indføres en sådan selvstændig  

 bestemmelse for TV 2.
 Der henvises iøvrigt til bemærkningerne til lovforslagets nr. 5, ad § 7,  

 stk. 6.
ad § 18, stk. 6 Bestemmelsen er parallel til bestemmelsen om Danmarks Radios adgang til at  

 oprette nye selskaber eller indgå i samarbejde med andre virksomheder.
 Det skal bemærkes, at TV 2's mulighed for at udøve anden programvirksomhed  

 end public service-virksomheden ved hjælp af kabel, satellit eller det  

 jordbaserede sendernet, alene gælder den landsdækkende TV 2-virksomhed, jf.  

 den gældende begrænsning vedr. kabelfødt programvirksomhed.
 Der henvises iøvrigt til bemærkningerne til lovforslagets nr. 6, ad § 7,  

 stk. 7.
Til nr. 15 ad § 19, stk. 1 TV 2's centrale bestyrelse består i henhold til den gældende lov af 9  

 medlemmer, hvoraf 6 udpeges af kulturministeren.
De regionale bestyrelser  

 udpeger i fællesskab 2 medlemmer, og medarbejderne i den landsdækkende  

 virksomhed udpeger 1 medlem til den centrale bestyrelse.
De ministerudpegede  

 medlemmer skal tilsammen repræsentere mediemæssig, kulturel og ledelsesmæssig  

 indsigt.
 Det foreslås, at antallet af medlemmer i TV 2's centrale bestyrelse  

 udvides med 2, og at der stilles krav om, at også erhvervsmæssig indsigt skal  

 være repræsenteret i bestyrelsen.
 Forslaget skal ses på baggrund af forslaget om at lægge TV 2 Reklame A/S  

 ind under TV 2, jf. lovforslagets nr. 23, ad §§ 31-33. Da den centrale  

 bestyrelse herigennem får ansvaret for at tilvejebringe de nødvendige  

 reklameindtægter til virksomheden, må det anses for væsentligt, at også  

 erhvervsmæssig, herunder reklamemæssig, sagkundskab er repræsenteret i  

 bestyrelsen.
Med henblik på at sikre kontinuitet i forbindelse med sammenlægningen af  

 TV 2 og TV 2 Reklame A/S er det derfor tanken for resten af den indeværende  

 beskikkelsesperiode, d.v.s. indtil 31. august 1998, jf. dog lovforslagets §  

 3, stk. 3, om at forlænge perioden indtil 31. december 1998, at udpege den  

 nuværende formand for TV 2 Reklame A/S som det ene af de to nye medlemmer af  

 den centrale bestyrelse.
Derudover vil der - ligeledes for resten af den  

 indeværende periode - blive udpeget et nyt medlem med bred erhvervsmæssig  

 sagkundskab.
Spørgsmålet om TV 2-bestyrelsens størrelse og sammensætning på længere  

 sigt vil blive taget op til fornyet overvejelse mellem aftaleparterne, når  

 der senest 1. januar 1998 er truffet beslutning om, hvorvidt TV 2 skal  

 omdannes til et aktieselskab.
Der henvises til pkt. 10 i medieaftalen.
Til nr. 16 ad § 21, stk. 5 Efter den gældende lov udpeger medarbejderne i den landsdækkende TV  

 2-virksomhed et medlem til den centrale TV 2-bestyrelse.
Ved  

 ændringsforslaget opnås en sidestilling af det landsdækkende TV 2 og de  

 regionale TV 2-virksomheder, for så vidt angår medarbejderrepræsentation.
Det  

 forudsættes, at den foreslåede ændring af sammensætningen af bestyrelsen  

 gennemføres fra og med førstkommende bestyrelsesvalg efter 1. januar 1997.
 Det bemærkes, at der, for så vidt angår TV Syd, som er organiseret som et  

 aktieselskab, er tale om en fravigelse af aktieselskabslovens regler om  

 medarbejderrepræsentation.
Til nr. 17 ad § 23 Efter de gældende regler stiller TV 2's centrale bestyrelse efter  

 forhandling med de regionale bestyrelser forslag til kulturministeren om  

 fordeling af sendetid og budgetrammer for det kommende år mellem den  

 landsdækkende virksomhed og de regionale virksomheder.
Indenfor de af  

 kulturministeren fastsatte rammer fastsætter bestyrelsen herefter budgettet  

 for den landsdækkende virksomhed.
 Af den mediepolitiske aftale fremgår, at budgetrammesystemet afskaffes,  

 hvorefter TV 2 vil kunne disponere fuldt ud over reklameindtægterne og sin  

 andel af licensindtægterne samt eventuelle øvrige indtægter.
 Det forudsættes, at der ikke sker nogen reduktion i hverken den ordinære  

 sendetid på 150 timer årligt eller i det beløb (målt i reale priser), der  

 tildeles den enkelte regionale virksomhed, i forhold til niveauet i 1996.  

 Derimod vil det være op til TV 2's centrale bestyrelse at træffe beslutning  

 om en eventuel forhøjelse af det samlede beløb til TV 2-regionerne og i givet  

 fald om fordelingen af forhøjelsen på de enkelte regionale virksomheder.
 Det bemærkes, at de regionale virksomheder vil få overført midler til  

 dækning af udgifter ved digitalisering af produktionsapparatet.
Kompetencen til at fastsætte fordelingen af sendetiden mellem de regionale  

 virksomheder og den landsdækkende virksomhed - samt placeringen af den  

 regionale sendetid - tilkommer TV 2's centrale bestyrelse.
Det forudsættes,  

 at fordelingen af den regionale sendetid som hidtil fastsættes efter  

 forhandling med de regionale bestyrelser.
Til nr. 18 ad § 24 Den centrale bestyrelse vil fortsat skulle fastsætte budgettet for den  

 landsdækkende virksomhed, men der vil som følge af ophævelsen af  

 budgetrammesystemet ikke længere være tale om, at dette skal ske indenfor  

 rammer fastsat af kulturministeren.
 Ophævelsen af budgetrammesystemet og nedlæggelsen af TV 2-fonden  

 indebærer, at hele TV 2's andel af licensen indgår som indtægt i regnskabet  

 for den landsdækkende virksomhed, mens de beløb, der overføres til hver  

 enkelt af de regionale virksomheder, optræder som udgiftsposter.
 Som følge af nedlæggelsen af TV 2-fonden og overførsel af fondens aktiver  

 og passiver til den landsdækkende virksomhed, vil den centrale bestyrelse  

 ikke længere skulle aflægge særskilt regnskab for TV 2-fonden.
 Ministeren godkender regnskabet, og det foreslås, at det i lighed med  

 Danmarks Radios regnskab tilsendes Folketinget til orientering.
 Som følge af, at Rigsrevisionen fremover vil revidere de regionale  

 virksomheders regnskaber, jf. bemærkningerne til lovforslagets nr. 19, ad §  

 25, ophæves bestemmelsen i stk. 3, 2. og 3. pkt. om Rigsrevisionens adgang  

 til at gennemgå TV 2-regionernes regnskaber.
Den beretning, som den centrale bestyrelse årligt fremsender til  

 kulturministeren, forudsættes at indeholde godkendte regnskabstal for såvel  

 den landsdækkende virksomhed som de regionale virksomheder.
Det foreslås, at  

 beretningen - på samme måde som regnskabet - fremsendes til Folketinget til  

 orientering.
Til nr. 19 ad § 25 De regionale TV 2-bestyrelser vil fortsat skulle fastsætte budgettet for  

 den regionale virksomhed, men der vil som følge af ophævelsen af  

 budgetrammesystemet ikke længere være tale om, at dette skal ske indenfor  

 rammer fastsat af kulturministeren.
I 1996 overføres i henhold til fastlagte budgetrammer ialt ca. 275 mio.  

 kr. til de regionale virksomheder.
Dette niveau forudsættes som minimum  

 opretholdt efter ophævelsen af budgetrammesystemet.
For at sikre offentlig  

 kontrol med anvendelsen af så betydelige midler foreslås det, at  

 Rigsrevisionen fremover skal revidere regnskaberne for de regionale TV  

 2-virksomheder.
Rigsrevisionen reviderer i forvejen regnskaberne for Danmarks  

 Radio og TV 2's landsdækkende virksomhed.
Det forudsættes, at revisionen af  

 årsregnskaberne for 1996 færdiggøres af de nuværende revisorer.
Bortset fra TV Syd er de regionale TV 2-virksomheder organiseret som  

 selvejende institutioner, medens TV Syd af historiske grunde er organiseret  

 som et aktieselskab.
Det forudsættes på denne baggrund, at den gældende  

 revisionsordning for TV Syd, hvorefter regnskabet revideres af en  

 statsautoriseret revisor, videreføres.
Rigsrevisionen har i medfør af  

 rigsrevisorloven adgang til at foretage regnskabsgennemgang og  

 forvaltningsrevision af TV Syd's regnskab.
Samtidig forudsættes, at kulturministeren skal godkende regionernes  

 regnskaber - i lighed med regnskaberne for Danmarks Radio og TV 2's  

 landsdækkende virksomhed.
For så vidt angår TV Syd er der tale om en  

 fravigelse af reglerne om regnskabsgodkendelse i årsregnskabsloven og  

 aktieselskabsloven således, at det ikke er bestyrelsen, men derimod  

 kulturministeren, som skal godkende regnskabet.
Til nr. 20 ad § 28 Det fremgår af § 10, stk. 2, at Danmarks Radios afgørelse i sager, der  

 vedrører institutionens virksomhed, ikke kan indbringes for anden  

 administrativ myndighed.
En tilsvarende lovbestemmelse har hidtil ikke  

 eksisteret i relation til TV 2's afgørelser.
Af hensyn til paralleliteten med  

 Danmarks Radio, og for at etablere det formelle grundlag for den hidtidige  

 praksis i relation til TV 2's afgørelser, foreslås tilsvarende bestemmelser  

 indarbejdet i loven vedrørende afgørelser truffet af henholdsvis TV 2's  

 landsdækkende virksomhed og de enkelte regionale virksomheder.
 Som hidtil vil afgørelser i sager om god presseskik og om genmæle kunne  

 indbringes for Pressenævnet.
Til nr. 21 ad § 29 TV 2's andel af licensafgifterne samt overskud ved reklamering i TV 2  

 indgår efter den gældende § 29 i en særlig fond, der benævnes TV 2-fonden og  

 administreres af den centrale bestyrelse.
 Det fremgår af den mediepolitiske aftale, at budgetrammesystemet  

 afskaffes, hvorefter TV 2 vil kunne disponere fuldt ud over sin andel af  

 licensindtægterne samt reklameindtægter og eventuelle øvrige indtægter.  

 Aftalen forudsætter følgelig, at TV 2-fonden nedlægges pr. 1. januar 1997.
 Fondens aktiver og passiver overføres til TV 2's landsdækkende virksomhed.
 Af nettoformuen, som på det tidspunkt anslås at udgøre ca. 350 mio. kr.,  

 forudsættes 50 mio. kr. at medgå til finansiering af TV 2's drift i 1997, som  

 følge af, at TV 2's licensmidler i 1997 i henhold til medieaftalen er ca. 50  

 mio. kr. lavere end tidligere forudsat.
De resterende 300 mio. kr. forudsættes overført til TV 2's landsdækkende  

 virksomhed med henblik på digitalisering af produktionsapparatet i såvel den  

 landsdækkende virksomhed som i TV 2's regioner.
Digitaliseringsprocessen  

 forudsættes at foregå parallelt i TV 2's landsdækkende virksomhed og  

 regionerne.
Det forudsættes ligeledes, at al anskaffelse af udstyr og  

 overførsel af midler til regionerne til finansiering heraf sker som led i en  

 fælles anskaffelsesplan, som er forhandlet med regionerne og godkendt af den  

 centrale bestyrelse.
I det omfang, der ikke måtte være grundlag for at  

 anvende det fulde beløb til digitalisering indenfor aftaleperioden, kan  

 overskydende midler efter aftale med kulturministeren anvendes til  

 ekstraordinær nedbringelse af TV 2's gæld.
 I det omfang TV 2-fondens nettoformue ved fondens nedlæggelse måtte vise  

 sig større eller mindre end de anslåede 350 mio. kr., justeres de 300 mio.  

 kr., der er afsat til digitalisering, tilsvarende op eller ned.
Til nr. 22 ad § 30 Efter den gældende § 30 finansieres TV 2's samlede virksomhed ved beløb,  

 der overføres fra TV 2-fonden i overensstemmelse med de af kulturministeren  

 fastsatte rammebudgetter og gennem indtægter ved salg af programmer og andre  

 ydelser, tilskud m.v.
 Det foreslås, at de i loven nævnte indtægtskilder suppleres med  

 »udbytte, overskudsandele m.v.« på baggrund af forslaget om at give  

 TV 2 mulighed for at oprette nye selskaber m.v., jf. lovforslagets nr. 14, ad  

 § 18, stk. 6.
 TV 2 har herudover haft mulighed for med ministerens godkendelse at optage  

 statsgaranterede lån til sikring af de nødvendige midler til driften af  

 virksomheden, ligesom TV 2-virksomheden har kunnet optage lån til  

 virksomhedens etablering efter finansministerens nærmere bestemmelse.  

 Finansministeren har i den forbindelse været bemyndiget til at dække  

 finansieringsbehovet gennem statslån.
 Med nedlæggelsen af TV 2-fonden pr. 1. januar 1997 vil TV 2 frit kunne  

 disponere over sin andel af licensindtægterne samt over reklameindtægter og  

 eventuelle yderligere indtægter.
Nedlæggelsen af TV 2-fonden indebærer endvidere, at fondens aktiver og  

 passiver overføres til TV 2's landsdækkende virksomhed.
Det gælder bl.a. de  

 lån, der i medfør af den eksisterende § 30, stk. 2 og 3, i årene 1989 til  

 1993 er optaget af TV 2-fonden for at sikre driften af TV 2 indenfor den  

 godkendte budgetramme på trods af svigtende indtægter, og som er optaget mod  

 statsgaranti.
Statsgarantien på disse lån opretholdes, hvorimod TV 2 ikke  

 fremover vil få adgang til at optage statsgaranterede lån, jf. medieaftalen.  

 Af samme grund udgår § 30, stk. 2 og 3.
Med hjemmel i den gældende § 30, stk. 4, har TV 2 optaget statslån til  

 finansiering af virksomhedens etablering.
Da etableringsfasen er omme, ses  

 der ikke længere at være behov for den nævnte hjemmel.
TV 2 har i årene 1991-97, jf.
Akt 86 af 11. december 1991 og Akt 16 af 27.  

 oktober 1993, været fritaget for renter og har haft henstand på afdrag af de  

 optagne statslån på ialt 528 mio. kr.
Det forudsættes, at denne ordning som  

 udgangspunkt videreføres i den af medieaftalen dækkede periode, d.v.s. frem  

 til og med år 2000. Sagen vil blive forelagt Folketingets Finansudvalg.
Som nyt stk. 2 gives hjemmel til TV 2's landsdækkende virksomhed til at  

 optage lån til finansiering af virksomhedens investeringer.
Baggrunden herfor  

 er, at det kan være hensigtsmæssigt at udjævne udsving i investeringsniveauet  

 over en årrække ved optagelse af lån på almindelige markedsvilkår.
For at  

 undgå væsentlige bindinger i forhold til fremtidig licensfastsættelse,  

 begrænses den samlede låneoptagelse til 4 pct. af indtægterne ifølge seneste  

 regnskab.
Kulturministeren kan dog godkende eventuel yderligere  

 låneoptagelse.
Finansieringsomkostningerne i forbindelse med eventuel  

 låneoptagelse dækkes over driften.
Lån optaget før 1. januar 1997 og gæld vedrørende sendernettet indgår ikke  

 i opgørelsen.
Almindelige driftskreditter betragtes ikke som lån.
Kautions-  

 og finansielle leasingforpligtelser sidestilles med lån.
 TV 2 har i lighed med Danmarks Radio ikke adgang til lånefinansiering af  

 driftsformål.
Lånebegrænsningen omfatter alene den landsdækkende virksomhed.
Der har  

 hidtil ikke været fastsat regler om de regionale TV 2-virksomheders adgang  

 til lånefinansiering.
Til nr. 23 ad §§ 31-33 I forbindelse med etableringen af TV 2-virksomheden blev det besluttet at  

 oprette et 100 pct. statsejet aktieselskab med det formål at formidle  

 reklameindslag i TV 2 på et forretningsmæssigt grundlag.
 Baggrunden for beslutningen om, at reklamevirksomheden i TV 2 skulle  

 varetages af et særligt selskab oprettet til formålet, var ønsket om at  

 adskille programvirksomheden og reklamevirksomheden for dermed at hindre, at  

 annoncørerne får indflydelse på programvirksomheden.
Ikke mindst i lyset af den skærpede konkurrencesituation for TV 2 anses  

 det imidlertid nu for at være af væsentlig betydning for TV 2's fremtidige  

 økonomiske situation, at bestyrelsen for TV 2's landsdækkende virksomhed får  

 ansvaret for alle udgifter og indtægter, herunder reklameindtægterne, således  

 at TV 2 kan disponere på et samlet økonomisk grundlag.
Dette synspunkt er i  

 tråd med forslaget om at ophæve budgetrammesystemet.
I konsekvens heraf foreslås reklameselskabet, TV 2 Reklame A/S, nedlagt.  

 Dette sker ved, at TV 2's landsdækkende virksomhed primo 1997 erhverver  

 selskabet fra staten.
Herefter træder selskabet i solvent likvidation i  

 overensstemmelse med aktieselskabslovgivningens bestemmelser herom, hvorved  

 samtlige aktiver og passiver overgår til TV 2's landsdækkende virksomhed.  

 Statens aktiesalg vil blive forelagt Folketingets Finansudvalg.
Efter § 32, stk. 1, i den gældende lov påser TV 2 Reklame A/S, at reglerne  

 om reklame i TV 2 efter kapitel 8 overholdes.
Det foreslås, at denne  

 forpligtelse efter nedlæggelsen af reklamesalgsselskabet, skal påhvile TV 2.  

 Der henvises til bemærkningerne til ændringsforslag nr. 12, ad § 18, stk. 3.
TV 2 Reklame A/S skal i henhold til gældende lovs § 32, stk. 2, opbevare  

 alle udsendte reklamer på bånd i 3 måneder eller eventuelt længere.
Denne  

 forpligtelse vil blive videreført i vedtægterne for TV 2.
Til nr. 24 ad § 37, stk. 2 Ifølge de gældende regler kan reklamer indgå i programvirksomhed ved hjælp  

 af satellit, hvorimod der ikke kan sendes reklamer i såkaldt kabelfødt  

 programvirksomhed.
Ifølge lovforslagets nr. 4, ad § 7, stk. 3, skal Danmarks  

 Radio som noget nyt have mulighed for at udøve anden programvirksomhed ved  

 hjælp af satellit og det jordbaserede sendernet.
Det er imidlertid ikke  

 hensigten at give Danmarks Radio mulighed for reklamefinansiering, og  

 forslaget præciserer dette.
Til nr. 25 ad § 42, stk. 3 Forslaget udvider Satellit- og Kabelnævnets kompetence til at omfatte  

 tilsynet med den programvirksomhed, som Danmarks Radio og TV 2 udøver ved  

 hjælp af det jordbaserede sendernet ud over public service-virksomheden.  

 Forslaget om nævnets kompetence til at kræve programvirksomheden indstillet  

 er parallel til bestemmelserne om inddragelse af tilladelse til  

 programvirksomhed ved hjælp af satellit eller kabel.
 Der henvises til bemærkningerne til lovforslagets nr. 4, ad § 7, stk. 3.
Til nr. 26 ad § 44, stk. 4-7 Det fremgår af de almindelige bemærkninger, at der som led i medieaftalen  

 skal gennemføres en ændret regulering af lokal radio og tv-området.
 Hovedelementerne i nyordningen er følgende:
 1) Lokalradioer og lokal-tv-stationer får ret til networking inden for  

 visse rammer:
På lokalradio-området tillades networking alene for nyheds- og  

 aktualitetsudsendelser samt for natradio.
Forbudet mod networking gælder  

 fortsat for den øvrige del af sendetiden.
På lokal-tv-området ophæves forbudet mod networking for de  

 stationer, som ønsker at deltage i networking-samarbejde.
Til gengæld  

 indføres der en række vilkår, som disse networking-stationer skal opfylde:
 - En tv-station, som ønsker tilladelse til networking, skal repræsentere  

 alsidige erhvervs- og kulturinteresser i lokalområdet.
- Tv-stationen skal om aftenen sende mindst 1 times lokalt producerede  

 nyheds- og aktualitetsprogrammer eller andre programmer med udgangspunkt i  

 lokalsamfundet.
Derudover skal en væsentlig del af programmerne være  

 dansksprogede eller produceret for et dansk publikum.
- Tv-stationen skal stille sendetid til rådighed for ikke-kommercielle  

 stationer på nærmere fastsatte tidspunkter.
Såfremt der ikke er stationer,  

 som ønsker at udnytte disse såkaldte »vinduer«, kan  

 networking-stationen midlertidigt udnytte denne sendetid.
- Endelig skal networking-stationen betale en årlig afgift til staten for  

 tilladelsen.
Afgiftens størrelse beregnes ud fra indbyggertallet i området.
 De lokale nævn har pligt til at imødekomme en ansøgning om tilladelse til  

 networking, hvis den pågældende tv-station opfylder vilkårene herfor.
Der udstedes kun en sådan tilladelse for hver frekvens.
Det betyder, at  

 networking-stationen dels får rådighed over hele sendetiden på frekvensen  

 (bortset fra de ovennævnte »vinduer«), dels får eneret til at drive  

 reklamefinansieret programvirksomhed ved hjælp af det jordbaserede sendernet  

 i området.
Networking tillades ikke for lokal-tv, som spredes ved hjælp af  

 fællesantenneanlæg.
 I de områder, hvor der udstedes en sådan tilladelse, vil de øvrige  

 lokal-tv-stationer alene have mulighed for at sende i den sendetid, som skal  

 stilles til rådighed af den station, som har fået tilladelse til networking.
 I de områder, hvor der ikke udstedes en sådan tilladelse, vil der fortsat  

 være mulighed for at udstede tilladelser efter de hidtil gældende vilkår.
De nye regler på lokal-tv-området, for så vidt angår networking, vil først  

 slå fuldt igennem, efterhånden som de nuværende tilladelser udløber.
Der er  

 dog mulighed for, såfremt der er enighed herom mellem alle tilladelseshavere  

 på de enkelte frekvenser, at overgå til de nye vilkår tidligere.
2) Endvidere gives der som led i nyordningen mulighed for større  

 dækningsområder.
Efter de gældende regler kan der nedsættes et fælles  

 lokalradio- og -tv-nævn, som i almindelighed kan omfatte op til 5  

 nabokommuner.
For at tilvejebringe et bedre økonomisk grundlag for driften af  

 de lokale stationer ændres reglerne, således at der i nabokommuner med  

 tilsammen indtil 200.000 indbyggere kan oprettes fælles nævn.
På  

 lokalradioområdet hæves den nuværende sendestyrke på 30W til 160W, hvor det  

 er muligt.
Denne forøgelse af sendestyrken er allerede igangsat  

 administrativt.
 3) Endelig oprettes der som led i nyordningen en pulje til støtte af  

 ikke-kommerciel lokal radio- og tv-produktion samt to puljer til støtte af  

 forsøg med medieskoler og forsøg med lokal-tv og televirksomhed.
 De nærmere regler om nyordningen vil blive fastsat i bekendtgørelsen om  

 lokal radio- og fjernsynsvirksomhed.
ad § 44, stk. 4 Den nye ordning på lokal-tv-området indebærer bl.a., at de lokale nævn -  

 under forudsætning af at der findes en ledig sendemulighed til brug for en  

 networking-station - har pligt til at imødekomme en ansøgning om tilladelse,  

 som giver mulighed for networking, hvis den pågældende tv-station opfylder  

 vilkårene herfor.
Denne forpligtelse fremgår af forslaget til dette stykke.  

 Ophævelsen af networking-forbudet fremgår af forslaget til § 50, stk. 4,  

 hvorefter tilladelser efter lovens § 44, stk. 4, ikke er omfattet af det  

 generelle forbud mod networking.
For at opnå tilladelse med mulighed for networking skal  

 fjernsynsforetagendet - ud over at opfylde de nuværende betingelser for at  

 opnå tilladelse til lokal fjernsynsvirksomhed - repræsentere alsidige  

 erhvervs- og kulturinteresser i det lokale område.
Dette kan f.eks. ske ved,  

 at foretagendet består af en sammenslutning i selskabs-, foreningsform eller  

 lignende af lokale erhvervs- og kulturinteresser, eller ved at disse  

 interesser er repræsenteret i bestyrelsen for foretagendet.
Det er det lokale nævn, som tager stilling til, om et fjernsynsforetagende  

 opfylder betingelserne for at opnå en tilladelse.
Dette gælder også for så  

 vidt angår kravet om repræsentation af alsidige erhvervs- og  

 kulturinteresser.
Det bemærkes i den forbindelse, at det hidtil gældende krav, hvorefter  

 erhvervsvirksomheder - bortset fra dagblade og distriktsblade - ikke må have  

 bestemmende indflydelse i det selskab m.v., som søger om tilladelse, er  

 opretholdt og således også gælder for networking-stationer.
Kravet om  

 repræsentation af alsidige erhvervs- og kulturinteresser må således opfyldes,  

 uden at erhvervsvirksomheder har bestemmende indflydelse i  

 fjernsynsforetagendet.
 Tilladelsen til programvirksomhed omfatter hele sendetiden på den  

 pågældende frekvens, bortset fra de »vinduer« i sendefladen, der  

 skal afsættes til ikke-kommercielle tv-stationer.
 Det foreslås, at tilladelse til lokal fjernsynsvirksomhed med mulighed for  

 networking alene kan gives til programvirksomhed ved hjælp af jordbaserede  

 sendere.
Begrundelsen herfor er, at radio- og fjernsynsloven indeholder et forbud  

 mod reklamer i kabelfødt fjernsynsvirksomhed til områder, der går ud over et  

 lokalt område, medens der er mulighed for reklamer i lokal kabelfødt  

 fjernsynsvirksomhed.
Såfremt der åbnes for networking for så vidt angår  

 lokalt kabelfødt fjernsynsvirksomhed, ville networking-muligheden indebære en  

 udhuling af forbudet mod reklamer i kabelfødt fjernsynsvirksomhed til  

 områder, der går ud over et lokalt område.
Tilladelsen kan kun udstedes, hvis der findes en ledig frekvens til brug  

 for en networking-station.
Der findes for øjeblikket ca. 30 ubenyttede  

 frekvenser, hovedsagelig i områder, hvor det hidtil ikke har været attraktivt  

 at etablere lokal-tv.
På de øvrige frekvenser vil tilladelser efter  

 nyordningen kunne udstedes efterhånden som de eksisterende tilladelser  

 udløber, senest ved udgangen af år 2001. Tilladelser efter nyordningen vil  

 kunne udstedes før udløb af tilladelsesperioden, hvis alle nuværende  

 tilladelseshavere på en frekvens er enige om at overgå til de nye vilkår.
ad § 44, stk. 5 I Københavnsområdet, dvs.
Københavns kommune, Frederiksberg kommune og  

 Københavns amt, er der i modsætning til i den øvrige del af landet to  

 jordbaserede frekvenser til rådighed til lokal fjernsynsvirksomhed.  

 Bestemmelsen giver derfor kulturministeren hjemmel til at fastsætte særlige  

 regler for dette område.
Det vil i overensstemmelse med medieaftalen i disse  

 regler blive fastsat, at der på hver af disse frekvenser udstedes en  

 tilladelse til en networking-station, men at der kun på den ene af  

 frekvenserne skal afsættes sendetid til ikke-kommercielle tv-stationer.
Det foreslås, at der på baggrund af de særlige forhold i Københavnsområdet  

 nedsættes et fælles nævn for lokal fjernsynsvirksomhed omfattende Københavns  

 kommune, Frederiksberg kommune og kommunerne i Københavns amt.
Der henvises  

 til bemærkningerne til lovforslagets nr. 36, ad § 56, stk. 3.
Det bemærkes, at en konsekvens af etableringen af fællesnævnet er, at kun  

 en af de to frekvenser vil være omfattet af »must  

 carry«-forpligtelsen i lovens § 4, stk. 2. Det er de tilsluttede  

 husstande, som beslutter, hvilken kanal der skal fordeles i  

 fællesantenneanlægget.
Den »fravalgte« kanal kan dog også fordeles  

 i de pågældende fællesantenneanlæg, men skal i givet fald konkurrere om  

 pladsen i anlægget med andre kanaler.
Af hensyn til de øvrige ikke-kommercielle stationer i området kan der  

 endelig fastsættes regler om, at kommunernes ret til efter § 45 at få  

 tilladelse til lokal fjernsynsvirksomhed, vil kunne begrænses til kun at  

 omfatte en tilladelse.
Denne begrænsning vil medføre, at de pågældende  

 kommuner i givet fald skal aftale, om en tilladelse skal udstedes til en  

 enkelt kommune eller til et fællesskab bestående af flere kommuner.
ad § 44, stk. 6 Bestemmelsen giver de lokale nævn hjemmel til at begrænse sendetiden for  

 ikke-kommercielle stationer til den sendetid, som networking-stationerne skal  

 stille til rådighed i henhold til § 50 a, stk. 1, nr. 3. Hjemlen hertil er  

 nødvendig, da nyordningen på lokal-tv-området indebærer, at der skal gives  

 tilladelse til en networking-station, hvis der findes en ubenyttet  

 sendemulighed i området.
ad § 44, stk. 7 De allerede udstedte tilladelser til fjernsynsvirksomhed berøres ikke af  

 nyordningen og udløber derfor først senest 5 år efter udstedelsen.
Det  

 foreslås derfor, at disse tilladelseshavere får mulighed for at ansøge om at  

 overgå til de nye vilkår for resten af tilladelsesperioden.
Dette  

 forudsætter, at tilladelseshaverne på de enkelte frekvenser er enige herom.  

 Ved overgang til de nye vilkår kan tilladelseshaverne vælge enten at sende  

 som networking-stationer efter stk. 4 eller som ikke-kommercielle stationer i  

 den i henhold til § 50 a, stk. 1, nr. 3, afsatte sendetid.
Til nr. 27 ad § 45 Kommuner har i henhold til den gældende lov ret til at få en tilladelse,  

 såfremt formålet hermed alene vil være at stille produktions- og  

 sendefaciliteter til rådighed for interesserede borgere eller at formidle  

 kommunal information.
Det foreslås, at en sådan tilladelse efter nyordningen  

 kan begrænses til at omfatte den sendetid eller en del heraf, som en  

 networking-station skal stille til rådighed for ikke-kommercielle  

 tilladelseshavere.
 Der henvises til bemærkningerne til lovforslagets nr. 26, ad § 44, stk. 5,  

 for så vidt angår Københavnsområdet.
Til nr. 28 ad § 46, stk. 2 Forslaget er en konsekvensrettelse som følge af ændringen af § 50 og § 51.
Til nr. 29 ad § 49, stk. 1 Efter den gældende lov udstedes tilladelser til programvirksomhed for en  

 bestemt periode på maksimalt 3 år for radio og 5 år for fjernsyn.
For at  

 sikre stationerne bedre mulighed for langsigtet planlægning af  

 programvirksomheden og forrentning af de nødvendige økonomiske investeringer  

 foreslås det, at tilladelsesperioden for fremtiden kan være på op til 5 år  

 for lokal radiovirksomhed og op til 7 år for lokal fjernsynsvirksomhed.
På  

 grund af de særlige betingelser, som networking-stationer skal opfylde,  

 foreslås det dog, at tilladelsesperioden for tilladelser efter § 44, stk. 4,  

 udstedes for en fast periode på 7 år.
Forslaget tilsigter at give de lokale nævn et fleksibelt grundlag for at  

 administrere nyordningen på lokal-tv-området.
Såfremt en networking-station  

 ophører med sin virksomhed før udløbet af den 7-årige tilladelsesperiode, kan  

 nævnet opslå frekvensen som ledig og i givet fald udstede en ny 7-årig  

 tilladelse.
I denne situation fortsætter de stationer, som sender i  

 »vinduer« uændret, indtil deres tilladelser udløber.
 Såfremt en station, som sender i »vinduer«, ophører med sin  

 virksomhed før udløbet af tilladelsesperioden, kan nævnet enten udstede en ny  

 tilladelse for resten af den 7-årige periode, som svarer til  

 networking-stationens tilladelsesperiode, eller nævnet kan udstede en ny  

 7-årig tilladelse til en ikke-kommerciel station, som ønsker at sende i det  

 ledige »vindue«.
For frekvenser, hvor der ikke udstedes en tilladelse til en  

 networking-station, vil tilladelse kunne udstedes på de vilkår, som hidtil  

 har været gældende for alle stationer på lokal-tv-området.
I så fald kan det  

 lokale nævn beslutte, om evt. tilladelser skal udstedes for 7 år eller for en  

 kortere periode.
Til nr. 30 ad § 50 Ifølge den nuværende bestemmelse skal tilladelsens indehaver udøve  

 programvirksomheden selvstændigt.
Programvirksomheden må ikke indebære  

 networking.
Ved networking forstås dels samtidig udsendelse af programmer,  

 herunder udsendelse af programmer med en ubetydelig tidsforskydning, af flere  

 radio- eller fjernsynsforetagender, dels faste samarbejdsforhold, der  

 forpligter tilladelseshavere til at udsende de samme programmer som andre  

 radio- eller fjernsynsforetagender.
Kravet om at programvirksomheden skal udøves selvstændigt skal fortsat  

 gælde for tilladelser såvel efter den nugældende ordning som efter  

 nyordningen.
Networking-forbudet skal ligeledes fortsat gælde for lokal  

 radio- og fjernsynsvirksomhed bortset fra nyordningens undtagelser herfra.
ad § 50, stk. 4 Som nævnt i bemærkningerne til lovforslagets nr. 26, ad § 44, stk. 4-7,  

 foreslås det at ophæve det eksisterende forbud mod networking for  

 lokal-tv-stationer med tilladelse efter den foreslåede § 44, stk. 4. Formålet  

 hermed er at forbedre de kommercielle lokal-tv-stationers økonomi, idet der  

 forventes stigende reklameindtægter som følge af det øgede seergrundlag.
ad § 50, stk. 5 På lokalradio-området foreslås det, at networking tillades for så vidt  

 angår nyheds- og aktualitetsudsendelser samt for natradio.
Formålet hermed er  

 at forbedre de lokale radioers økonomiske situation, ligesom radioerne herved  

 får øget deres muligheder for at fastholde lytterne også til de lokale  

 programmer.
Endelig kan den foreslåede ophævelse af forbudet mod networking  

 på nyhedsudsendelser medføre, at der skabes et alternativ til Danmarks Radios  

 nyhedsudsendelser.
ad § 50, stk. 6 Bestemmelsen giver kulturministeren mulighed for i bekendtgørelsen om  

 lokal radio- og fjernsynsvirksomhed at fastsætte nærmere regler om placering  

 og omfang af den sendetid, der på frekvensen skal afsættes til  

 ikke-kommercielle tilladelseshavere.
Der henvises til medieaftalens pkt. 17.
Eventuel ledig sendetid inden for disse tidsrum kan midlertidigt benyttes  

 af networking-stationen.
Bestemmelsen giver endvidere mulighed for, at  

 kulturministeren kan fastsætte nærmere regler om, hvorledes nyheds- og  

 aktualitetsudsendelser skal defineres.
For så vidt angår  

 aktualitetsudsendelser vil der blive taget udgangspunkt i bekendtgørelsen om  

 reklame og sponsorering i radio og fjernsyn, hvorefter der ved  

 aktualitetsprogrammer alene forstås programmer, der direkte vedrører nyheder  

 af politisk eller samfundsmæssig betydning, såsom programmer der består af  

 kommentarer til nyheder, gennemgange af udviklingen i nyheder eller politiske  

 holdninger til nyheder, aktuelle begivenheder m.v.
Til nr. 31 ad § 50 a Bestemmelsen angiver de krav, der stilles til networking-stationers  

 virksomhed.
Stk. 1, nr. 1, fastsætter, at en networking-station dagligt skal sende  

 mindst 1 times lokalt producerede nyheds- og aktualitetsprogrammer eller  

 andre programmer med udgangspunkt i lokalsamfundet.
Bestemmelsen har til  

 formål at sikre, at lokalt forankrede programmer trods ophævelsen af  

 networking-forbudet fortsat får en fremtrædende plads i sendefladen.
Stk. 1, nr. 2, fastsætter, at en networking-station skal sørge for, at en  

 væsentlig del af stationens programmer derudover er dansksprogede eller  

 produceret for et dansk publikum.
Bestemmelsen skal sikre, at sendefladen  

 ikke domineres af udenlandske programmer.
Stk. 1, nr. 3, fastsætter, at en networking-station skal afsætte sendetid  

 til ikke-kommercielle tilladelseshavere og kommuner.
Bestemmelsen skal sikre,  

 at også ikke-kommercielle fjernsynsforetagender får mulighed for at præge det  

 lokale elektroniske mediebillede med programmer, der tager udgangspunkt i det  

 lokale område.
Det forudsættes i overenstemmelse med den nuværende ordning, at de  

 tilladelseshavere, som har fået udstedt tilladelse til samme sendemulighed  

 (frekvens), forhandler sig til rette om de økonomiske vilkår m.v. for den  

 fælles udnyttelse af frekvensen.
Såfremt der ikke kan opnås enighed om  

 vilkårene, fastsættes disse i henhold til bekendtgørelsen om lokal radio- og  

 fjernsynsvirksomhed af det lokale nævn.
Dette vil også være tilfældet,  

 såfremt der under den nye ordning på lokal-tv-området ikke kan opnås enighed  

 mellem networking-stationen og de selskaber m.v., som får stillet sendetid  

 til rådighed på den pågældende frekvens i form af »vinduer«.
 Stk. 2: Bestemmelsen giver kulturministeren mulighed for at fastsætte  

 nærmere regler for, hvorledes lokalt producerede programmer skal defineres  

 samt regler om omfanget af de dansksprogede programmer m.v.
Stk. 3: Det foreslås, at de stationer, som deltager i  

 networking-samarbejde, forpligtes til for hvert networkingprogram at sørge  

 for, at der er en tilladelseshaver, som er ansvarlig for overholdelse af  

 bestemmelserne i radio- og fjernsynsloven.
Det vil typisk være den station,  

 som står for produktion eller indkøb af det pågældende program.
Det fremgår  

 videre af forslaget, at den ansvarlige tilladelseshaver skal angives ved  

 afslutningen af det enkelte program.
Forslaget har til formål at sikre, at der i tilfælde af overtrædelse af  

 bestemmelserne i radio- og fjernsynsloven alene gøres ansvar gældende overfor  

 en station, og at en eventuel sanktion ikke pålægges samtlige stationer, som  

 har udsendt det pågældende program.
Networking kan bl.a. indebære, at  

 programmerne udsendes samtidig, og uden at hver enkelt networking-station på  

 forhånd har haft mulighed for at høre eller gennemse de enkelte programmer.
Det bemærkes, at sager om programmer udsendt som led i networking afgøres  

 af Udvalget vedr.
Lokal Radio og TV, jf. lovforslagets nr. 39, ad § 59, stk.  

 4, idet det herved bl.a. sikres, at sager om et program, som udsendes i flere  

 lokale områder, i forhold til radio- og fjernsynsloven alene behandles af en  

 myndighed.
Det er de lokale nævn, som fører tilsyn med den del af  

 programvirksomheden, som ikke består af networkingprogrammer.
Det er  

 ligeledes de lokale nævn, som fører tilsyn med overholdelsen af  

 forpligtelserne i stk. 1.
Forslaget har ikke konsekvenser for de enkelte tilladelseshaveres ansvar i  

 forhold til medieansvarsloven.
Det gælder derfor fortsat, at der på hver  

 enkelt station for hver udsendelse skal findes en programleder, som i videst  

 muligt omfang skal have kendskab til, hvem der har deltaget i eller på anden  

 måde medvirket i udsendelsen, således at personkredsen for et eventuelt  

 straf- eller erstatningsansvar efter medieansvarsloven kan klarlægges uden  

 større vanskeligheder, jf. § 53, stk. 1. Tilladelsens indehaver skal sørge  

 for, at det efter afslutningen af hvert program oplyses, hvem der er  

 programleder, ligesom der skal foretages en identifikation af stationen, jf.  

 § 53, stk. 2.
Til nr. 32 ad § 51 Det nuværende stk. 1, hvorefter reklamer og programmer, hvortil der ydes  

 tilskud, samt programmer, for hvilke der er betalt for sendetid, kan indgå i  

 programvirksomheden efter reglerne i kapitel 8, foreslås opretholdt.
I stk. 2 foreslås det, at reklamer dog ikke må indgå i programvirksomheden  

 i »vinduer«.
Da nyordningen på lokal-tv-området indebærer mulighed  

 for støtte til ikke-kommercielle fjernsynsforetagender, er der behov for en  

 klar adskillelse mellem reklamefinansierede og ikke-reklamefinansierede  

 fjernsynsforetagender.
I ikke-kommercielle fjernsynsforetagenders virksomhed  

 kan der fortsat indgå programmer, hvortil der ydes tilskud og programmer, for  

 hvilke der er betalt for sendetid.
Til nr. 33 ad § 55, stk. 2 Bestemmelsen fastsætter de nærmere betingelser for, hvornår en tilladelse  

 til programvirksomhed kan inddrages midlertidigt eller endeligt.
De gældende  

 regler foreslås videreført.
Det foreslås herudover, at en tilladelse kan  

 inddrages, hvis en networking-station overtræder kravet om at afsætte  

 sendetid til ikke-kommercielle fjernsynsforetagender, jf. § 50 a, stk. 1, nr.  

 3. Det foreslås endvidere, at en tilladelse kan inddrages, hvis stationen  

 ikke overholder pligten til at sørge for, at der efter hvert  

 networkingprogram angives en ansvarlig tilladelseshaver, jf. § 50 a, stk. 3.
Til nr. 34 ad § 56, stk. 1 Forslaget er en konsekvensrettelse af lovforslagets nr. 36, ad § 56, stk.  

 3.
Til nr. 35 ad § 56, stk. 2 Ifølge medieaftalen skal den nuværende hovedregel om, at kun op til 5  

 kommuner kan gå sammen om at danne et fælles nævn, ophæves.
For at bevare det  

 lokale særpræg i ordningen skal der dog fastholdes en øvre grænse for  

 lokalområdets størrelse, f.eks. efter indbyggertal.
Det foreslås, at nabokommuner med tilsammen indtil 200.000 indbyggere får  

 mulighed for at nedsætte et fælles nævn.
Bestemmelsen giver stationerne  

 mulighed for at opnå et større lytter- og seergrundlag, samtidig med at det  

 lokale særpræg søges bevaret, ligesom afgrænsningen mellem lokal og regional  

 programvirksomhed opretholdes.
Den gældende dispensationsmulighed  

 opretholdes, således at Udvalget vedr.
Lokal Radio og TV kan godkende, at  

 nabokommuner med tilsammen flere end 200.000 indbyggere nedsætter et fælles  

 nævn.
Det forudsættes, at udvalget - som hidtil - lægger vægt på de  

 traditionelle handelsmæssige og kulturelle samt andre forhold, der kan  

 begrunde et naturligt fællesskab mellem de pågældende kommuner, herunder de  

 særlige geografiske forhold i storbyområder.
Fælles nævn bestående af  

 kommuner med tilsammen flere end 200.000 indbyggere, der har været nedsat i  

 den foregående funktionsperiode, vil kunne nedsættes uden udvalgets  

 godkendelse.
Til nr. 36 ad § 56, stk. 3 Det foreslås, at der nedsættes et fælles nævn for lokal  

 fjernsynsvirksomhed i Københavnsområdet med deltagelse af Københavns kommune,  

 Frederiksberg kommune og kommunerne i Københavns amt.
Baggrunden for  

 forslaget er de særlige forhold for lokal-tv i Københavnsområdet.
Der findes  

 i øjeblikket et nævn for Københavns kommune, et nævn for Frederiksberg  

 kommune og et nævn for kommunerne i Københavns amt.
Forslaget om et fælles  

 nævn sikrer, at de ikke-kommercielle stationer fra det nævnsområde, hvor hele  

 sendetiden på den pågældende frekvens skal stilles til rådighed for en  

 networking-station, får mulighed for at udøve lokal tv-virksomhed.
Til nr. 37 ad § 56, stk. 5 Det foreslås, at bestemmelsen om de lokale nævns funktionsperiode ændres  

 med henblik på at smidiggøre valg af et nyt nævn i forbindelse med en ny  

 kommunal valgperiode.
Det foreslås, at det præciseres i loven, at valg til  

 nævnet skal finde sted snarest muligt efter hvert kommunalvalg, dog senest 1.  

 april i det efterfølgende år.
Det understreges samtidig, at det hidtidige  

 nævn fungerer indtil udgangen af den måned, i hvilken et nyt valg har fundet  

 sted.
Baggrunden for forslaget er, at der i en række tilfælde, hvor et nyt  

 nævn ikke er blevet nedsat ved begyndelsen af den kommunale valgperiode, er  

 opstået tvivl om kompetencen til at træffe afgørelser i uopsættelige sager  

 samt om lovligheden af afgørelser, der i samme periode er blevet truffet af  

 det tidligere nævn.
Med bestemmelsen gives der kommunalbestyrelsen mulighed  

 for at udskyde nedsættelsen af et nyt nævn til efter kommunalbestyrelsens  

 tiltrædelse.
Et nyt nævn skal dog være valgt senest 1. april.
Med den  

 foreslåede bestemmelse sikres, at der fortsat kan eksistere et lovligt nedsat  

 nævn.
Begrænsningen på 3 måneder understreger, at nævnets funktionsperiode  

 stadig er den kommunale valgperiode.
 Endelig foreslås det præciseret, at kommunalbestyrelsen kun kan afkorte et  

 nævns funktionsperiode med henblik på at indgå i et fælles nævn, og at et  

 fælles nævns funktionsperiode kun kan afkortes, såfremt der ønskes etableret  

 et større fælles nævn.
Præciseringerne skal ses på baggrund af, at der har været rejst tvivl om,  

 i hvilket omfang en kommunalbestyrelse efter den gældende lov har mulighed  

 for at udtræde af et eksisterende fælles nævn.
Bortset fra denne ene mulighed  

 for afkortning af funktionsperioden gælder en aftale om nedsættelse af et  

 fælles nævn således for hele den kommunale valgperiode.
Det forudsættes, at  

 der er enighed om afkortningen blandt de kommuner, der indgår i det bestående  

 fælles nævn, og at der er flertal herfor i nævnet.
Til nr. 38 ad § 57, stk. 3 Forslaget er en konsekvensrettelse som følge af ændringen af § 59.
Til nr. 39 ad § 59, stk. 4 Som følge af den delvise ophævelse af networking-forbudet foreslås  

 kompetencen for Udvalget vedr.
Lokal Radio og TV udvidet, således at udvalget  

 tillige træffer afgørelse i sager om programmer udsendt som led i networking.  

 Udvalgets kompetence på networking-området kommer hermed til at ligge i  

 forlængelse af den kompetence, der allerede er tillagt udvalget, for så vidt  

 angår sager om tilladelseshaveres selvstændige udøvelse af  

 programvirksomheden, hvis sagen omfatter flere lokale områder.
Forslaget  

 sikrer, at sagerne får en ensartet behandling, samt at sager om et program,  

 der udsendes i flere lokale områder, i relation til radio- og fjernsynsloven  

 kun skal behandles af en myndighed.
ad § 59, stk. 5 Der henvises til bemærkningerne til lovforslagets nr. 43, ad § 60 b.
Til nr. 40 ad § 59, stk. 6 Forslaget er en konsekvensrettelse som følge af ændringen af § 56, stk. 2.
Til nr. 41 ad § 59, stk. 7 Forslaget skyldes ressortmæssige ændringer.
Til nr. 42 ad § 59, stk. 9 Det foreslås, at udvalgets afgørelser efter stk. 4 om networkingprogrammer  

 og fordeling af tilskud efter stk. 5 ikke kan indbringes for anden  

 administrativ myndighed.
Det sidstnævnte svarer til den gældende ordning for  

 så vidt angår tipspuljen til lokalradioer.
Til nr. 43 ad § 60 a Sendemulighederne til brug for jordbaseret lokal-tv-virksomhed er en knap  

 og derfor værdifuld samfundsressource, som stilles til rådighed for de  

 tv-stationer, der opnår en tilladelse til programvirksomhed.
Hvis en  

 tv-station opnår tilladelse efter den foreslåede § 44, stk. 4, vil stationen  

 få eneret til at udsende reklamer på den pågældende frekvens, og dermed kunne  

 drage økonomisk fordel heraf i form af reklameindtægterne.
Det foreslås på den baggrund, at der indføres en pligt for disse stationer  

 til at betale en afgift for tilladelsen.
De indbetalte midler anvendes som  

 bidrag til finansieringen af den pulje, der foreslås etableret til støtte af  

 ikke-kommerciel lokalradio og -tv, jf. bemærkningerne til § 60 b.
 Ifølge medieaftalen forventes afgiften - i takt med at de gældende  

 tilladelser udløber - at indbringe ca. 5 mio.kr. i 1997, 10 mio.kr. i 1998,  

 15 mio.kr. i 1999 og 25 mio.kr. i 2000.
 Udgangspunktet for beregningen af afgiften er i henhold til medieaftalen  

 seergrundlaget i det pågældende tilladelsesområde.
 Ifølge beregninger foretaget i forbindelse med forhandlingerne om  

 medieaftalen vil afgiften - under forudsætning af at antallet af udnyttede  

 sendemuligheder er forholdsvis uændret - i år 2000 kunne indbringe det  

 ovennævnte beløb på 25 mio.kr., såfremt afgiften fastsættes til 10 kr. pr.  

 indbygger i tilladelsesområdet.
 Afgiften for 1997 foreslås fastsat til 5 kr. pr. indbygger, jf.  

 lovforslagets § 3, stk. 5. Afgiften for de følgende år vil blive fastsat på  

 finansloven efter forhandling med partierne bag medieaftalen på baggrund af  

 erfaringerne med ordningen samt under hensyntagen til opnåelse af de  

 afgiftsbeløb, der er forventet ifølge medieaftalen for de respektive  

 finansår.
 Det foreslås, at manglende indbetaling af afgiften medfører bortfald af  

 den meddelte tilladelse, og at de nærmere regler om afgiftens indbetaling  

 fastsættes af kulturministeren i bekendtgørelsen om lokal radio og tv.
 Afgiftspligten gælder kun for tilladelser efter den foreslåede § 44, stk.  

 4, og dermed ikke for allerede udstedte tilladelser.
ad § 60 b Ifølge medieaftalen skal der oprettes en pulje til støtte af  

 ikke-kommerciel lokal radio og tv.
Midlerne kommer fra licensindtægterne, fra  

 Radiofonden og fra den årlige afgift, som networking-stationerne skal betale,  

 jf. lovforslagets nr. 43, ad § 60 a.
Der afsættes i perioden 1997-2000 hvert  

 år i alt 50 mio. kr. til formålet.
 Det bemærkes, at tipspuljen til lokalradioer ophører med udgangen af 1996  

 på baggrund af oprettelsen af den nye pulje.
Puljen til støtte af ikke-kommerciel lokal radio og tv kan søges af alle  

 ikke-kommercielle stationer, som opfylder kriterierne for at kunne modtage  

 støtte, jf. nedenfor.
For så vidt angår lokal-tv-området er puljen således  

 ikke forebeholdt stationer, som har fået sendetid stillet til rådighed i  

 »vinduer« på de frekvenser, der benyttes af networking-stationer,  

 jf. ændringsforslag nr. 26, ad § 44, stk. 6.
Midlerne skal fordeles af Udvalget vedr.
Lokal Radio og TV efter  

 indstilling fra de lokale nævn.
Det forudsættes, at de lokale nævn foretager  

 en prioritering af ansøgerne i forbindelse med indstillingen til udvalget.  

 Det foreslås, at ministeren får hjemmel til at fastsætte regler for  

 fordelingen af tilskud m.v.
Reglerne vil blive udarbejdet med udgangspunkt i  

 de gældende retningslinier for tipspuljen til lokalradioer.
Det betyder  

 bl.a., at der vil kunne ydes tilskud både til drift af lokale radio- og  

 tv-stationer og til lokalradio- og tv-projekter.
Tilskud vil alene kunne ydes  

 til indehavere af en tilladelse til lokal programvirksomhed.
Det foreslås, at der af praktiske hensyn ikke lægges faste rammer for  

 midlernes anvendelse, således at Udvalget vedr.
Lokal Radio og TV får  

 mulighed for at forvalte ordningen med fleksibilitet.
Hovedparten af midlerne  

 forventes dog anvendt som tilskud til lokal-tv på grund af de store  

 omkostninger, der er forbundet med tv-produktion.
Der kan af puljen til lokal radio og tv - i modsætning til tipspuljen til  

 lokalradioer - alene ydes tilskud til ikke-kommerciel virksomhed.
Der skal  

 derfor fastsættes regler for, hvilke kriterier indehavere af tilladelse til  

 henholdsvis lokal radiovirksomhed og lokal fjernsynsvirksomhed skal opfylde  

 for at blive anset for at være ikke-kommercielle og dermed kunne opnå tilskud  

 fra puljen.
Ved udarbejdelse af retningslinier for fordelingen af puljen vil der som  

 nævnt blive taget udgangspunkt i de retningslinier, der har været gældende  

 for ydelse af tilskud fra tipspuljen til lokalradioer.
I disse retningslinier  

 har der for så vidt angår driftstilskud til ikke-kommercielle stationer bl.a.  

 været lagt vægt på, at en radiostations programmer indeholdt lokal  

 information og debat eller imødekom særlige interessegruppers behov, samt at  

 stationen ikke havde reklameindtægter eller lønnet personale.
Efter  

 retningslinierne har Udvalget vedr.
Lokal Radio og TV haft mulighed for i  

 konkrete tilfælde at fravige støttekriterierne, f.eks. at se bort fra en  

 mindre reklameindtægt.
 Indehavere af tilladelse til lokal fjernsynsvirksomhed, hvis tilladelse er  

 begrænset til programvirksomhed i »vinduer«, jf. lovforslagets nr.  

 26, ad § 44, stk. 6, må umiddelbart anses for ikke-kommercielle og dermed  

 berettigede til at opnå tilskud fra puljen.
 Der kan endelig fastsættes regler om, i hvilket omfang kommuner, der har  

 tilladelse til lokal programvirksomhed, kan få tilskud fra puljen.
 Det forudsættes, at uforbrugte midler kan overføres til anvendelse i  

 følgende finansår.
Til nr. 44 ad kapitel 7 Da afgiften for radio- og fjernsynsapparater normalt benævnes  

 »licens«, foreslås det, at overskriften til kapitlet ændres til  

 »Radio- og fjernsynslicens«.
Til nr. 45 ad § 61, stk. 1 Det fremgår af den gældende § 61, at licensafgifterne opkræves af Danmarks  

 Radio og efter ministerens bestemmelse indgår i Radiofonden og TV 2-fonden.
 Som konsekvens af nedlæggelsen af de to fonde og oprettelsen af en række  

 helt eller delvis licensfinansierede puljer på lokal radio- og tv-området  

 foreslås en ændret affattelse af § 61, stk. 1, således at det fremgår, at  

 licensindtægterne efter ministerens nærmere bestemmelse fordeles til  

 henholdsvis Danmarks Radio, TV 2 og eventuelle andre medierelaterede formål.
Fordelingen af licensindtægterne for 1997-2000 er fastsat i medieaftalen.  

 Det fremgår heraf, at der årligt afsættes 5 mio. kr. til forsøg med lokal-tv  

 og televirksomhed og 5 mio. kr. til forsøg med medieskoler samt 15 mio. kr.  

 til oprettelse af en pulje til støtte af ikke-kommerciel lokal radio og tv.  

 De øvrige midler i lokal radio- og tv-puljen hidrører fra Radiofonden og fra  

 den koncessionsafgift, som networking-stationer årligt skal betale for  

 tilladelsen.
Der henvises til bemærkningerne til lovforslagets nr. 9, ad §  

 15, og nr. 43, ad § 60 a.
Puljen til forsøg med lokal-tv og televirksomhed skal i henhold til  

 medieaftalen anvendes til lokal-tv-stationers forsøg med televirksomhed,  

 f.eks. undervisningsaktiviteter, formidling af lokal information og lokale  

 kulturtilbud.
Mulighederne for to-vejs kommunikation kan give lokal-tv en  

 mere direkte forbindelse til lokalsamfundet end tilfældet er med traditionel  

 tv-virksomhed.
 Puljen til forsøg med medieskoler skal anvendes til oprettelse af  

 medieskoler i forbindelse med eksisterende lokale radio- og tv-stationer samt  

 båndværksteder og lignende.
Det gælder for alle tre puljer, at de fordeles af Udvalget vedr.
Lokal  

 Radio og TV på baggrund af prioriterede indstillinger fra de lokale nævn og  

 efter retningslinier fastsat af kulturministeren.
 Det er tanken i retningslinierne for forsøgspuljerne at fastsætte, at  

 midlerne primært skal anvendes til forsøg på henholdsvis lokal-tv- og  

 lokalradio- og -tv-området, men dette udelukker ikke, at TV 2's og Danmarks  

 Radios regionale virksomheder i særlige tilfælde kan indgå i  

 forsøgsprojekter, f.eks. i samarbejde med båndværksteder og lignende.
 For så vidt angår puljen til støtte af ikke-kommerciel lokal radio og tv  

 henvises til bemærkningerne til lovforslagets nr. 43, ad § 60 b.
ad § 61, stk. 2 Den foreslåede ændring af hjemlen til at fastsætte nærmere regler om  

 afgiftspligten har til formål at give mulighed for, at der kan fastsættes  

 regler, der i højere grad end de nuværende er i overensstemmelse med de  

 betalings- og rykkerprocedurer m.v., der gælder for andre tilsvarende  

 betalingskrav.
 Forslaget baserer sig på anbefalinger om ændringer af  

 licensadministrationen afgivet af en arbejdsgruppe med deltagelse af Danmarks  

 Radio, TV 2 og Kulturministeriet.
Det er hensigten i licensbekendtgørelsen at fastsætte regler for  

 opkrævning af rykkergebyr.
Disse regler vil erstatte de gældende regler om  

 pålæg af en særlig tillægsafgift ved for sen betaling af licens.
Det indgår i forslaget, at der skal ske betaling af renter fra  

 forfaldsdato ved for sen betaling af licens.
Forslaget om rentebetaling skal  

 ses som et supplement til forslaget om rykkergebyret, idet det er  

 uhensigtsmæssigt, at der - som det er tilfældet i dag - kan gå op til 5 år  

 fra kravets forfaldsdato frem til fogedrettens behandling af sagen, uden at  

 der beregnes renter af kravet.
Det foreslås derfor, at der gives hjemmel til,  

 at der kan beregnes renter fra forfaldsdato.
 Det forventes, at forslaget om at erstatte tillægsafgiften med et  

 rykkergebyr sammen med forslaget om ændret rentebetaling vil være  

 indtægtsneutralt for licensopkrævningen.
 Det foreslås ligeledes, at kulturministeren kan fastsætte regler,  

 hvorefter Danmarks Radios Licenskontor kan give henstand og eftergive  

 restancer.
 I henhold til de nuværende regler har Licenskontoret formelt ikke mulighed  

 for at give henstand med betaling af husstandslicens og kan kun midlertidigt  

 opgive opkrævningen af forfalden licens.
Forslaget skal bl.a. ses på baggrund af, at Licenskontoret hvert halvår  

 modtager ca. 15.000 anmodninger om en afdragsordning på  

 husstandslicensområdet.
Hertil kommer, at der er behov for at kunne opgive en  

 fordring endeligt, f.eks. i forbindelse med Hypotekbankens forhandlinger med  

 skyldneren om en afdragsordning.
ad § 61, stk. 3 Det foreslås, at det i stk. 2 nævnte rykkergebyr højst kan udgøre 200 kr.  

 Gebyret forventes fastsat til ca. 100 kr., og der er således plads til  

 fremtidige reguleringer af beløbet op til de 200 kr., uden at der skal ske  

 ændring af loven.
Til nr. 46 ad § 62, stk. 2 I henhold til de gældende regler påhviler det indehaveren af en radio-  

 eller fjernsynsmodtager at give Danmarks Radio meddelelse om opstillingen af  

 apparatet.
Undladelse heraf kan efter loven straffes med bøde.
Da det er uhensigtsmæssigt, at den eneste sanktionsmulighed på området  

 forudsætter en bekostelig og tidskrævende retslig behandling, foreslås det,  

 at der gives mulighed for, at kulturministeren kan fastsætte regler om pålæg  

 af en kontrolafgift ved overtrædelse af pligten til at give Danmarks Radio  

 meddelelse om opstillingen af apparatet.
Det foreslås at lade afgiften svare  

 til det skyldige licensbeløb, dog minimum 500 kr.
 Den nuværende mulighed for pålæg af bøde foreslås bevaret til brug ved  

 grove eller gentagne overtrædelser af meddelelsespligten.
Til nr. 47 ad § 63, stk. 1 Den foreslåede ændring er en konsekvens af forslaget om pålæg af  

 rykkergebyr og kontrolafgift, jf. bemærkningerne til lovforslagets nr. 45, ad  

 § 61, stk. 2, og nr. 46, ad § 62, stk. 2.
Til nr. 48 ad § 63, stk. 4-8 De foreslåede regler om indsigelser vedrørende kontrolafgiften skal sikre,  

 at der kan ske domstolsprøvelse af berettigelsen af kravet om afgift.
Det  

 bemærkes, at domstolsprøvelsen kun omfatter kontrolafgiften, og altså ikke  

 den forfaldne licens eller rykkergebyrer.
Til nr. 49-58 ad §§ 65-69 Forslagene om udvidelse af reklametiden har til formål at gennemføre  

 medieaftalens punkt om at udvide den daglige tilladte reklametid fra de  

 nuværende 10 pct. til 15 pct.
 Forslagene om ændringen af formuleringen »øl, vin og spiritus«  

 til »drikkevarer med et alkoholindhold på 2,8 pct. vol. eller  

 derover« er alene en klargøring af, at det blandt andet er tilladt at  

 reklamere for lyst øl.
Ændringen fra »alkoholindhold på 2,25 pct.« til  

 »alkoholindhold på 2,8 pct. vol.« medfører ikke nogen  

 realitetsændring, idet der blot er tale om to forskellige måleangivelser for  

 samme alkoholindhold.
Måleangivelsen pct. vol. er i dag den mest anvendte og  

 er også den måleangivelse, der er anvendt i bekendtgørelsen om reklame og  

 sponsorering.
Efter de gældende regler er det kun tilladt at reklamere for drikkevarer  

 med et alkoholindhold under 2,25 pct. (= 2,8 pct. vol.) Denne grænse fremgår  

 imidlertid kun af lovens § 73, stk. 4, mens grænsen for så vidt angår §§  

 65-69 fremgår af bekendtgørelsen om reklame og sponsorering.
Det foreslås, at  

 grænsen skal fremgå direkte af alle lovens relevante bestemmelser.
Til nr. 59 ad § 72, stk. 1 Forslaget har til formål at tilvejebringe en hjemmel til Radio- og  

 TV-Reklamenævnet til at behandle sager om skjult reklame i den redaktionelle  

 programflade.
Sådanne sager vil typisk dreje sig om programmer, der efter en  

 markedsføringsretlig vurdering indeholder reklame for produkter,  

 tjenesteydelser, virksomheder eller lignende.
Ifølge lovens § 64 skal reklamer klart kunne identificeres som sådanne,  

 således at de i indhold og præsentation adskiller sig fra de ordinære  

 udsendelser.
Derfor er skjult reklame per definition ulovlig.
Radio- og TV-Reklamenævnet, som repræsenterer særlig markedsføringsretlig  

 sagkundskab, kan ifølge de gældende regler kun afgøre sager om indholdet af  

 reklamer, der er lovligt identificeret og - i tv - placeret i blokke mellem  

 udsendelserne.
Spørgsmål om, hvorvidt de ordinære programmer indeholder  

 reklame, som ikke opfylder disse betingelser, afgøres af de lokale radio- og  

 fjernsynsnævn, Udvalget vedr.
Lokal Radio og TV eller Satellit- og  

 Kabelnævnet.
 Sager om skjult reklame i Danmarks Radio og TV 2 henhører ikke under nogen  

 form for administrativ klageinstans og afgøres af disse institutioner selv.
Den tekniske konstatering af, hvorvidt en reklame er lovligt idenficeret,  

 medfører normalt ikke vanskeligheder.
Konstateringen af, hvorvidt der er tale  

 om ulovlig reklame i programmerne, kan imidlertid være vanskelig at foretage,  

 især for de lokale nævn, der ikke er sammensat med henblik på at repræsentere  

 særlig markedsføringsretlig sagkundskab.
 Det foreslås derfor, at Radio- og TV-Reklamenævnet får kompetence til at  

 udtale sig i sager om overtrædelse af lovens § 64 om identifikation af  

 reklamer og i sager om overtrædelse af bestemmelserne om tilskyndelse til køb  

 eller leje af produkter m.v. i bekendtgørelsen om reklame og sponsorering i  

 radio og fjernsyn.
Det er hensigten at fastsætte regler i denne bekendtgørelse, hvorefter  

 Radio- og TV-Reklamenævnet efter anmodning fra Danmarks Radio, TV 2, de  

 lokale radio- og fjernsynsnævn, Udvalget vedr.
Lokal Radio og TV eller  

 Satellit- og Kabelnævnet kan fremkomme med udtalelser om, hvorvidt der er  

 sendt skjult reklame i programfladen, herunder i forbindelse med sponsorerede  

 programmer.
Nævnet skal desuden kunne tage sager op af egen drift.
 Radio- og TV-Reklamenævnet tillægges ikke nogen tilsynsforpligtelse med  

 hensyn til skjult reklame.
Klager rettes som hidtil til de organer, som træffer afgørelse om  

 reklamers placering og identifikation.
Den foreslåede lovændring medfører  

 ikke, at personer, virksomheder m.v. kan anmode nævnet om en udtalelse.
Forslaget vil således ikke medføre ændringer af de eksisterende regler om  

 den kompetence og tilsynsforpligtelse, der er tillagt de lokale radio- og  

 tv-nævn, Udvalget vedr.
Lokal Radio og TV eller Satellit- og Kabelnævnet.
 Den foreslåede lovændring har ikke konsekvenser for de indholdsmæssige  

 regler om reklamer og sponsorering, herunder de særlige regler om programmer  

 med præmiekonkurrencer.
Til nr. 60 ad § 73, stk. 4 Der henvises til bemærkningerne til lovforslagets nr. 49-58, ad §§ 65-69.
Til nr. 61 ad § 76, stk. 1, nr. 5 og 6 Såfremt der rejses straffesag efter § 76, stk. 1, nr. 5, vil der ikke  

 samtidig kunne opkræves kontrolafgift efter § 62, stk. 2.
 Der henvises iøvrigt til bemærkningerne til lovforslagets nr. 46, ad § 62,  

 stk. 2.
Til nr. 62 ad § 76, stk. 2 Forslaget er en konsekvensrettelse som følge af ændringen af § 51.
Til § 2 Forslaget er en konsekvens af forslaget om at nedlægge TV 2 Reklame A/S og  

 forslaget om, at forpligtelsen til at påse, at reklamereglerne overholdes,  

 herefter skal påhvile TV 2. Der henvises til bemærkningerne til lovforslagets  

 § 1, nr. 12, ad § 18, stk. 3 og lovforslagets § 1, nr 23, ad §§ 31-33.
Til § 3 ad stk. 1 Det foreslås, at loven træder i kraft den 1. januar 1997.
 For så vidt angår lovforslagets § 1, nr. 23, om ophævelse af §§ 31-33 om  

 TV 2 Reklame A/S, samt lovforslagets § 1, nr. 12, om ansvaret for  

 overholdelse af reklamereglerne, foreslås det dog, at disse bestemmelser  

 først sættes i kraft af ministeren, når TV 2 har erhvervet statens aktier i  

 selskabet, og dette er likvideret i overenstemmelse med  

 aktieselskabslovgivningens bestemmelser herom.
 Der henvises til bemærkningerne til lovforslagets § 1, nr. 23, ad §§  

 31-33.
ad stk. 2 Det følger af den gældende lovs § 9, stk. 1 og 4, at 9 af Danmarks Radios  

 bestyrelses 11 medlemmer vælges af Folketinget, og at beskikkelserne af  

 medlemmerne gælder for 4 år.
Funktionsperioden løber fra 1. oktober til 30.  

 september, hvilket er uhensigtsmæssigt i forhold til arbejdet i Folketinget.  

 Det foreslås derfor, at den nuværende bestyrelses funktionsperiode forlænges  

 med 3 måneder til 31. december 1999, således at fremtidige bestyrelsesvalg  

 kan finde sted i efteråret.
ad stk. 3 Ud af TV 2's 9 bestyrelsesmedlemmer vælges de 6 af kulturministeren for 4  

 år ad gangen, jf. § 19, stk. 1 og 4. Den nuværende bestyrelses  

 funktionsperiode udløber den 31. august 1998, og da udpegningen finder sted  

 efter konsultation med de politiske partier, er der i forhold til arbejdet i  

 Folketinget det samme problem som ved udpegningen af Danmarks Radios  

 bestyrelse.
Det foreslås derfor, at den nuværende bestyrelses  

 funktionsperiode forlænges med 4 måneder til den 31. december 1998.
ad stk. 4 Bestyrelserne for de regionale TV 2-virksomheder vælges ligeledes for en  

 4-årig periode, jf. § 21, stk. 5, og bestyrelserne udpeger i fællesskab 2  

 medlemmer til den centrale TV 2-bestyrelse, jf. § 19, stk. 1. Da de regionale  

 virksomheder ikke er etableret på samme tidspunkt, udløber  

 funktionsperioderne ikke samtidig.
 Der er i øjeblikket ikke sammenfald mellem udløbet af funktionsperioderne  

 for de 8 bestyrelser og TV 2's bestyrelse, hvorfor ingen af repræsentanterne  

 fra TV 2-regionerne kan være medlem af den centrale bestyrelse i en hel  

 funktionsperiode.
 Det foreslås derfor, at kulturministeren får hjemmel til at samordne de  

 regionale bestyrelsers funktionsperiode, og at de endvidere koordineres med  

 valgperioden for bestyrelsen i den landsdækkende TV 2-virksomhed.
Det bør dog indføjes i forretningsordenerne for de regionale virksomheder,  

 at valget af repræsentanter til TV 2's bestyrelse skal ske inden 1. januar,  

 således at bestyrelsen kan konstitueres ved funktionsperiodens start.
Det  

 betyder, at bestyrelserne for de regionale virksomheder skal mødes inden de  

 konstitueres pr. 1. januar, med henblik på at udpege 2 medlemmer til TV 2's  

 bestyrelse.
Det foreslås endvidere, at ministeren i forbindelse med forlængelse af en  

 bestyrelses beskikkelsesperiode kan beslutte, at de fastansatte medarbejdere  

 skal vælge et medlem ud over de af repræsentantskabet valgte  

 bestyrelsesmedlemmer.
Baggrunden for forslaget er, at den i lovforslagets §  

 1, nr. 16, ad § 21, stk. 5, foreslåede medarbejderrepræsentation ellers først  

 vil få virkning for de pågældende bestyrelser lang tid efter lovens  

 almindelige ikrafttrædelsestidspunkt.
Ministeren kan i den forbindelse  

 fravige bestemmelsen i loven om, at bestyrelsen højest kan bestå af 7  

 medlemmer.
Såfremt der ved en udvidelse af bestyrelsen med en  

 medarbejderrepræsentant bliver tale om, at bestyrelsen kommer til at bestå af  

 et lige antal medlemmer, fastsættes det i forretningsordenen, hvorledes der  

 træffes afgørelse i tilfælde af stemmelighed.
ad stk. 5 Der henvises til bemærkningerne til lovforslagets § 1, nr. 43, ad § 60 a.
ad stk. 6 Baggrunden for forslaget om at begrænse nævnenes muligheder for at udstede  

 nye tilladelser, som rækker ud over de indeværende tilladelsesperioder, er at  

 sikre, at den pågældende frekvens senest ved udløbet af den indeværende  

 tilladelsesperiode er ledig og dermed - hvis der er interesse herfor - kan  

 indgå i et networking-samarbejde.
Skriftlig fremsættelse (27. november 1996) Kulturministeren (Henrik Dam Kristensen, fg.):
 Jeg skal hermed fremsætte:
 Forslag til lov om ændring af lov om radio- og fjernsynsvirksomhed.  

 (Friere økonomiske rammer for DR og TV 2, networking, m.v.).
(Lovforslag nr.
L 84).
 Regeringen indgik den 10. maj 1996 en aftale med Det Konservative  

 Folkeparti, Venstre, Socialistisk Folkeparti, Fremskridtspartiet og Dansk  

 Folkeparti om mediepolitikken 1997-2000.
 Det foreliggende lovforslag har som hovedformål at gennemføre de  

 nødvendige ændringer af radio- og fjernsynsloven som følge af aftalen.
Det drejer sig bl.a. om at give Danmarks Radio og TV 2 øgede økonomiske  

 frihedsgrader.
Radiofonden og TV 2-fonden nedlægges, det nuværende  

 budgetrammesystem ophæves og DR og TV 2 får fuld råderet over licens- og  

 reklameindtægter.
Endvidere får DR og TV 2 mulighed for at udøve andre  

 medierelaterede aktiviteter i selskabsform.
 Public service-forpligtelserne udbygges, og som noget nyt skal DR og TV 2  

 for fremtiden aflægge regnskab for opfyldelsen af public service-kravene.
 På lokal radio og tv-området bliver der mulighed for networking på visse  

 betingelser.
 Der oprettes en pulje på 50 mio.kr. årligt til støtte af ikke-kommerciel  

 lokal radio og tv samt to forsøgspuljer på hver 5 mio.kr. årligt til forsøg  

 med lokal-tv og televirksomhed og forsøg med medieskoler.
 Endelig hæves den daglige tilladte reklametid fra 10 til 15 pct. og Radio-  

 og TV-Reklamenævnet får udvidet sin kompetence til at omfatte undersøgelse af  

 »skjult reklame« i programmerne.
Herudover indeholder lovforslaget enkelte andre forslag, herunder en række  

 præciseringer af de gældende regler.
Det drejer sig bl.a. om præciseringer af  

 den såkaldte »must carry«-forpligtelse og af bestemmelsen om,  

 hvornår en kommunalbestyrelse kan afkorte funktionsperioden for et lokalt  

 radio- og fjernsynsnævn.
Endelig foreslås der i forbindelse med  

 licensopkrævningen ændrede betalings- og rykkerprocedurer samt indførelse af  

 en kontrolafgift.
 Det fremgår af medieaftalen, at de nye regler på området skal træde i  

 kraft 1. januar 1997.
 Idet jeg i øvrigt henviser til lovforslaget med bemærkninger, skal jeg  

 anbefale lovforslaget til hurtig og velvillig behandling.
BILAG MEDIEPOLITIKKEN 1997-2000 Der er enighed mellem regeringen og Det Konservative Folkeparti, Venstre,  

 Socialistisk Folkeparti, Fremskridtspartiet og Dansk Folkeparti om følgende:
Dansk public service tv og radio står over for store udfordringer på grund  

 af den teknologiske udvikling og den øgede udenlandske konkurrence.
Hvis DR  

 og TV 2 skal bevare og styrke deres stilling som dansk producerende public  

 service-institutioner, skal de sættes i stand til at tage disse udfordringer  

 op.
 I 4-års perioden 1997-2000 skal DR og TV 2 omstille sig til den digitale  

 fremtid, og de skal have mulighed for at tilbyde nye former for tv-tjenester,  

 alene eller i samarbejde med andre virksomheder på medieområdet.
 Det stiller store krav til institutionerne om effektivisering og  

 rationalisering, særlig til DR som den traditionsbundne public  

 service-virksomhed.
Også de lokale radio- og tv-stationer er vigtige i det samlede danske  

 medielandskab.
Deres økonomiske vilkår skal derfor styrkes, så de får bedre  

 mulighed for at deltage i lokalområdets kulturelle og politiske liv.
DR og TV 2 1. Danmarks Radio og TV 2 opretholdes som selvstændige institutioner.
 2. DR opretholder både en radio- og en tv-afdeling.
 3. TV 2-regionerne bliver i TV 2-familien.
 4. TV 2-fonden og Radiofonden nedlægges.
 5. TV 2 Reklame A/S lægges ind under TV 2/Danmark.
6. Budgetrammesystemet afskaffes.
TV 2 får fuld råderet over  

 reklameindtægterne og sin del af licensindtægterne og DR over sin del af  

 licensindtægterne.
7. TV 2 og DR får ret til at oprette nye selskaber og indskyde kapital i  

 eksisterende selskaber med henblik på at indgå i samarbejde om  

 medierelaterede aktiviteter, f.eks. betalings-tv, med andre virksomheder på  

 konkurrencemæssige vilkår.
Der må ikke anvendes licensmidler i forbindelse  

 med disse aktiviteter.
8. TV 2 og DR får ret til at drive televirksomhed inden for visse rammer  

 på konkurrencemæssige vilkår.
Der må ikke anvendes licensmidler i forbindelse  

 med denne virksomhed.
9. TV 2 og DR får begrænset ret til at optage lån til investeringer på  

 almindelige markedsvilkår.
I det omfang den samlede låneoptagelse overstiger  

 4 pct. af indtægterne ifølge seneste regnskab, kræves forudgående godkendelse  

 af kulturministeren.
DR's hidtidige udsvingsordning, hvorefter DR har  

 mulighed for at »låne« op til 4 pct. af den fastsatte budgetramme,  

 ophæves.
Den eksisterende adgang for TV 2 til at optage statsgaranterede lån  

 ophæves.
10. Aftaleparterne er enige om nu at indlede drøftelser om, hvorvidt der  

 er basis for at etablere TV 2 som et aktieselskab, herunder skal selskabets  

 ejerforhold drøftes.
I drøftelserne indgår bl.a. erfaringerne fra andre lande  

 med tilsvarende selskaber.
Public service-forpligtelserne skal opretholdes.
Som grundlag for  

 drøftelserne undersøges, hvordan public service-kravene kan forenes med et  

 økonomisk bæredygtigt A/S.
Endvidere undersøges, i hvilket omfang TV 2's  

 driftsomkostninger kan påvirkes af ændringer i sendefladen i øvrigt samt af  

 almindelige rationaliseringer.
 De politiske drøftelser skal være afsluttet, således at en eventuel  

 nyordning kan træde i kraft pr. 1. januar 1998.
 11. Senest i 1998 skal DR give aftaleparterne en redegørelse for  

 resultatet af de igangsatte effektiviseringer og rationaliseringer.
12. Den 3. landsdækkende tv-kanal udnyttes til digitale tv-kanaler.
DR og  

 TV 2 får hver 2 digitale tv-kanaler, så de både kan udsende et nyt program og  

 parallel-sende det nuværende program i den ny teknik.
Yderligere digitale  

 kanaler vil blive tildelt andre end DR og TV 2.
 Rækkevidden af »must carry«-forpligtelsen i forbindelse med  

 digitale tv-kanaler skal overvejes.
Public service 13. Public service-kravene til DR og TV 2 udbygges til at omfatte bl.a.
- øget engagement i dansk filmproduktion, dels i form af en fortsættelse  

 af den gældende aftale mellem DR, TV 2 og Filminstituttet, dels i form af  

 yderligere tilførsel af midler, - øget anvendelse af uafhængige producenter, - mulighed for Statens Mediesamling til at give publikum adgang til, inden  

 for rammerne af ophavsretslovgivningen, at se eller høre tidligere udsendte  

 nyheds- og aktualitetsudsendelser.
 Parterne inddrages i fastsættelsen af kravene.
14. DR og TV 2 skal offentliggøre public service-regnskaber.
I tilknytning  

 hertil skal de to institutioner offentliggøre klare retningslinier for deres  

 behandling af henvendelser fra publikum, herunder for klager over  

 programmerne.
Public service-regnskaberne skal indeholde en redegørelse for  

 institutionernes praksis for behandling af publikumshenvendelser.
Lokal radio og tv 15. Lokalradioer får ret til networking på nyheds- og  

 aktualitetsprogrammer og om natten (kl. 23-06) med henblik på at forbedre  

 deres økonomiske situation.
 16. Der gives mulighed for, at lokalradioernes dækningsområde udvides:
 1) Den nuværende sendestyrke på 30W hæves til 160W, hvor det er muligt.
2) Den nuværende hovedregel om, at kun op til 5 kommuner kan gå sammen om  

 at danne et fælles nævn, ophæves.
For at bevare det lokale særpræg i  

 ordningen fastholdes der dog en øvre grænse for lokalområdets størrelse,  

 f.eks. efter indbyggertal.
 17. Lokal-tv får begrænset ret til networking på en række betingelser, der  

 fastsættes for at sikre den lokale forankring:
1) Tilladelse udstedes til et sendersamvirke, som tilsammen repræsenterer  

 alsidige erhvervs- og kulturinteresser i lokalområdet.
Da der kun er en  

 frekvens til rådighed i det enkelte lokale område (undtagen i København),  

 udstedes der kun en tilladelse til kommercielt tv i hvert område.
Tilladelsen  

 udstedes til samvirket af det lokale nævn.
Tilladelsen gælder for 7 år og kan  

 fornys.
2) Samvirket sender dagligt mellem kl. 18 og 23 mindst 1 time lokalt  

 producerede nyheds-, aktualitets- eller andre programmer med udgangspunkt i  

 lokalsamfundet.
Derudover skal en væsentlig del af programmerne være  

 dansksprogede.
3) Der afsættes sendetid til ikke-kommercielle stationer.
I København,  

 hvor der er 2 frekvenser til rådighed, gives den ene til et kommercielt  

 samvirke, mens der på den anden gives sendetid til ikke-kommercielle  

 stationer i tidsrummene kl. 9-11, 17-19 og 23-01 . I  

 resten af landet får ikke-kommercielle stationer sendetid fra kl. 9-10  

 , 17.30-18.30 og 23-24 . Eventuel ledig sendetid inden for  

 disse tidsrum kan midlertidigt benyttes af de kommercielle samvirker.
4) Kommercielle lokal-tv-samvirker betaler en afgift for at få tilladelse  

 til programvirksomhed.
Afgiftens størrelse beregnes ud fra stationens antal  

 mulige seere.
De samlede afgiftsbeløb indgår i den pulje, som oprettes til  

 støtte for ikke-kommercielle lokale radio- og tv-stationer.
 18. De nye bestemmelser om networking og om programmernes lokale indhold  

 administreres efter de gældende regler på følgende måde:
Lokal-tv a) Stationen indsender til det lokale nævn en redegørelse hvert kvartal  

 for opfyldelsen af kravet om lokalt producerede programmer og dansksprogede  

 programmer.
Manglende opfyldelse sanktioneres efter de gældende regler.
Lokal radio og tv b) Klager behandles - som i dag - af det lokale nævn.
Klager over  

 programmer, som sendes samtidig og uændret i network mellem flere stationer,  

 ekspederes af det lokale nævn videre til Udvalget vedr.
Lokal Radio og TV,  

 som behandler sagen.
Det skal overvejes, om det er mere hensigtsmæssigt at  

 lade det lokale nævn behandle klager over programmer, som sendes i netværk.
 Da enhver udsendelse skal have en ansvarlig programleder, som  

 identificeres, vil det altid være oplyst, hvorfra et network-program kommer.
 Det betyder i praksis, at der for ethvert program, som sendes samtidigt og  

 uændret i network, vil være en lokal-tv- eller -radiostation, som kan gøres  

 ansvarlig for eventuelle overtrædelser af reglerne.
 19. Såfremt der i et område ikke er ansøgninger fra kommercielle  

 sendesamvirker, som ønsker at indgå i et netværkssamarbejde, kan tilladelse  

 gives til andre stationer, herunder kommercielle, på de hidtil gældende  

 vilkår.
20. Der oprettes to 4-årige puljer til forsøg med lokal-tv og  

 televirksomhed og til forsøg med medieskoler i tilknytning til eksisterende  

 stationer.
Endvidere oprettes en pulje til lokal radio- og tv-produktion.
1) Pulje til lokal-tv og televirksomhed : 5 mio. kr. af  

 licensmidlerne afsættes hvert år i 4 år til lokal-tv-stationers forsøg med  

 televirksomhed.
Forsøgene vil f.eks. kunne bruges til undervisning, til lokal  

 information og til formidling af lokale kulturtilbud.
Mulighederne for  

 to-vejs-kommunikation kan give lokal-tv en mere direkte forbindelse med  

 lokalsamfundet, end tilfældet er med traditionel tv-virksomhed.
2) Pulje til medieskoler : 5 mio. kr. af licensmidlerne afsættes  

 hvert år i 4 år til forsøg med medieskoler.
Det er tanken, at skolerne skal  

 oprettes i forbindelse med eksisterende lokale radio- eller tv-stationer samt  

 båndværksteder og lignende.
3) Pulje til lokal radio- og tv-produktion : Der oprettes en pulje  

 til støtte af ikke-kommerciel lokal radio og tv.
Midlerne kommer fra  

 licensen, fra Radiofonden og fra en afgift, som kommercielle  

 lokal-tv-samvirker skal betale for at få sendetilladelse.
Udvalget vedr.
Lokal Radio og TV administrerer alle tre puljer.
Midlerne  

 fordeles efter indstilling fra de lokale nævn.
Reklame 21. Den daglige tilladte reklametid hæves fra de nuværende 10 pct. til 15  

 pct.
 22. Reklamenævnet får udvidet sin kompetence til at omfatte undersøgelse  

 af skjult reklame i programmerne.
 23. Kulturministeren har givet tilsagn om i løbet af efteråret 1996 at  

 give Folketingets Kulturudvalg en redegørelse for spørgsmålet om børn og  

 tv-reklamer.
Andet 24. Satellit-tv: Der indføres en uomtvistelig hjemmel i radio- og  

 fjernsynsloven til, at DR og TV 2 kan etablere nye satellit-kanaler.
 DR's DAB-forsøg: DR får lov til at udvide forsøget med DAB  

 (digital audio broadcasting), som gennemføres i Hovedstadsområdet i perioden  

 frem til 1. januar 1998, til Vestjylland.
DR's og TV 2's bestyrelsers valgperioder: De nuværende perioder  

 ændres.
Nuværende bestyrelser forlænges de få nødvendige måneder.
 Samordnede valgperioder for TV 2-regionernes bestyrelser: De  

 nuværende TV 2-regioners bestyrelser forlænges eller forkortes, så alle  

 perioder udløber på et hensigtsmæssigt tidspunkt i forhold til den centrale  

 TV 2-bestyrelse.
 Medarbejderrepræsentant i TV 2-regionernes bestyrelser: De  

 fastansatte medarbejdere ved TV 2-regionerne får 1 plads i de regionale  

 bestyrelser, svarende til medarbejderrepræsentationen i den centrale TV  

 2-bestyrelse.
 Rigsrevision af regionernes regnskaber: Revisionsordningen for TV  

 2-regionerne ændres, så regionernes regnskaber på linje med DR's og TV 2's  

 regnskaber revideres af Rigsrevisionen.
 Licensbetaling for plejehjemsbeboere: Den varslede ligestilling af  

 disse beboere med pensionister i eget hjem f.s.v.a. betaling af  

 husstandslicens gennemføres.
Økonomi 25. Radiofonden og TV 2-fonden Radiofonden nedlægges pr. 1. januar 1997, og fondens formue, som på det  

 tidspunkt anslås at udgøre ca. 480 mio.kr., overføres dels til Danmarks  

 Radio til dækning af:
1. Danmarks Radios planlagte ekstraordinære investeringer i digitalisering  

 af produktionsapparatet: 200 mio.kr., 2. et øget engagement i dansk filmproduktion i aftaleperioden: gradvist  

 stigende fra forventet 7,5 mio.kr. i 1997 til 25 mio.kr. i år 2000, ialt 57,5  

 mio.kr. og 3. merudgifter i årene 1995 til 1998 som følge af Danmarks Radios  

 Pensionskasses betaling af realrenteafgift: 80 mio.kr., dels til TV 2 til dækning af et øget engagement i dansk  

 filmproduktion i aftaleperioden: gradvist stigende fra forventet 7,5 mio.kr.  

 i 1997 til 25 mio.kr. i år 2000, ialt 57,5 mio.kr., og dels til puljen til lokal radio og tv : 85 mio.kr.
 TV 2-fonden nedlægges ligeledes pr. 1. januar 1997. Fondens  

 formue, som på det tidspunkt anslås at udgøre ca. 350 mio.kr., overføres til  

 TV 2.
50 mio.kr. overføres til TV 2's drift.
TV 2 kompenseres på den måde for  

 »mistede« licensmidler af tilsvarende størrelse som følge af den  

 ændrede licensfordeling i 1997 i forhold til den gældende licensaftale.
300 mio.kr. overføres til dækning af digitalisering af  

 produktionsapparatet i såvel TV 2/DANMARK som i TV 2's regioner.  

 Digitaliseringsprocessen forudsættes at foregå parallelt i TV 2/DANMARK og  

 regionerne.
I det omfang, der ikke måtte være grundlag for at anvende det  

 fulde beløb til digitalisering, kan overskydende midler efter aftale med  

 kulturministeren anvendes til ekstraordinær nedbringelse af TV 2's gæld.
Ekstra midler til dansk filmproduktion Fortsættelsen af den gældende aftale mellem DR, TV 2 og Filminstituttet og  

 tilførslen af yderligere midler fra Radiofonden indebærer, at der i DR og TV  

 2 i aftaleperioden ialt er afsat følgende ekstra midler til dansk  

 filmproduktion:
Udviklingen i licensen Stigningen i licensen vil i aftaleperioden udgøre 3,3% årligt, hvilket  

 svarer til den forventede pris- og lønudvikling.
 Licensafgiften vil således udvikle sig som følger:
 Det bemærkes, at de anførte beløb er for halvårlig husstandsafgift og  

 helårlig institutions- og erhvervsafgift.
 Licensmidler til lokal radio og tv m.v.
 Af de samlede licensmidler afsættes som udgangspunkt følgende puljemidler:
 Puljemidlerne udgør til sammen knap 1 pct. af den samlede licens.
Licensmidler til Danmarks Radio og TV 2 De resterende licensmidler fordeles mellem Danmarks Radio og TV 2 efter  

 følgende forhold:
 Stigningen i TV 2's andel af licensen efter 1997 skal ses i sammenhæng med  

 den negative effekt på reklameindtægterne af networking.
 Hvis licensindtægterne bliver som forudsat, vil dette svare til, at  

 Danmarks Radio og TV 2 får følgende licensmidler tilført:
 Af de licensmidler, der tilgår Danmarks Radio, forudsættes ca. 25 mio.kr.  

 årligt anvendt til en fortsættelse af den gældende aftale mellem DR, TV 2 og  

 Filminstituttet.
 Af de licensmidler, der tilgår TV 2, forudsættes ca. 20 mio.kr. årligt  

 anvendt til en fortsættelse af den gældende aftale mellem DR, TV 2 og  

 Filminstituttet.
Tilskud til lokal radio og tv-produktion Til puljen til lokal radio og tv afsættes i perioden følgende midler:
 Note: Puljen opføres på finansloven under Kulturministeriet og  

 administreres af Udvalget vedrørende Lokal Radio og TV.
Gennemførelse 26. Uomtvistelig hjemmel til at DR og TV 2 kan etablere nye  

 satellit-kanaler gennemføres ved en ændring af radio- og fjernsynsloven i  

 indeværende folketingssamling.
 I efteråret 1996 fremsættes der lovforslag med henblik på gennemførelse af  

 de øvrige nødvendige ændringer af radio- og fjernsynsloven pr. 1. januar  

 1997.
De nye regler på lokalradio- og -tv-området vil først slå fuldt igennem,  

 efterhånden som de nuværende sendetilladelser udløber.
Stationerne kan ved  

 frivillig aftale overgå til den ny ordning tidligere.
Dette forhold er også  

 baggrunden for, at der er budgetteret med færre indtægter i form af  

 koncessionsafgifter i de første år af aftaleperioden.
De aftalepunkter, der ikke kræver ændring af loven om radio- og  

 fjernsynsvirksomhed eller tilhørende bekendtgørelser, gennemføres så hurtigt  

 som muligt.
Det drejer sig om:
- øget dækningsområde for lokal radio.
Telestyrelsen anmodes om at  

 udarbejde en ny frekvensplan, der gør det muligt at øge sendestyrken for  

 lokal radio til 160W, og - DR's tilladelse til forsøg med DAB i Vestjylland.
 Aftaleparterne indleder snarest drøftelser af, om der er basis for at  

 omdanne TV 2 til et aktieselskab pr. 1. januar 1998. Aftaleparterne drøfter  

 tilsvarende anvendelsen af den ledige radiokanal, P4.
Ændring af aftalen 27. Ændring af aftalen inden for aftaleperio-den forudsætter enighed  

 mellem aftaleparterne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om radio- og fjernsynsvirksomhed, jf. lovbekendtgørelse nr. 666 af  

 5. juli 1996, foretages følgende ændringer:
 1. I § 4, stk. 1, indsættes som 2. pkt.:
»Dette gælder dog ikke programmer, som spredes i medfør af § 7, stk.  

 3, eller § 18, stk. 4.« § 4. Det påhviler ejere af fællesantenneanlæg at sikre, at der i  

 anlægget sker en fordeling af de lyd- og billedprogrammer, der spredes ved  

 hjælp af radioanlæg af Danmarks Radio og TV 2, herunder de regionale  

 programmer, der er bestemt til modtagning i det pågældende område.
 2. I § 4 indsættes efter stk. 2 som nyt stykke:
»Stk. 3. Såfremt fordelingen af programmer i anlægget sker i  

 programpakker, skal samtlige pakker indeholde de programmer, der er omfattet  

 af stk. 1 og 2.« 3. § 7, stk. 1, sidste pkt., affattes således:
»Kulturministeren kan fastsætte nærmere regler om Danmarks Radios  

 public service-forpligtelser.« 4. § 7, stk. 3, affattes således:
»Stk. 3. Danmarks Radio kan herudover udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 5. § 7, stk. 6, affattes således:
»Stk. 6. Danmarks Radio kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.« 6. I § 7 indsættes efter stk. 6 som nyt stykke:
»Stk. 7. Danmarks Radio kan oprette nye selskaber eller  

 indskyde kapital i eksisterende selskaber med henblik på at udøve anden  

 virksomhed, herunder programvirksomhed, eller med henblik på at indgå i  

 samarbejde om medierelaterede aktiviteter med andre virksomheder.« Stk. 7 bliver herefter stk. 8.
§ 7. Danmarks Radio er en selvstændig offentlig institution, der  

 er forpligtet over for hele befolkningen til at sprede radio- og  

 fjernsynsprogrammer omfattende nyhedsformidling, oplysning, underholdning og  

 kunst.
Spredningen kan foregå ved hjælp af radioanlæg, herunder satellit,  

 eller fællesantenneanlæg.
Der skal ved programlægningen lægges afgørende vægt  

 på hensynet til informations- og ytringsfriheden.
Der skal i programudbudet  

 tilstræbes kvalitet, alsidighed og mangfoldighed.
Ved  

 informationsformidlingen skal der lægges vægt på saglighed og upartiskhed.  

 Kulturministeren kan fastsætte regler om tekstning el.lign. af  

 fjernsynsprogrammer af hensyn til døve og hørehæmmede.
 Stk. 2. Danmarks Radio kan udøve anden programvirksomhed, herunder  

 ved udsendelse til udlandet og ved fremstilling af programmer til  

 distribution på anden måde end gennem udsendelser.
 Stk. 3. Danmarks Radio kan herudover udøve anden programvirksomhed  

 ved hjælp af fællesantenneanlæg i medfør af tilladelse efter kapitel 5.
 Stk. 4. Danmarks Radio udsender kortbølgeprogrammer til udlandet.
 Stk. 5. Programmer, hvortil der ydes tilskud, kan indgå i  

 programvirksomheden efter reglerne i kapitel 8.
 Stk. 6. Danmarks Radio kan udøve anden virksomhed i tilknytning  

 til programvirksomheden eller med henblik på udnyttelse af institutionens  

 tekniske udstyr, særlige sagkundskab m.v.
 Stk. 7. Efter regler fastsat af kulturministeren er Danmarks Radio  

 forpligtet til at udsende meddelelser af beredskabsmæssig betydning til  

 befolkningen.
 7. § 8 affattes således:
 »§ 8. Danmarks Radios virksomhed finansieres gennem Danmarks  

 Radios andel af licensafgifterne samt gennem indtægter ved salg af programmer  

 og andre ydelser, tilskud, udbytte, overskudsandele m.v.
Stk. 2. Danmarks Radio kan optage lån på almindelige markedsvilkår  

 til finansiering af institutionens investeringer forudsat, at den samlede  

 låneoptagelse ikke overstiger 4 pct. af indtægterne ifølge seneste regnskab.  

 Låneoptagelse herudover skal godkendes af kulturministeren.« § 8. Danmarks Radios virksomhed finansieres gennem afgifter for  

 benyttelse af radio- og fjernsynsmodtagere samt gennem indtægter ved salg af  

 programmer og andre ydelser, tilskud m.v.
 8. § 14 affattes således:
»§ 14. Bestyrelsen fastsætter for hvert finansår budgettet  

 for Danmarks Radios virksomhed.
Budgettet tilsendes kulturministeren og  

 Folketinget til orientering.
Stk. 2. Institutionens regnskab revideres af Rigsrevisionen.
Det  

 af bestyrelsen udarbejdede regnskab for det enkelte finansår forelægges med  

 revisionens bemærkninger kulturministeren til godkendelse og tilsendes  

 derefter Folketinget til orientering.« § 14. Bestyrelsen fremsætter over for kulturministeren forslag til  

 ordinær budgetramme og ramme for kortbølgevirksomheden, jf. § 7, stk. 4,  

 tillige med forslag til størrelsen af afgifterne for benyttelse af radio- og  

 fjernsynsmodtagere, jf. § 61, stk. 1.
 Stk. 2. Bestyrelsen fastsætter for hvert finansår inden for de af  

 ministeren fastsatte rammer budgettet for Danmarks Radios virksomhed.
 Stk. 3. Når Danmarks Radio har fastsat det budget, som er nævnt i  

 stk. 2, tilsendes det ministeren og Folketinget til orientering.
Stk. 4. Institutionens regnskab revideres af Rigsrevisionen.
Det  

 af bestyrelsen udarbejdede regnskab for det enkelte finansår forelægges med  

 revisionens bemærkninger ministeren til godkendelse og tilsendes derefter  

 Folketinget til orientering.
 9. § 15 ophæves.
 § 15. Danmarks Radios andel af afgifterne for benyttelse af radio-  

 og fjernsynsmodtagere, jf. § 61, stk. 1, indgår i en særlig fond, der  

 benævnes Radiofonden og administreres af Danmarks Radios bestyrelse.
 10. § 17 affattes således:
»§ 17. Kulturministeren kan efter forhandling med  

 finansministeren stille en statsgaranti til sikring af opfyldelsen af de  

 pensionsforpligtelser, der påhviler Pensionskassen for tjenestemænd i  

 Danmarks Radio.
Tilsvarende gælder Danmarks Radios forpligtelser til at yde  

 ikke-pensionssikret personale en løbende livsvarig understøttelse som  

 supplement til den sociale pension.« § 17. Kulturministeren kan efter forhandling med finansministeren  

 stille en statsgaranti til sikring af opfyldelsen af de  

 pensionsforpligtelser, der påhviler Pensionsfonden for Danmarks Radios  

 Tjenestemænd.
 11. § 18, stk. 1, sidste pkt., affattes således:
»Kulturministeren kan fastsætte nærmere regler om TV 2's public  

 service-forpligtelser.« 12. I § 18, stk. 3, indsættes som 2. pkt. :
»TV 2 påser, at reglerne om reklamer efter kapitel 8  

 overholdes.« 13. § 18, stk. 4, affattes således:
»Stk. 4. Den landsdækkende TV 2-virksomhed kan udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 14. I § 18 indsættes efter stk. 4 som nye stykker  

:
 »Stk. 5. TV 2 kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.
Stk. 6. TV 2 kan oprette nye selskaber eller indskyde kapital i  

 eksisterende selskaber med henblik på at udøve anden virksomhed, herunder  

 programvirksomhed, eller med henblik på at indgå i samarbejde om  

 medierelaterede aktiviteter med andre virksomheder.« Stk. 5 bliver herefter stk. 7.
§ 18. TV 2 er en selvejende institution, der gennem selvstændig  

 programvirksomhed har til formål at tilvejebringe og sprede landsdækkende og  

 regionale fjernsynsprogrammer.
Spredningen kan foregå ved hjælp af  

 radioanlæg, herunder satellit, eller fællesantenneanlæg.
Ved programlægningen  

 skal der lægges afgørende vægt på kvalitet, alsidighed og mangfoldighed.
Ved  

 programlægningen i de regionale TV 2-virksomheder, jf. § 21, skal der  

 endvidere lægges vægt på tilknytning til regionen.
Kulturministeren kan  

 fastsætte regler om tekstning el.lign. af programmer af hensyn til døve og  

 hørehæmmede.
 Stk. 2. TV 2 skal producere nyheds- og aktualitetsudsendelser.  

 Øvrige programmer tilvejebringes fortrinsvis ved køb hos andre producenter.
 Stk. 3. Reklamer og programmer, hvortil der ydes tilskud, kan  

 indgå i programvirksomheden efter reglerne i kapitel 8.
 Stk. 4. Den landsdækkende TV 2-virksomhed kan udøve anden  

 programvirksomhed ved hjælp af fællesantenneanlæg i medfør af tilladelse  

 efter kapitel 5.
 Stk. 5. Efter regler fastsat af kulturministeren er TV 2  

 forpligtet til at udsende meddelelser af beredskabsmæssig betydning til  

 befolkningen.
 15. § 19, stk. 1, 1. og 2. pkt., affattes således:
»TV 2 ledes af en bestyrelse på 11 medlemmer, som beskikkes af  

 kulturministeren (den centrale bestyrelse). 8 af medlemmerne udpeges af  

 kulturministeren og skal tilsammen repræsentere mediemæssig, kulturel,  

 ledelsesmæssig og erhvervsmæssig indsigt.« § 19. TV 2 ledes af en bestyrelse på 9 medlemmer, som beskikkes af  

 kulturministeren (den centrale bestyrelse). 6 af medlemmerne udpeges af  

 ministeren og skal tilsammen repræsentere mediemæssig, kulturel og  

 ledelsesmæssig indsigt.
De regionale bestyrelser i fællesskab, jf. § 21, stk.  

 5, udpeger 2 medlemmer og medarbejderne i den landsdækkende virksomhed 1  

 medlem til den centrale bestyrelse.
Blandt medlemmerne udpeger ministeren en  

 formand og en næstformand.
Stk. 2. - - - 16. § 21, stk. 5, affattes således:
»Stk. 5. For hver enkelt af de regionale virksomheder  

 nedsættes for en 4-årig periode en bestyrelse på 5-7 medlemmer (den regionale  

 bestyrelse). De fastansatte medarbejdere vælger 1 medlem, mens de øvrige  

 medlemmer vælges af repræsentantskabet.
Bestyrelsen vælger selv sin formand.  

 Medlemmer af Folketinget, kommunalbestyrelser og amtsråd kan ikke være  

 medlemmer af bestyrelsen.
Umiddelbart genvalg kan kun finde sted en  

 gang.« § 21. - - - Stk. 5. Såfremt den regionale virksomhed godkendes, vælger  

 repræsentantskabet for en 4-årig periode en bestyrelse på 5-7 medlemmer (den  

 regionale bestyrelse). Bestyrelsen vælger selv sin formand.
Medlemmer af  

 Folketinget, kommunalbestyrelser og amtsråd kan ikke være medlemmer af  

 bestyrelsen.
Umiddelbart genvalg kan kun finde sted en gang.
 17. § 23 ophæves.
 § 23. Den centrale bestyrelse stiller efter forhandling med de  

 regionale bestyrelser forslag til kulturministeren om fordeling af sendetid  

 og budgetrammer for det kommende år mellem den landsdækkende og de regionale  

 virksomheder efter nærmere regler, der fastsættes i vedtægten for TV 2.  

 Fordelingen af sendetid og budgetrammer fastlægges årligt af ministeren.
 18. § 24 affattes således:
 »§ 24. Den centrale bestyrelse fastsætter for hvert finansår  

 budgettet for den landsdækkende virksomhed, herunder tildeling af midler til  

 hver enkelt af TV 2's regionale virksomheder.
Stk. 2. Regnskabet for den landsdækkende virksomhed udarbejdes af  

 bestyrelsen og revideres af Rigsrevisionen.
Regnskabet for det enkelte  

 finansår forelægges med revisionens bemærkninger kulturministeren til  

 godkendelse og tilsendes derefter Folketinget til orientering.
 Stk. 3. Beretninger og reviderede regnskaber for de regionale  

 virksomheder, jf. § 25, stk. 2, indsendes årligt til den centrale bestyrelse.
Stk. 4. Bestyrelsen afgiver årligt til kulturministeren beretning  

 over den samlede TV 2-virksomhed.
Beretningen tilsendes Folketinget til  

 orientering.« § 24. Den centrale bestyrelse fastsætter årligt inden for den af  

 kulturministeren fastsatte ramme budgettet for den landsdækkende virksomhed.
Stk. 2. Bestyrelsen udarbejder de årlige regnskaber for den  

 landsdækkende virksomhed og for TV 2-fonden, jf. § 29. Regnskaberne revideres  

 af Rigsrevisionen.
Regnskaberne for det enkelte finansår forelægges med  

 revisionens bemærkninger ministeren til godkendelse.
Stk. 3. Beretninger og reviderede regnskaber for regionernes  

 virksomhed, jf. § 25, stk. 2, indsendes årligt til den centrale bestyrelse.  

 Rigsrevisionen har adgang til at gennemgå disse regnskaber.
Ved gennemgangen  

 påses navnlig, at de er undergivet betryggende revision, at midlerne er  

 anvendt i overensstemmelse med givne bestemmelser, og at der i øvrigt er  

 taget skyldige økonomiske hensyn ved forvaltningen af midlerne.
Stk. 4. Bestyrelsen afgiver årligt til ministeren beretning over  

 den samlede TV 2-virksomhed.
Beretningen vedlægges reviderede regnskaber for  

 de regionale virksomheder.
 19. § 25 affattes således:
 »§ 25. Bestyrelsen for en regional virksomhed fastsætter  

 årligt budgettet for virksomheden.
Stk. 2. Regnskabet for den regionale virksomhed udarbejdes af  

 bestyrelsen og revideres af Rigsrevisionen.
For så vidt angår TV Syd,  

 revideres regnskabet dog af en statsautoriseret revisor.
Regnskabet for det  

 enkelte finansår forelægges med revisionens bemærkninger kulturministeren til  

 godkendelse.« § 25. Bestyrelsen for en regional TV 2-virksomhed fastsætter  

 årligt inden for den godkendte ramme budgettet for virksomheden.
 Stk. 2. Bestyrelsen udarbejder årligt et regnskab, der revideres  

 af en statsautoriseret revisor, og en beretning, der sammen med regnskabet  

 indsendes til den centrale bestyrelse.
 20. § 28 affattes således :
 »§ 28. Den landsdækkende TV 2-virksomheds afgørelser i sager,  

 der vedrører institutionens virksomhed, kan ikke indbringes for anden  

 administrativ myndighed, jf. dog stk. 3.
 Stk. 2. De regionale virksomheders afgørelser i sager, der  

 vedrører disse institutioners virksomhed, kan ikke indbringes for anden  

 administrativ myndighed, jf. dog stk. 3.
Stk. 3. I sager om god presseskik og om genmæle kan afgørelser  

 truffet af den TV 2-virksomhed, der er ansvarlig for programmet, indbringes  

 for Pressenævnet efter reglerne i medieansvarslovens kapitel 5-7.« § 28. I sager om god presseskik og om genmæle kan afgørelser  

 truffet af den TV 2-virksomhed, der er ansvarlig for programmet, indbringes  

 for Pressenævnet efter reglerne i medieansvarslovens kapitel 5-7.
 21. § 29 ophæves.
 § 29. TV 2's andel af afgifterne for benyttelse af radio- og  

 fjernsynsmodtagere indgår, jf. § 61, stk. 1, i en særlig fond, der benævnes  

 TV 2-fonden og administreres af den centrale bestyrelse.
 Stk. 2. I fonden indgår desuden overskud ved reklamering i TV 2.  

 Kulturministeren fastsætter for et eller flere år ad gangen med tilslutning  

 fra Folketingets finansudvalg den andel af TV2 Reklame A/S's overskud, som  

 skal indbetales til TV 2-fonden.
 22. § 30 affattes således:
 »§ 30. TV 2's samlede virksomhed finansieres gennem TV 2's  

 andel af licensafgifterne og gennem indtægter ved reklamering i TV 2 samt  

 gennem indtægter ved salg af programmer og andre ydelser, tilskud, udbytte,  

 overskudsandele m.v.
Stk. 2. Den landsdækkende virksomhed kan optage lån på almindelige  

 markedsvilkår til finansiering af virksomhedens investeringer forudsat, at  

 den samlede låneoptagelse ikke overstiger 4 pct. af indtægterne ifølge  

 seneste regnskab.
Låneoptagelse herudover skal godkendes af  

 kulturministeren.« § 30. TV 2's samlede virksomhed finansieres ved beløb, der  

 overføres fra TV 2-fonden i overensstemmelse med de af kulturministeren  

 fastsatte rammebudgetter, og gennem indtægter ved salg af programmer og andre  

 ydelser, tilskud m.v.
 Stk. 2. Til sikring af de nødvendige midler til driften af TV  

 2-virksomheden stilles en statsgaranti, hvis størrelse fastsættes af  

 ministeren med tilslutning fra Folketingets finansudvalg.
 Stk. 3. I det omfang den samlede programvirksomhed ikke kan  

 gennemføres for de indtægter, der er nævnt i stk. 1, kan den centrale  

 bestyrelse med godkendelse af ministeren trække på statsgarantien.  

 Statsgarantien stilles som sikkerhed for lån, som optages af TV 2-fonden og  

 forrentes og afdrages af fonden.
Stk. 4. TV 2-virksomheden kan optage lån til finansiering af  

 virksomhedens etablering.
Lån optages efter finansministerens nærmere  

 bestemmelse med henblik på at opnå de bedst mulige vilkår.
Finansministeren  

 bemyndiges til at yde garanti af Statskassen for betaling af renter og afdrag  

 samt andre løbende forpligtelser.
Finansministeren er endvidere bemyndiget  

 til, i det omfang det måtte anses for hensigtsmæssigt, at dække virksomhedens  

 finansieringsbehov gennem statslån.
Sådanne lån må ikke ydes på bedre vilkår  

 end dem, som staten selv kan opnå som låntager.
 23. §§ 31-33 ophæves.
§ 31. Kulturministeren opretter et aktieselskab, som på  

 forretningsmæssigt grundlag skal formidle reklameindslag i TV 2 (TV2 Reklame  

 A/S). Selskabets kapital tegnes af staten.
Ministeren skal godkende  

 selskabets vedtægter og ændringer heraf.
Stk. 2. For selskabet gælder lovgivningen om aktieselskaber med de  

 ændringer, der følger af denne lov.
Rigsrevisionen har adgang til at gennemgå  

 selskabets regnskab.
Ved gennemgangen påses navnlig, at regnskabet er  

 undergivet betryggende revision, at midlerne er anvendt i overensstemmelse  

 med givne bestemmelser, og at der i øvrigt er taget skyldige økonomiske  

 hensyn ved forvaltningen af midlerne.
 Stk. 3. Selskabet må ikke påbegynde virksomhed, der ikke er  

 henlagt til selskabet ved denne lov, uden godkendelse af ministeren med  

 tilslutning af et af Folketinget nedsat udvalg.
Stk. 4. Selskabet kan optage lån til finansiering af virksomhedens  

 etablering.
Lån optages efter finansministerens nærmere bestemmelse med  

 henblik på at opnå de bedst mulige vilkår.
Finansministeren bemyndiges til at  

 yde garanti af Statskassen for betaling af renter og afdrag samt andre  

 løbende forpligtelser.
Finansministeren er endvidere bemyndiget til, i det  

 omfang det måtte anses for hensigtsmæssigt, at dække virksomhedens  

 finansieringsbehov gennem statslån.
Sådanne lån må ikke ydes på bedre vilkår  

 end dem, som staten selv kan opnå som låntager.
§ 32. TV2 Reklame A/S skal til TV 2-virksomheden levere  

 reklameblokke og tekst-tv-reklamer.
Selskabet påser, at regler om reklamer i  

 TV 2 efter kapitel 8 overholdes.
Stk. 2. Selskabet skal i 3 måneder opbevare alle udsendte reklamer  

 på bånd.
I forbindelse med behandlingen af en sag vedrørende indholdet af en  

 reklame kan det pålægges selskabet at aflevere optagelser af reklamen.
Hvis  

 behandlingen af en sag gør det nødvendigt, kan det pålægges selskabet at  

 opbevare bånd i mere end 3 måneder.
 § 33. Den del af TV2 Reklame A/S's akkumulerede overskud, der ikke  

 overføres til TV 2-fonden, kan af kulturministeren med tilslutning fra  

 Folketingets finansudvalg anvendes til tilbagebetaling af tidligere udløst  

 statsgaranti eller til kulturelle formål.
 24. § 37, stk. 2, affattes således:
»Stk. 2. Reklamer kan indgå i programvirksomheden ved hjælp  

 af satellit efter reglerne i kapitel 8. Tilladelsens indehaver skal påse, at  

 reglerne om reklame overholdes.
Reklamer kan dog ikke indgå i Danmarks Radios  

 programvirksomhed ved hjælp af satellit eller det jordbaserede sendernet.  

 Reklamer kan ikke indgå i programvirksomhed ved hjælp af fællesantenneanlæg i  

 områder, der går ud over et lokalt område.« § 37. - - - Stk. 2. Reklamer kan indgå i programvirksomhed ved hjælp af  

 satellit efter reglerne i kapitel 8. Tilladelsens indehaver skal påse, at  

 reglerne om reklame overholdes.
Reklamer kan ikke indgå i programvirksomhed  

 ved hjælp af fællesantenneanlæg i områder, der går ud over et lokalt område.
Stk. 3. - - - 25. I § 42 indsættes efter stk. 2 som nyt stykke:
»Stk. 3. Nævnet træffer endvidere den endelige administrative  

 afgørelse i sager om Danmarks Radios og TV 2's programvirksomhed udøvet ved  

 hjælp af de jordbaserede sendernet i henhold til § 7, stk. 3, og § 18, stk.  

 4. Nævnet kan i denne forbindelse påtale overtrædelser af loven og  

 bestemmelser fastsat efter loven.
Nævnet kan endvidere kræve  

 programvirksomheden indstillet midlertidigt eller endeligt, hvis en  

 overtrædelse er grov, eller overtrædelser er ofte gentagne.« Stk. 3 bliver herefter stk. 4.
 26. I § 44 indsættes som stk. 4-7:
»Stk. 4. Såfremt selskabet, foreningen el. lign., foruden at  

 opfylde betingelserne i stk. 1-3, repræsenterer alsidige erhvervs- og  

 kulturinteresser i det lokale område, skal en ansøgning om tilladelse til  

 spredning af billedprogrammer ved hjælp af radioanlæg imødekommes, hvis der  

 findes en ubenyttet sendemulighed (frekvens) i området.
Tilladelsen omfatter  

 hele sendetiden på den pågældende frekvens, jf. dog § 50 a, stk. 1, nr. 3.
Stk. 5. Kulturministeren fastsætter regler om anvendelsen af  

 sendemulighederne for lokal fjernsynsvirksomhed i Københavns kommune,  

 Frederiksberg kommune og Københavns amt.
Der kan i den forbindelse fastsættes  

 regler, der fraviger § 45.
 Stk. 6. Tilladelse efter stk. 1 kan begrænses til den sendetid,  

 der er nævnt i § 50 a, stk. 1, nr. 3.
Stk. 7. Indehavere af tilladelse til programvirksomhed efter stk.  

 1 kan med godkendelse af det lokale radio- og fjernsynsnævn overgå til de  

 vilkår, der gælder for tilladelseshavere efter stk. 4 eller stk. 6 for resten  

 af den periode, hvori tilladelsen er gældende.« 27. I § 45 indsættes som 2. pkt.:
»Tilladelsen kan begrænses til den sendetid, der er nævnt i § 50 a,  

 stk. 1, nr. 3.« § 45. Kommuner har ret til at få en tilladelse som nævnt i § 43,  

 såfremt kommunens formål med programvirksomheden alene vil være at stille  

 produktions- og sendefaciliteter til rådighed for interesserede borgere eller  

 at formidle kommunal information.
 28. I § 46, stk. 2, ændres »§§ 50, 51, stk. 1-2«  

 til: »§§ 50, stk. 1-3, 51, stk. 1 og 3«.
§ 46. - - - Stk. 2. For tilladelser efter stk. 1 finder bestemmelserne i §§  

 50, 51, stk. 1-2, 52, 53 og 54 anvendelse.
 29. I § 49, stk. 1, indsættes efter 1. pkt. :
»Tilladelse udstedes for en bestemt periode, der maksimalt kan være 5  

 år for radio og 7 år for fjernsyn.
Tilladelser i henhold til § 44, stk. 4,  

 udstedes dog for en periode af 7 år.« § 49. Tilladelse udstedes for en bestemt periode, der maksimalt  

 kan være 3 år for radio og 5 år for fjernsyn.
Fornyelse af tilladelse kan ske  

 ved periodens udløb.
En tilladelse bortfalder ikke, fordi det område, som  

 tilladelsen vedrører, inden for tilladelsens gyldighedsperiode helt eller  

 delvis kommer til at henhøre under et andet lokalt nævn end det, som har  

 udstedt tilladelsen.
Stk. 2. - - - 30. I § 50 indsættes som stk. 4-6 :
 »Stk. 4. For lokal fjernsynsvirksomhed, der udøves i henhold  

 til tilladelser udstedt efter § 44, stk. 4, gælder bestemmelserne i stk. 2 og  

 3 ikke.
 Stk. 5. For lokal radiovirksomhed gælder bestemmelserne i stk. 2  

 og 3 ikke nyheds- og aktualitetsudsendelser samt udsendelser i tidsrummet  

 mellem kl. 23 og kl. 06.
Stk. 6. Kulturministeren kan fastsætte nærmere regler om den del  

 af programvirksomheden, der er omfattet af stk. 4 og 5.« 31. Efter § 50 indsættes:
»§ 50 a.
Tv-stationer, der har tilladelse efter § 44, stk. 4,  

 skal 1) dagligt sende mindst 1 time lokalt producerede nyheds- og  

 aktualitetsprogrammer eller andre programmer med udgangspunkt i  

 lokalsamfundet, 2) sørge for, at en væsentlig del af programmerne derudover er  

 dansksprogede eller produceret for et dansk publikum og 3) afsætte sendetid til selskaber m.v., hvis tilladelse er omfattet af §  

 44, stk. 6, og kommuner, hvis tilladelse er omfattet af § 45.
 Stk. 2. Kulturministeren kan fastsætte nærmere regler om de i stk.  

 1, nr. 1 og 2 nævnte programmer.
Stk. 3. For hvert program, der udsendes som led i  

 programvirksomhed i henhold til § 50, stk. 4 og 5, skal de deltagende  

 tilladelseshavere sørge for, at der er en tilladelseshaver, som er ansvarlig  

 for overholdelse af bestemmelserne i radio- og fjernsynsloven.
Denne  

 tilladelseshaver skal angives ved afslutningen af hvert program.
En eventuel  

 sanktion i henhold til § 55 vil blive pålagt denne tilladelseshaver.« 32. I § 51 indsættes efter stk. 1 som nyt stykke:
»Stk. 2. Reklamer kan ikke indgå i programvirksomheden efter  

 § 44, stk. 6.« Stk. 2 og 3 bliver herefter stk. 3 og 4.
 33. § 55, stk. 2, affattes således:
»Stk. 2. En tilladelse kan inddrages midlertidigt eller  

 endeligt, hvis indehaveren 1) ikke længere opfylder betingelserne i § 44, 2) overtræder § 50, 3) overtræder § 50 a, stk. 1, nr. 3, eller stk. 3, 4) tilsidesætter pålæg meddelt efter § 51, stk. 4, 5) overtræder § 52 eller § 53 eller 6) tilsidesætter § 54 eller pålæg, der er meddelt efter denne  

 bestemmelse.« § 55. - - - Stk. 2. En tilladelse kan inddrages midlertidigt eller endeligt,  

 hvis indehaveren 1) ikke længere opfylder betingelserne i § 44, 2) overtræder § 50, 3) tilsidesætter pålæg, meddelt efter § 51, stk. 3, 4) overtræder § 52 eller § 53 eller 5) tilsidesætter § 54 eller pålæg, der er meddelt efter denne bestemmelse.
Stk. 3. - - - 34. I § 56, stk. 1, 1. pkt., indsættes efter »radio-  

 og fjernsynsnævn«: », jf. dog stk. 3.« 35. § 56, stk. 2, affattes således:
»Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.
Udvalget vedr.
Lokal  

 Radio og TV kan, hvis forholdene taler derfor, godkende at  

 kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles nævn omfattende  

 nabokommuner med tilsammen flere end 200.000 indbyggere været nedsat i den  

 foregående funktionsperiode, kan nedsættelsen af et nyt nævn omfattende de  

 samme kommuner dog ske uden udvalgets godkendelse.« 36. Efter § 56, stk. 2, indsættes som nyt stykke:
»Stk. 3. Der nedsættes et fælles nævn for  

 fjernsynsvirksomhed, som omfatter Københavns kommune, Frederiksberg kommune  

 samt kommunerne i Københavns amt.« Stk. 3-6 bliver herefter stk. 4-7.
 37. § 56, stk. 5, der bliver stk. 6 , affattes  

 således:
»Stk. 6. Nævnets funktionsperiode følger den kommunale  

 valgperiode.
Valg til nævnet finder sted snarest muligt efter hvert  

 kommunalvalg, dog senest den 1. april i det efterfølgende år.
Nævnet fungerer  

 indtil udgangen af den måned, i hvilken nyt valg til dette har fundet sted.  

 Kommunalbestyrelsen kan alene afkorte et bestående nævns funktionsperiode med  

 henblik på nedsættelsen af et fælles nævn og under forudsætning af, at et  

 flertal af det pågældende nævns medlemmer vedtager dette.
Et fælles nævns  

 funktionsperiode kan alene afkortes med henblik på nedsættelse af et større  

 fælles nævn.« § 56. Kommunalbestyrelsen nedsætter, hvis der er behov derfor, et  

 lokalt radio- og fjernsynsnævn.
Hvis forholdene taler derfor, kan der  

 nedsættes et nævn for radiovirksomhed og et nævn for fjernsynsvirksomhed.
Stk. 2. Kommunalbestyrelserne i indtil 5 nabokommuner kan nedsætte  

 et fælles nævn.
Udvalget vedr.
Lokal Radio og TV kan, hvis forholdene taler  

 derfor, godkende at kommunalbestyrelserne i flere end 5 nabokommuner  

 nedsætter et fælles nævn.
Har et fælles nævn omfattende mere end 5 kommuner  

 været nedsat i den foregående funktionsperiode, kan nedsættelsen af et nyt  

 nævn omfattende de samme kommuner dog ske uden udvalgets godkendelse.
 Stk. 3. Nævnet består af et ulige antal medlemmer, mindst 5.
Stk. 4. Et mindretal af medlemmerne vælges direkte af  

 kommunalbestyrelsen.
De øvrige medlemmer vælges efter følgende regler:  

 Kommunalbestyrelsen indkalder med mindst 14 dages varsel til et møde med  

 deltagelse af lokale foreninger og organisationer, der udvælges efter  

 kommunalbestyrelsens skøn.
Der skal ved udøvelsen af dette skøn lægges vægt  

 på en alsidig repræsentation af det lokale foreningsliv.
Opnås der på mødet  

 enighed om valget af de øvrige medlemmer til nævnet, anses de pågældende for  

 valgt.
Opnås der ikke enighed, vælger kommunalbestyrelsen medlemmerne efter  

 indhentet udtalelse fra de pågældende foreninger og organisationer.
For de  

 medlemmer, der repræsenterer det lokale foreningsliv, kan der vælges  

 suppleanter.
 Stk. 5. Nævnets funktionsperiode følger den kommunale valgperiode.  

 Kommunalbestyrelsen kan afkorte et bestående nævns funktionsperiode med  

 henblik på nedsættelsen af et fælles nævn, forudsat at et flertal af det  

 pågældende nævns medlemmer vedtager dette.
 Stk. 6. Kommunalbestyrelsen fastsætter regler for nævnets  

 virksomhed.
 38. I § 57, stk. 3, ændres »§ 59, stk. 3« til:  

 »§ 59, stk. 3 og 4«.
§ 57. - - - Stk. 3. Hvis nævnet får kendskab til forhold, som efter § 59, stk.  

 3, henhører under Udvalget vedr.
Lokal Radio og TV, underretter nævnet  

 udvalget.
 39. I § 59 indsættes efter stk. 3 som nye stykker:
 »Stk 4. Udvalget træffer afgørelse i sager om programmer, der  

 udsendes samtidig af flere tilladelseshavere eller udsendes i medfør af et  

 fast samarbejdsforhold med andre radio- og fjernsynsforetagender om  

 programvirksomheden, jf. § 50, stk. 4 og 5.
Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. § 60 b.« Stk. 4-8 bliver herefter stk. 6-10.
 40. I § 59, stk. 4, der bliver stk. 6, ændres  

 »flere end 5 kommuner« til: »kommuner med tilsammen flere end  

 200.000 indbyggere«.
 41. I § 59, stk. 5, der bliver stk. 7, ændres  

 »Generaldirektoratet for P & T« til: »Telestyrelsen«.
 42. I § 59, stk. 7, der bliver stk. 9, ændres  

 »stk. 2-6« til: »stk. 2-8«.
§ 59. Udvalget kan afkræve lokale nævn og tilladelseshavere enhver  

 oplysning, som er af betydning for udvalgets sager.
Udvalget kan fastsætte en  

 frist for afgivelsen af oplysninger.
Stk. 2. Udvalget træffer afgørelse i klagesager om lokale nævns 1) afslag på ansøgning om tilladelse til lokal programvirksomhed, jf. §  

 49, stk. 3, og 2) inddragelse af tilladelse til lokal programvirksomhed, jf. § 55, stk.  

 4.
Stk. 3. Udvalget træffer afgørelse i sager om tilladelseshaveres  

 selvstændige udøvelse af programvirksomheden, jf. § 50, hvis sagen 1) omfatter flere lokale områder eller 2) vedrører radio- eller fjernsynsforetagender, som udøver  

 programvirksomhed på et andet grundlag end en tilladelse til lokal radio-  

 eller fjernsynsvirksomhed.
 Stk. 4. Udvalget træffer afgørelse i sager om nedsættelse af  

 fælles nævn omfattende flere end 5 kommuner, jf. § 56, stk. 2.
 Stk. 5. Udvalget træffer efter forhandling med Generaldirektoratet  

 for P&T afgørelse i sager om fordelingen af sendestationer på lokale  

 områder under hensyn til de frekvensmæssige muligheder.
Stk. 6. Udvalget kan endvidere uanset § 57, stk. 2, på eget  

 initiativ tage en sag op til behandling.
Udvalget kan i den forbindelse 1) pålægge et lokalt nævn at tage en ikke tidligere behandlet sag op til  

 afgørelse, 2) pålægge et lokalt nævn at tage en tidligere behandlet sag op igen, og 3) i særlige tilfælde selv træffe afgørelse i sagen.
 Stk. 7. Udvalgets afgørelser efter stk. 2-6 kan ikke indbringes  

 for anden administrativ myndighed.
 Stk. 8. Udvalget rådgiver ministeren om lokal radio- og  

 fjernsynsvirksomhed.
 43. Efter § 60 indsættes i kapitel 6:
»§ 60 a.
Tv-stationer, der har tilladelse til spredning af  

 billedprogrammer efter § 44, stk. 4, skal til statskassen indbetale en årlig  

 afgift.
Afgiftens størrelse fastsættes årligt på finansloven.
 Stk. 2. Manglende indbetaling af afgiften medfører bortfald af  

 tilladelsen.
 Stk. 3. Kulturministeren fastsætter regler om afgiftens  

 indbetaling.
§ 60 b.
Udvalget vedr.
Lokal Radio og TV kan efter indstilling fra  

 de lokale radio- og fjernsynsnævn yde tilskud til ikke-kommercielle lokale  

 radio- og tv-stationer.
Kulturministeren fastsætter regler om fordelingen af  

 tilskud m.v.« 44. Overskriften til kapitel 7 affattes således:  

 »Radio- og fjernsynslicens«.
 45. § 61 affattes således:
»§ 61. Størrelsen af afgifterne for opstillede radio- og  

 fjernsynsmodtagere fastsættes for et eller flere år ad gangen af  

 kulturministeren med tilslutning fra Folketingets finansudvalg.
Afgifterne  

 opkræves af Danmarks Radio og fordeles efter ministerens nærmere bestemmelse  

 til Danmarks Radio, TV 2 og eventuelle andre medierelaterede formål.
Stk. 2. Kulturministeren fastsætter nærmere regler om  

 afgiftspligtens indtræden og ophør, om betalingsfrister og opkrævning samt om  

 rykkergebyrer m.v.
Der påløber renter af for sent betalt licens og andre  

 skyldige beløb.
Renterne beregnes fra forfaldsdagen.
Rentens størrelse  

 beregnes i overensstemmelse med lov om renter.
Efter forhandling med  

 socialministeren og bestyrelserne for Danmarks Radio og TV 2 kan  

 kulturministeren fastsætte regler om nedsættelse eller bortfald af  

 afgifterne.
Der kan stilles midler til rådighed af Statskassen til dækning af  

 det indkomsttab, sådanne regler medfører.
Kulturministeren kan fastsætte  

 regler om henstand og eftergivelse af restancer.
Stk. 3. Det i stk. 2 nævnte rykkergebyr kan højst udgøre 200  

 kr.« Kapitel 7 Afgifter for benyttelse af radio-og fjernsynsmodtagere § 61. Størrelsen af afgifterne for benyttelse af radio- og  

 fjernsynsmodtagere fastsættes for et eller flere år ad gangen af  

 kulturministeren med tilslutning fra Folketingets finansudvalg.
Afgifterne  

 opkræves af Danmarks Radio og indgår efter ministerens nærmere bestemmelse i  

 Radiofonden og TV 2-fonden, jf. § 15 og § 29.
Stk. 2. Kulturministeren fastsætter nærmere regler om  

 afgiftspligtens indtræden og ophør m.v.
Efter forhandling med  

 socialministeren og bestyrelserne for Danmarks Radio og TV 2 kan  

 kulturministeren fastsætte regler om nedsættelse eller bortfald af  

 afgifterne.
Der kan stilles midler til rådighed af Statskassen til dækning af  

 det indkomsttab, sådanne regler medfører.
 46. I § 62 indsættes som stk. 2:
»Stk. 2. Kulturministeren fastsætter regler om kontrolafgift for  

 overtrædelse af stk. 1, 1. pkt.
Størrelsen af kontrolafgiften svarer til det  

 unddragne licensbeløb, dog minimum 500 kr.« 47. § 63, stk. 1, affattes således:
»Ubetalte afgifter og gebyrer efter §§ 61 og 62, stk. 2, kan med  

 tillæg af renter og omkostninger inddrives af Kongeriget Danmarks Hypotekbank  

 og Finansforvaltning (Hypotekbanken). Hypotekbanken kan inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.
Hypotekbanken kan  

 endvidere inddrive skyldige beløb ved modregning i overskydende skat.« 48. I § 63 indsættes som stk. 4-8:
 »Stk. 4. Hypotekbankens afgørelser vedrørende lønindeholdelse  

 og modregning i overskydende skat kan indbringes for finansministeren.
Stk. 5. Fogedretten træffer efter begæring afgørelse om  

 indsigelser vedrørende kontrolafgift, jf. § 62, stk. 2, som skyldneren  

 fremsætter over for Hypotekbanken om dels kravets berettigelse, dels  

 berettigelsen af et meddelt pålæg om lønindeholdelse og om en gennemført  

 modregning i overskydende skat.
Begæringen fremsættes over for Hypotekbanken,  

 som indbringer indsigelsen for fogedretten.
Afgørelsen træffes efter reglerne  

 i retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Procesbevillingsnævnet kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« § 63. Ubetalte afgiftsbeløb efter § 61, stk. 1, kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Stk. 2. - - - 49. § 65, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 50. § 65, stk. 1, nr. 3, affattes således:
»3) Reklamer må højst udgøre 15 pct. af den daglige sendetid.« § 65. For reklamer udsendt i TV 2 gælder følgende, jf. dog stk. 2  

 og 3:
 1) Reklamer må kun sendes i blokke, som skal placeres mellem  

 udsendelserne.
 2) Der må ikke reklameres for lægemidler, øl, vin, spiritus eller tobak.  

 Der må endvidere ikke reklameres for økonomiske interessegrupper samt  

 religiøse og politiske anskuelser.
 3) Reklamer må højst udgøre 10 pct. af den daglige sendetid.
Stk. 2. - - - 51. § 66, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 52. § 66, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« § 66. For reklamer udsendt af indehaveren af en tilladelse til  

 fjernsynsvirksomhed ved hjælp af satellit gælder følgende, jf. dog stk. 2:
 1) Reklamer må kun sendes i blokke, som skal placeres mellem  

 udsendelserne.
2) Der må ikke reklameres for lægemidler, øl, vin, spiritus tobak.
Der må  

 endvidere ikke reklameres for økonomiske interessegrupper samt religiøse og  

 politiske anskuelser.
 3) Reklamer må højst udgøre 10 pct. af den enkelte tilladelseshavers  

 daglige sendetid.
Stk. 2. - - - 53. § 67, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 54. § 67, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« § 67. For reklamer udsendt af indehaveren af en tilladelse til  

 radiovirksomhed ved hjælp af satellit gælder følgende:
 1) Reklamer må placeres overalt i sendefladen.
2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.
 3) Reklamer må højst udgøre 10 pct. af den enkelte tilladelseshavers  

 daglige sendetid.
 55. § 68, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 56. § 68, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« § 68. For reklamer udsendt af indehaveren af en tilladelse til  

 lokal fjernsynsvirksomhed gælder følgende, jf. dog stk. 2:
 1) Reklamer må kun sendes i blokke, som skal placeres mellem  

 udsendelserne.
 2) Der må ikke reklameres for lægemidler, øl, vin, spiritus eller tobak.  

 Der må endvidere ikke reklameres for økonomiske interessegrupper og religiøse  

 og politiske anskuelser.
 3) Reklamer må højst udgøre 10 pct. af den enkelte tilladelseshavers  

 daglige sendetid.
Stk. 2. - - - 57. § 69, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 58. § 69, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« § 69. For reklamer udsendt af indehaveren af en tilladelse til  

 lokal radiovirksomhed gælder følgende:
 1) Reklamer må placeres overalt i sendefladen.
2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.
 3) Reklamer må højst udgøre 10 pct. af den enkelte tilladelseshavers  

 daglige sendetid.
 59. I § 72, stk. 1 , indsættes efter nr. 2 :
»3) Nævnet kan afgive udtalelser i sager om overtrædelse af § 64 samt  

 i sager om overtrædelse af bestemmelser fastsat efter § 73, stk. 8, om  

 tilskyndelse til køb eller leje af produkter eller tjenesteydelser.« Nr. 3 bliver herefter nr. 4.
 § 72. Radio- og TV-Reklamenævnet har følgende opgaver:
1) Nævnet træffer den endelige administrative afgørelse i sager om radio-  

 og fjernsynsreklamers indhold.
I sager om overholdelse af lov om lægemidler  

 indhenter nævnet forinden en udtalelse hos Sundhedsstyrelsen.
Nævnet kan  

 påtale overtrædelser af reglerne og kan pålægge TV2 Reklame A/S eller  

 indehaveren af en tilladelse til radio- eller fjernsynsvirksomhed at  

 offentliggøre afgørelsen.
Nævnet kan bestemme, på hvilken måde og i hvilken  

 form dette skal ske.
2) Nævnet træffer den endelige administrative afgørelse i sager om genmæle  

 over for oplysninger af faktisk karakter, som er udsendt i reklameindslag.  

 Retten til genmæle forudsætter, at oplysningerne er egnede til at påføre  

 nogen økonomisk eller anden skade af betydning, og at deres rigtighed ikke er  

 utvivlsom.
Nævnet kan pålægge TV2 Reklame A/S eller indehaveren af en  

 tilladelse til radio- eller fjernsynsvirksomhed at udsende et genmæle.
Nævnet  

 kan træffe afgørelse om genmælets indhold, form og plads.
 3) Nævnet rådgiver ministeren om indholdet af reklamer i radio og  

 fjernsyn.
Stk. 2. - - - 60. § 73, stk. 4, affattes således:
»Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge drikkevarer med et alkoholindhold på 2,8 pct. vol.  

 eller derover, tobaksprodukter eller varer, der fortrinsvis benyttes i  

 forbindelse med rygning, og lægemidler.« § 73. - - - Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge alkoholholdige drikkevarer (øl, vin, spiritus og  

 lignende produkter med et alkoholindhold på 2,25 pct. og derover),  

 tobaksprodukter eller varer, der fortrinsvis benyttes i forbindelse med  

 rygning, og lægemidler.
Stk. 5. - - - 61. § 76, stk. 1, nr. 5, ophæves, og i stedet indsættes:
»5) i gentagne eller grovere tilfælde overtræder § 62, stk. 1, 1.  

 pkt., eller forskrifter udstedt med hjemmel i denne bestemmelse, 6) overtræder § 62, stk. 1, 2. pkt, eller« Nr. 6) bliver herefter nr. 7).
 62. I § 76, stk. 2, ændres »§ 51, stk. 3« til:  

 »§ 51, stk. 4«.
§ 76. Med bøde straffes den, der 1) spreder lyd- eller billedprogrammer i strid med § 1, 2) fordeler lyd- eller billedprogrammer ved hjælp af fællesantenneanlæg i  

 strid med § 3, 3) overtræder § 4, 4) overtræder § 38 eller § 54 eller pålæg udstedt i medfør af disse  

 bestemmelser, 5) overtræder § 62 eller forskrifter udstedt med hjemmel i denne  

 bestemmelse, eller 6) tilsidesætter en afgørelse om genmæle, jf. § 72, stk. 1, nr. 2.
 Stk. 2. I forskrifter, der udstedes efter § 5, § 5 a, § 51, stk.  

 3, § 63, stk. 2, § 70 og § 73, stk. 8, kan der fastsættes straf af bøde for  

 overtrædelse af bestemmelser i forskrifterne.
Stk. 3. - - - § 2 I medieansvarsloven, lov nr. 348 af 6. juni 1991, som ændret ved § 79 i  

 lov nr. 1065 af 23. december 1992, foretages følgende ændringer:
 1. § 27, stk. 3, ophæves.
§ 27. - - - Stk. 3. TV 2 kan dog ikke pålægges strafansvar for den  

 reklamevirksomhed, der udøves af TV 2-reklameaktieselskabet.
 2. § 32, stk. 1, affattes således:
»Danmarks Radio, TV 2, TV 2's regionale virksomheder og foretagender,  

 der har tilladelse til radio- eller fjernsynsvirksomhed hæfter umiddelbart  

 for erstatninger og sagsomkostninger, der idømmes efter § 31.« § 32. Danmarks Radio, TV 2, TV 2's regionale virksomheder,  

 foretagender, der har tilladelse til lokal radio- eller fjernsynsvirksomhed,  

 og TV 2-reklameaktieselskaber hæfter umiddelbart for erstatninger og  

 sagsomkostninger, der idømmes efter § 31. TV 2 hæfter dog ikke for  

 erstatninger, der idømmes TV 2-reklameaktieselskabet efter § 31.
Stk. 2. - - - § 3 Stk. 1. Loven træder i kraft den 1. januar 1997. Dog fastsættes  

 tidspunktet for ikrafttræden af § 1, nr. 12 og nr. 23, af kulturministeren.
 Stk. 2. Kulturministeren kan forlænge beskikkelsesperioden for  

 Danmarks Radios bestyrelse, der nedsattes den 1. oktober 1995, indtil den 31.  

 december 1999.
 Stk. 3. Kulturministeren kan forlænge beskikkelsesperioden for TV  

 2's bestyrelse, der nedsattes den 1. september 1994, indtil den 31. december  

 1998.
 Stk. 4. Kulturministeren kan forlænge eller afkorte  

 beskikkelsesperioderne for bestyrelserne for de regionale TV 2-virksomheder,  

 således at disse alle udløber den 31. december 1998 eller den 31. december år  

 2002. Kulturministeren kan i forbindelse med forlængelse af en bestyrelses  

 beskikkelsesperiode beslutte, at de fastansatte medarbejdere skal vælge et  

 medlem ud over de af repræsentantskabet valgte bestyrelsesmedlemmer.  

 Kulturministeren kan endvidere fravige bestemmelsen i lovens § 21, stk. 5,  

 om, at bestyrelsen højst kan bestå af 7 medlemmmer.
 Stk. 5. Afgiften efter lovforslagets § 1, nr. 43, ad § 60 a,  

 fastsættes for så vidt angår 1997 til 5 kr. pr. indbygger i  

 tilladelsesområdet.
 Stk. 6. Inden for de nuværende tilladelsers gyldighedsperiode kan  

 de lokale nævn ikke udstede nye tilladelser til lokal fjernsynsvirksomhed,  

 som er af længere varighed end den tilladelse på den pågældende frekvens, som  

 udløber sidst.
Efter 2. behandling den 18. december 1996 § 1 I lov om radio- og fjernsynsvirksomhed, jf. lovbekendtgørelse nr. 666 af  

 5. juli 1996, foretages følgende ændringer:
 1. I § 4, stk. 1, indsættes som 2. pkt.:
»Dette gælder dog ikke programmer, som spredes i medfør af § 7, stk.  

 3, eller § 18, stk. 4.« 2. I § 4 indsættes efter stk. 2 som nyt stykke:
»Stk. 3. Såfremt fordelingen af programmer i anlægget sker i  

 programpakker, skal samtlige pakker indeholde de programmer, der er omfattet  

 af stk. 1 og 2.« 3. § 7, stk. 1, sidste pkt., affattes således:
»Kulturministeren kan fastsætte nærmere regler om Danmarks Radios  

 public service-forpligtelser.« 4. § 7, stk. 3, affattes således:
»Stk. 3. Danmarks Radio kan herudover udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 5. § 7, stk. 6, affattes således:
»Stk. 6. Danmarks Radio kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.« 6. I § 7 indsættes efter stk. 6 som nyt stykke:
»Stk. 7. Danmarks Radio kan oprette nye selskaber eller  

 indskyde kapital i eksisterende selskaber med henblik på at udøve anden  

 virksomhed, herunder programvirksomhed, eller med henblik på at indgå i  

 samarbejde om medierelaterede aktiviteter med andre virksomheder.« Stk. 7 bliver herefter stk. 8.
 7. § 8 affattes således:
 »§ 8. Danmarks Radios virksomhed finansieres gennem Danmarks  

 Radios andel af licensafgifterne samt gennem indtægter ved salg af programmer  

 og andre ydelser, tilskud, udbytte, overskudsandele m.v.
Stk. 2. Danmarks Radio kan optage lån på almindelige markedsvilkår  

 til finansiering af institutionens investeringer, forudsat at den samlede  

 lånoptagelse ikke overstiger 4 pct. af indtægterne ifølge seneste regnskab.  

 Lånoptagelse herudover skal godkendes af kulturministeren.« 8. § 14 affattes således:
»§ 14. Bestyrelsen fastsætter for hvert finansår budgettet  

 for Danmarks Radios virksomhed.
Budgettet tilsendes kulturministeren og  

 Folketinget til orientering.
Stk. 2. Institutionens regnskab revideres af Rigsrevisionen.
Det  

 af bestyrelsen udarbejdede regnskab for det enkelte finansår forelægges med  

 revisionens bemærkninger kulturministeren til godkendelse og tilsendes  

 derefter Folketinget til orientering.« 9. § 15 ophæves.
 10. § 17 affattes således:
»§ 17. Kulturministeren kan efter forhandling med  

 finansministeren stille en statsgaranti til sikring af opfyldelsen af de  

 pensionsforpligtelser, der påhviler Pensionskassen for Tjenestemænd i  

 Danmarks Radio.
Tilsvarende gælder Danmarks Radios forpligtelser til at yde  

 ikkepensionssikret personale en løbende livsvarig understøttelse som  

 supplement til den sociale pension.« 11. § 18, stk. 1, sidste pkt., affattes således:
»Kulturministeren kan fastsætte nærmere regler om TV 2's public  

 service-forpligtelser.« 12. I § 18, stk. 3, indsættes som 2. pkt.:
»TV 2 påser, at reglerne om reklamer efter kapitel 8  

 overholdes.« 13. § 18, stk. 4, affattes således:
»Stk. 4. Den landsdækkende TV 2-virksomhed kan udøve anden  

 programvirksomhed i medfør af tilladelse efter kapitel 5 eller ved hjælp af  

 det jordbaserede sendernet.
Programvirksomhed udøvet ved hjælp af  

 sendernettet kan finde sted uden tilladelse, men skal udøves efter  

 bestemmelserne i kapitel 5 og regler udstedt i medfør heraf om  

 programvirksomhedens indhold og om optagelse og opbevaring af udsendelserne  

 på bånd.« 14. I § 18 indsættes efter stk. 4 som nye stykker:
 »Stk. 5. TV 2 kan udøve anden virksomhed, herunder  

 teletjenestevirksomhed, i tilknytning til programvirksomheden eller med  

 henblik på udnyttelse af institutionens tekniske udstyr, særlige sagkundskab  

 m.v.
Stk. 6. TV 2 kan oprette nye selskaber eller indskyde kapital i  

 eksisterende selskaber med henblik på at udøve anden virksomhed, herunder  

 programvirksomhed, eller med henblik på at indgå i samarbejde om  

 medierelaterede aktiviteter med andre virksomheder.« Stk. 5 bliver herefter stk. 7.
 15. § 19, stk. 1, 1. og 2. pkt., affattes således:
»TV 2 ledes af en bestyrelse på 11 medlemmer, som beskikkes af  

 kulturministeren (den centrale bestyrelse). 8 af medlemmerne udpeges af  

 kulturministeren og skal tilsammen repræsentere mediemæssig, kulturel,  

 ledelsesmæssig og erhvervsmæssig indsigt.« 16. § 21, stk. 5, affattes således:
»Stk. 5. For hver enkelt af de regionale virksomheder  

 nedsættes for en 4-årig periode en bestyrelse på 5-7 medlemmer (den regionale  

 bestyrelse). De fastansatte medarbejdere vælger 1 medlem, mens de øvrige  

 medlemmer vælges af repræsentantskabet.
Bestyrelsen vælger selv sin formand.  

 Medlemmer af Folketinget, kommunalbestyrelser og amtsråd kan ikke være  

 medlemmer af bestyrelsen.
Umiddelbart genvalg kan kun finde sted en  

 gang.« 17. § 23 ophæves.
 18. § 24 affattes således:
 »§ 24. Den centrale bestyrelse fastsætter for hvert finansår  

 budgettet for den landsdækkende virksomhed, herunder tildeling af midler til  

 hver enkelt af TV 2's regionale virksomheder.
Stk. 2. Regnskabet for den landsdækkende virksomhed udarbejdes af  

 bestyrelsen og revideres af Rigsrevisionen.
Regnskabet for det enkelte  

 finansår forelægges med revisionens bemærkninger kulturministeren til  

 godkendelse og tilsendes derefter Folketinget til orientering.
 Stk. 3. Beretninger og reviderede regnskaber for de regionale  

 virksomheder, jf. § 25, stk. 2, indsendes årligt til den centrale bestyrelse.
Stk. 4. Bestyrelsen afgiver årligt til kulturministeren beretning  

 over den samlede TV 2-virksomhed.
Beretningen tilsendes Folketinget til  

 orientering.« 19. § 25 affattes således:
 »§ 25. Bestyrelsen for en regional virksomhed fastsætter  

 årligt budgettet for virksomheden.
Stk. 2. Regnskabet for den regionale virksomhed udarbejdes af  

 bestyrelsen og revideres af Rigsrevisionen.
For så vidt angår TV Syd,  

 revideres regnskabet dog af en statsautoriseret revisor.
Regnskabet for det  

 enkelte finansår forelægges med revisionens bemærkninger kulturministeren til  

 godkendelse.« 20. § 28 affattes således :
 »§ 28. Den landsdækkende TV 2-virksomheds afgørelser i sager,  

 der vedrører institutionens virksomhed, kan ikke indbringes for anden  

 administrativ myndighed, jf. dog stk. 3.
 Stk. 2. De regionale virksomheders afgørelser i sager, der  

 vedrører disse institutioners virksomhed, kan ikke indbringes for anden  

 administrativ myndighed, jf. dog stk. 3.
Stk. 3. I sager om god presseskik og om genmæle kan afgørelser  

 truffet af den TV 2-virksomhed, der er ansvarlig for programmet, indbringes  

 for Pressenævnet efter reglerne i medieansvarslovens kapitel 5-7.« 21. § 29 ophæves.
 22. § 30 affattes således:
 »§ 30. TV 2's samlede virksomhed finansieres gennem TV 2's  

 andel af licensafgifterne og gennem indtægter ved reklamering i TV 2 samt  

 gennem indtægter ved salg af programmer og andre ydelser, tilskud, udbytte,  

 overskudsandele m.v.
Stk. 2. Den landsdækkende virksomhed kan optage lån på almindelige  

 markedsvilkår til finansiering af virksomhedens investeringer, forudsat at  

 den samlede lånoptagelse ikke overstiger 4 pct. af indtægterne ifølge seneste  

 regnskab.
Lånoptagelse herudover skal godkendes af kulturministeren.« 23. §§ 31-33 ophæves.
 24. § 37, stk. 2, affattes således:
»Stk. 2. Reklamer kan indgå i programvirksomheden ved hjælp  

 af satellit efter reglerne i kapitel 8. Tilladelsens indehaver skal påse, at  

 reglerne om reklame overholdes.
Reklamer kan dog ikke indgå i Danmarks Radios  

 programvirksomhed ved hjælp af satellit eller det jordbaserede sendernet.  

 Reklamer kan ikke indgå i programvirksomhed ved hjælp af fællesantenneanlæg i  

 områder, der går ud over et lokalt område.« 25. I § 42 indsættes efter stk. 2 som nyt stykke:
»Stk. 3. Nævnet træffer endvidere den endelige administrative  

 afgørelse i sager om Danmarks Radios og TV 2's programvirksomhed udøvet ved  

 hjælp af de jordbaserede sendernet i henhold til § 7, stk. 3, og § 18, stk.  

 4. Nævnet kan i denne forbindelse påtale overtrædelser af loven og  

 bestemmelser fastsat efter loven.
Nævnet kan endvidere kræve  

 programvirksomheden indstillet midlertidigt eller endeligt, hvis en  

 overtrædelse er grov eller overtrædelser er ofte gentagne.« Stk. 3 bliver herefter stk. 4.
 26. I § 44 indsættes som stk. 4-7:
»Stk. 4. Såfremt selskabet, foreningen el. lign. foruden at  

 opfylde betingelserne i stk. 1-3 repræsenterer alsidige erhvervs- og  

 kulturinteresser i det lokale område, skal en ansøgning om tilladelse til  

 spredning af billedprogrammer ved hjælp af radioanlæg imødekommes, hvis der  

 findes en ubenyttet sendemulighed (frekvens) i området.
Tilladelsen omfatter  

 hele sendetiden på den pågældende frekvens, jf. dog § 50 a, stk. 1, nr. 3.
Stk. 5. Kulturministeren fastsætter regler om anvendelsen af  

 sendemulighederne for lokal fjernsynsvirksomhed i Københavns Kommune,  

 Frederiksberg Kommune og Københavns Amt.
Der kan i den forbindelse fastsættes  

 regler, der fraviger § 45.
 Stk. 6. Tilladelse efter stk. 1 kan begrænses til den sendetid,  

 der er nævnt i § 50 a, stk. 1, nr. 3.
Stk. 7. Indehavere af tilladelse til programvirksomhed efter stk.  

 1 kan med godkendelse af det lokale radio- og fjernsynsnævn overgå til de  

 vilkår, der gælder for tilladelseshavere efter stk. 4 eller stk. 6 for resten  

 af den periode, hvori tilladelsen er gældende.« 27. I § 45 indsættes som 2. pkt.:
»Tilladelsen kan begrænses til den sendetid, der er nævnt i § 50 a,  

 stk. 1, nr. 3.« 28. I § 46, stk. 2, ændres »§§ 50, 51, stk. 1-2«  

 til: »§§ 50, stk. 1-3, 51, stk. 1 og 3«.
 29. I § 49, stk. 1, indsættes efter 1. pkt.:
»Tilladelse udstedes for en bestemt periode, der maksimalt kan være 5  

 år for radio og 7 år for fjernsyn.
Tilladelser i henhold til § 44, stk. 4,  

 udstedes dog for en periode af 7 år.« 30. I § 50 indsættes som stk. 4-6:
 »Stk. 4. For lokal fjernsynsvirksomhed, der udøves i henhold til  

 tilladelser udstedt efter § 44, stk. 4, gælder bestemmelserne i stk. 2 og 3  

 ikke.
 Stk. 5. For lokal radiovirksomhed gælder bestemmelserne i stk. 2  

 og 3 ikke nyheds- og aktualitetsudsendelser samt udsendelser i tidsrummet  

 mellem kl. 23 og kl. 6.
Stk. 6. Kulturministeren kan fastsætte nærmere regler om den del  

 af programvirksomheden, der er omfattet af stk. 4 og 5.« 31. Efter § 50 indsættes:
»§ 50 a.
Tv-stationer, der har tilladelse efter § 44, stk. 4,  

 skal 1) daglig sende mindst 1 time lokalt producerede nyheds- og  

 aktualitetsprogrammer eller andre programmer med udgangspunkt i  

 lokalsamfundet, 2) sørge for, at en væsentlig del af programmerne derudover er  

 dansksprogede eller produceret for et dansk publikum, og 3) afsætte sendetid til selskaber m.v., hvis tilladelse er omfattet af §  

 44, stk. 6, og kommuner, hvis tilladelse er omfattet af § 45.
 Stk. 2. Kulturministeren kan fastsætte nærmere regler om de i stk.  

 1, nr. 1 og 2, nævnte programmer.
Stk. 3. For hvert program, der udsendes som led i  

 programvirksomhed i henhold til § 50, stk. 4 og 5, skal de deltagende  

 tilladelseshavere sørge for, at der er en tilladelseshaver, som er ansvarlig  

 for overholdelse af bestemmelserne i radio- og fjernsynsloven.
Denne  

 tilladelseshaver skal angives ved afslutningen af hvert program.
En eventuel  

 sanktion i henhold til § 55 vil blive pålagt denne tilladelseshaver.« 32. I § 51 indsættes efter stk. 1 som nyt stykke:
»Stk. 2. Reklamer kan ikke indgå i programvirksomheden efter  

 § 44, stk. 6.« Stk. 2 og 3 bliver herefter stk. 3 og 4.
 33. § 55, stk. 2, affattes således:
»Stk. 2. En tilladelse kan inddrages midlertidigt eller  

 endeligt, hvis indehaveren 1) ikke længere opfylder betingelserne i § 44, 2) overtræder § 50, 3) overtræder § 50 a, stk. 1, nr. 3, eller stk. 3, 4) tilsidesætter pålæg meddelt efter § 51, stk. 4, 5) overtræder § 52 eller § 53 eller 6) tilsidesætter § 54 eller pålæg, der er meddelt efter denne  

 bestemmelse.« 34. I § 56, stk. 1, 1. pkt., indsættes efter »radio-  

 og fjernsynsnævn«: », jf. dog stk. 3«.
 35. § 56, stk. 2, affattes således:
»Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.
Udvalget vedrørende  

 Lokal Radio og TV kan, hvis forholdene taler derfor, godkende, at  

 kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles nævn omfattende  

 nabokommuner med tilsammen flere end 200.000 indbyggere været nedsat i den  

 foregående funktionsperiode, kan nedsættelsen af et nyt nævn omfattende de  

 samme kommuner dog ske uden udvalgets godkendelse.« 36. Efter § 56, stk. 2, indsættes som nyt stykke:
»Stk. 3. Der nedsættes et fælles nævn for  

 fjernsynsvirksomhed, som omfatter Københavns Kommune, Frederiksberg Kommune  

 samt kommunerne i Københavns Amt.« Stk. 3-6 bliver herefter stk. 4-7.
 37. § 56, stk. 5, der bliver stk. 6, affattes således:
»Stk. 6. Nævnets funktionsperiode følger den kommunale  

 valgperiode.
Valg til nævnet finder sted snarest muligt efter hvert  

 kommunalvalg, dog senest den 1. april i det efterfølgende år.
Nævnet fungerer  

 indtil udgangen af den måned, i hvilken nyt valg til dette har fundet sted.  

 Kommunalbestyrelsen kan alene afkorte et bestående nævns funktionsperiode med  

 henblik på nedsættelsen af et fælles nævn og under forudsætning af, at et  

 flertal af det pågældende nævns medlemmer vedtager dette.
Et fælles nævns  

 funktionsperiode kan alene afkortes med henblik på nedsættelse af et større  

 fælles nævn.« 38. I § 57, stk. 3, ændres »§ 59, stk. 3« til:  

 »§ 59, stk. 3 og 4«.
 39. I § 59 indsættes efter stk. 3 som nye stykker:
 »Stk. 4. Udvalget træffer afgørelse i sager om programmer,  

 der udsendes samtidig af flere tilladelseshavere eller udsendes i medfør af  

 et fast samarbejdsforhold med andre radio- og fjernsynsforetagender om  

 programvirksomheden, jf. § 50, stk. 4 og 5.
Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. § 60 b.« Stk. 4-8 bliver herefter stk. 6-10.
 40. I § 59, stk. 4, der bliver stk. 6, ændres »flere  

 end 5 kommuner« til: »kommuner med tilsammen flere end 200.000  

 indbyggere«.
 41. I § 59, stk. 5, der bliver stk. 7, ændres  

 »Generaldirektoratet for P & T« til: »Telestyrelsen«.
 42. I § 59, stk. 7, der bliver stk. 9, ændres »stk.  

 2-6« til: »stk. 2-8«.
 43. Efter § 60 indsættes i kapitel 6:
»§ 60 a.
Tv-stationer, der har tilladelse til spredning af  

 billedprogrammer efter § 44, stk. 4, skal til statskassen indbetale en årlig  

 afgift.
Afgiftens størrelse fastsættes årligt på finansloven.
 Stk. 2. Manglende indbetaling af afgiften medfører bortfald af  

 tilladelsen.
 Stk. 3. Kulturministeren fastsætter regler om afgiftens  

 indbetaling.
§ 60 b.
Udvalget vedrørende Lokal Radio og TV kan efter  

 indstilling fra de lokale radio- og fjernsynsnævn yde tilskud til  

 ikkekommercielle lokale radio- og tv-stationer.
Kulturministeren fastsætter  

 regler om fordelingen af tilskud m.v.« 44. Overskriften til kapitel 7 affattes således:
 »Radio- og fjernsynslicens«.
 45. § 61 affattes således:
»§ 61. Størrelsen af afgifterne for opstillede radio- og  

 fjernsynsmodtagere fastsættes for et eller flere år ad gangen af  

 kulturministeren med tilslutning fra Folketingets Finansudvalg.
Afgifterne  

 opkræves af Danmarks Radio og fordeles efter ministerens nærmere bestemmelse  

 til Danmarks Radio, TV 2 og eventuelle andre medierelaterede formål.
Stk. 2. Kulturministeren fastsætter nærmere regler om  

 afgiftspligtens indtræden og ophør, om betalingsfrister og opkrævning samt om  

 rykkergebyrer m.v.
Der påløber renter af for sent betalt licens og andre  

 skyldige beløb.
Renterne beregnes fra forfaldsdagen.
Rentens størrelse  

 beregnes i overensstemmelse med lov om renter.
Efter forhandling med  

 socialministeren og bestyrelserne for Danmarks Radio og TV 2 kan  

 kulturministeren fastsætte regler om nedsættelse eller bortfald af  

 afgifterne.
Der kan stilles midler til rådighed af statskassen til dækning af  

 det indkomsttab, sådanne regler medfører.
Kulturministeren kan fastsætte  

 regler om henstand og eftergivelse af restancer.
Stk. 3. Det i stk. 2 nævnte rykkergebyr kan højst udgøre 200  

 kr.« 46. I § 62 indsættes som stk. 2:
»Stk. 2. Kulturministeren fastsætter regler om kontrolafgift for  

 overtrædelse af stk. 1, 1. pkt.
Størrelsen af kontrolafgiften svarer til det  

 unddragne licensbeløb, dog minimum 500 kr.« 47. § 63, stk. 1, affattes således:
»Ubetalte afgifter og gebyrer efter §§ 61 og 62, stk. 2, kan med  

 tillæg af renter og omkostninger inddrives af Kongeriget Danmarks Hypotekbank  

 og Finansforvaltning (Hypotekbanken). Hypotekbanken kan inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.« 48. I § 63 indsættes som stk. 4-8:
 »Stk. 4. Hypotekbankens afgørelser vedrørende lønindeholdelse og  

 modregning i overskydende skat kan indbringes for finansministeren.
Stk. 5. Fogedretten træffer efter begæring afgørelse om  

 indsigelser vedrørende kontrolafgift, jf. § 62, stk. 2, som skyldneren  

 fremsætter over for Hypotekbanken om dels kravets berettigelse, dels  

 berettigelsen af et meddelt pålæg om lønindeholdelse og om en gennemført  

 modregning.
Begæringen fremsættes over for Hypotekbanken, som indbringer  

 indsigelsen for fogedretten.
Afgørelsen træffes efter reglerne i  

 retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Procesbevillingsnævnet kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.« 49. § 65, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 50. § 65, stk. 1, nr. 3, affattes således:
»3) Reklamer må højst udgøre 15 pct. af den daglige sendetid.« 51. § 66, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 52. § 66, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 53. § 67, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 54. § 67, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 55. § 68, stk. 1, nr. 2, 1. pkt., affattes således:
»Der må ikke reklameres for lægemidler, tobak eller drikkevarer med  

 et alkoholindhold på 2,8 pct. vol. eller derover.« 56. § 68, stk. 1, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 57. § 69, nr. 2, 1. pkt., affattes således:
»Der må ikke reklameres for tobak eller drikkevarer med et  

 alkoholindhold på 2,8 pct. vol. eller derover.« 58. § 69, nr. 3, affattes således:
»3) Reklamer må højst udgøre 15 pct. af den enkelte tilladelseshavers  

 daglige sendetid.« 59. I § 72, stk. 1 , indsættes efter nr. 2:
»3) Nævnet kan afgive udtalelser i sager om overtrædelse af § 64 samt  

 i sager om overtrædelse af bestemmelser fastsat efter § 73, stk. 8, om  

 tilskyndelse til køb eller leje af produkter eller tjenesteydelser.« Nr. 3 bliver herefter nr. 4.
 60. § 73, stk. 4, affattes således:
»Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge drikkevarer med et alkoholindhold på 2,8 pct. vol.  

 eller derover, tobaksprodukter eller varer, der fortrinsvis benyttes i  

 forbindelse med rygning, og lægemidler.« 61. § 76, stk. 1, nr. 5, ophæves, og i stedet indsættes:
»5) i gentagne eller grovere tilfælde overtræder § 62, stk. 1, 1.  

 pkt., eller forskrifter udstedt med hjemmel i denne bestemmelse, 6) overtræder § 62, stk. 1, 2. pkt., eller«.
 Nr. 6 bliver herefter nr. 7.
 62. I § 76, stk. 2, ændres »§ 51, stk. 3« til:  

 »§ 51, stk. 4«.
§ 2 I medieansvarsloven, lov nr. 348 af 6. juni 1991, som ændret ved § 79 i  

 lov nr. 1065 af 23. december 1992, foretages følgende ændringer:
 1. § 27, stk. 3, ophæves.
 2. § 32, stk. 1, affattes således:
»Danmarks Radio, TV 2, TV 2's regionale virksomheder og foretagender,  

 der har tilladelse til radio- eller fjernsynsvirksomhed, hæfter umiddelbart  

 for erstatninger og sagsomkostninger, der idømmes efter § 31.« § 3 Stk. 1. Loven træder i kraft den 1. januar 1997. Dog fastsættes  

 tidspunktet for ikrafttræden af § 1, nr. 12 og 23, af kulturministeren.
 Stk. 2. Kulturministeren kan forlænge beskikkelsesperioden for  

 Danmarks Radios bestyrelse, der nedsattes den 1. oktober 1995, indtil den 31.  

 december 1999.
 Stk. 3. Kulturministeren kan forlænge beskikkelsesperioden for TV  

 2's bestyrelse, der nedsattes den 1. september 1994, indtil den 31. december  

 1998.
 Stk. 4. Kulturministeren kan forlænge eller afkorte  

 beskikkelsesperioderne for bestyrelserne for de regionale TV 2-virksomheder,  

 således at disse alle udløber den 31. december 1998 eller den 31. december år  

 2002. Kulturministeren kan i forbindelse med forlængelse af en bestyrelses  

 beskikkelsesperiode beslutte, at de fastansatte medarbejdere skal vælge et  

 medlem ud over de af repræsentantskabet valgte bestyrelsesmedlemmer.  

 Kulturministeren kan endvidere fravige bestemmelsen i § 21, stk. 5, i lov om  

 radio- og fjernsynsvirksomhed om, at bestyrelsen højst kan bestå af 7  

 medlemmer.
 Stk. 5. Afgiften efter § 60 a som indsat ved § 1, nr. 43,  

 fastsættes, for så vidt angår 1997, til 5 kr. pr. indbygger i  

 tilladelsesområdet.
 Stk. 6. Inden for de nuværende tilladelsers gyldighedsperiode kan  

 de lokale nævn ikke udstede nye tilladelser til lokal fjernsynsvirksomhed,  

 som er af længere varighed end den tilladelse på den pågældende frekvens, som  

 udløber sidst.
