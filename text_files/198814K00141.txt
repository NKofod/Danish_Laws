Nr BTL 141 Betænkning over I.
Forslag til lov om ændring af lov om banker og  

 sparekasser m.v.
II.
Forslag til lov om ændring af lov om visse  

 kreditinstitutter   

 Nr L 141 1988-89, 1. samling Afgivet af Erhvervsudvalget Afgivet: 19890427 Udvalget har behandlet lovforslagene i nogle møder og har herunder stillet spørgsmål til industriministeren, som denne har besvaret skriftligt.
 Udvalget har endvidere modtaget skriftlige og/eller mundtlige henvendelser  

 fra:
Dansk Sparekasseforening, De Danske Provinsbankers Forening og Den Danske Bankforening.
 Der er af industriministeren stillet nogle ændringsforslag til det under I  

 nævnte lovforslag, hvorom henvises til de ledsagende bemærkninger.
 En henvendelse fra Den Danske Bankforening og industriministerens  

 kommentar hertil er optrykt som bilag til betænkningen.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) det under I anførte lovforslag til  

vedtagelse med de af industriministeren stillede ændringsforslag og  

 det under II anførte lovforslag til vedtagelse uændret.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller det under I anførte lovforslag til  

 vedtagelse med de af industriministeren stillede ændringsforslag og det under  

 II anførte lovforslag til vedtagelse uændret, idet det forudsættes, at  

 ressourceindsatsen i Finanstilsynet vil blive øget i et omfang svarende til  

 den ressourcebesparelse, som pengeinstitutterne ville opnå ved bortfald af  

 kravet om halvårsrevision.
Et tredje mindretal (Fremskridtspartiets medlem af udvalget)  

 indstiller det under I anførte lovforslag til vedtagelse med de af  

 industriministeren stillede ændringsforslag og det under II anførte  

 lovforslag til forkastelse ved 3. behandling, idet mindretallet  

 bemærker, at mindretallet ønsker liberal lovgivning for dette  

 kreditvirksomhedsområde - populært kaldet det grå pengemarked.
Mindretallet  

 er af den opfattelse, at personer, der ønsker at udlåne penge til andre, skal  

 have absolut fri ret til at gøre det uden offentlig indblanding.
Mindretallet  

 må derfor afvise sidstnævnte lovforslag.
Ændringsforslag til I.
Forslag til lov om ændring af lov om banker og sparekasser m.v.
 Af industriministeren, tiltrådt af udvalget:
Til § 1 1) Nr. 10 udgår.
 2) Efter nr. 10 indsættes som nyt nummer:
 » 01. I § 23 indsættes efter stk. 2 som nyt stykke:
»Stk. 3. Et pengeinstituts engagementer med dets 100 pct. ejede  

 datterselskaber, der driver pengeinstitutvirksomhed, jf. § 1, stk. 3, er ikke  

 omfattet af bestemmelserne i stk. 1.«» I nr. 11 bliver stk. 3 herefter stk. 4.
 3) I den under nr. 12 foreslåede affattelse af § 24, stk. 1,  

 indsættes i 1. pkt. efter »garantibeviser« ordene »,  

 bortset fra investeringsforeningsandele«.
 4) Nr. 14 udgår.
 5) I den under nr. 16 foreslåede affattelse af § 36, stk. 1,  

 udgår ordene »halvårsregnskab og«.
 6) I den under nr. 17 foreslåede affattelse af § 37, stk. 1, 1.  

 pkt., udgår ordene »halvårsregnskab og«.
Bemærkninger Til nr. 1 Spørgsmålet om afviklingsrisici drøftes for øjeblikket i flere  

 internationale fora, hvorfor det foreslås, at fastsættelsen af nærmere  

 bestemmelser om opgørelsen heraf afventer disse drøftelser.
Det tilføjes, at  

 afviklingsrisici må forventes at indgå i pengeinstitutternes  

 engagementsvurderinger, hvilket Finanstilsynet vil sikre.
Til nr. 2 Den foreslåede ændring er en konvekvens af, at konsolideringsbestemmelsen  

 i § 48 a sikrer en tilstrækkelig regulering af moderselskabets aktiviteter  

 gennem etablering af datterselskaber.
Til nr. 3 15 pct.-grænsen i bank- og sparekasselovens § 24 har til formål at  

 tilsikre en risikospredning.
Da dette hensyn er tilgodeset i lov om  

 investeringsforeninger, hvis regler tilsikrer, at der ikke investeres for  

 kraftigt i et enkelt selskab, foreslås det, at begrænsningen i  

 pengeinstitutternes adgang til at investere i investeringsforeningsandele  

 ophæves.
Til nr. 4 Ved ændringen udgår den i lovforslaget foreslåede § 29, stk 3. Dette er i  

 overensstemmelse med den afbureaukratisering, der i øjeblikket pågår.
 En indførelse af reviderede halvårsregnskaber ville desuden betyde en ikke  

 uvæsentlig forøgelse af revisionsomkostningerne for pengeinstitutterne og  

 især belaste de mellemstore og mindste institutter.
Til nr. 5 og 6 De foreslåede ændringer er en konsekvens af den under nr. 4 foreslåede  

 ændring.
Flemming Hansen (KF) nfmd.
Jette Thomsen (KF) Kai Dige Bach (KF) Svend  

 Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  

 Pors (CD) Lysholm Christensen (KRF) Svend Andersen (S) Lykketoft (S) Lissa  

 Mathiasen (S) Erling Olsen (S) Nyrup Rasmussen (S) fmd.
Bjørn Westh  

 (S) Birthe Hansen (SF) Rahbæk Møller (SF) Bilag DEN DANSKE BANKFORENING23. januar 1989 Folketingets Erhvervsudvalg Vedrørende forslag til lov om ændring af lov om banker og sparekasser m.v.  

 (L 141) Bankforeningen skal hermed fremkomme med sine bemærkninger til det af  

 industriministeren den 14. december 1988 fremsatte forslag til lov om ændring  

 af lov om banker og sparekasser m. v., (L 141). Specifikke bemærkninger til  

 en række af de foreslåede paragraffer er indeholdt i vedhæftede bilag.
 Bankforeningen har noteret sig, at det nu foreliggende lovforslag  

 sammenholdt med det lovforslag, som borfaldt ved udskrivelsen af  

 folketingsvalg i maj 1988, på nogle områder imødekommer bemærkningerne, som  

 blev rejst i tilknytning hertil.
 Til det fremlagte lovforslag har Bankforeningen tre hovedsynspunkter:
 For det første, at den danske lovgivning i enhver henseende bør tilpasses  

 allerede vedtagne og kommende EF-regler i forbindelse med gennemførelsen af  

 det indre marked.
 For det andet må der gennemføres en udvidelse af begrebet  

 »pengeinstitutvirksomhed« med det sigte, at banker ud over  

 traditionelle pengeinstitutaktiviteter - herunder alle typer  

 finansieringsvirksomhed - får adgang til at udøve virksomhed, som er en  

 udvidelse eller et supplement til pengeinstitutvirksomhed.
 For det tredie må der ikke være forbud mod i datterselskaber at drive  

 anden virksomhed end pengeinstitutvirksomhed som defineret ovenfor.
 Vedrørende nødvendigheden af tilpasning af dansk lovgivning til  

 EF-reglerne kan det konstateres, at de eksisterende danske regler for  

 pengeinstitutter er betydeligt strammere end de regler, der i dag er gældende  

 i de toneangivende EF-lande og i forhold til, hvad der allerede kan forudses  

 at blive kommende EF-regler.
Bankforeingen har noteret sig, at EFs Ministerråd den 21. december 1988  

 godkendte direktivet om egenkapital, og at den endelige vedtagelse heraf nu  

 alene beror på en fornyet høring af EF-Parlamentet.
Bankforeningen har også  

 noteret sig, at der i lovforslaget er indarbejdet visse af de heri indeholdte  

 elementer.
Det kan dog samtidig konstateres, at lovforslaget kun indebærer  

 mindre skridt i retning af tilpasning til de forventede samlede EF-regelsæt.  

 Bankforeningen kan acceptere, at man afventer vedtagelsen af henholdsvis  

 direktivforslaget om solvensnøgletal og forslaget til 2. samordningsdirektiv  

 - som fortsat forhandles i EF-regie - inden dansk lovgivning tilpasses  

 endeligt.
Bankforeningen ønsker også at pege på, at den supplerende  

 tilpasning af den danske lovgivning må igangsættes hurtigst muligt efter  

 vedtagelsen af ovennævnte direktiver for at sikre, at bankerne får  

 tilstrækkelig tid til den nøvendige omstilling.
Opmærksomheden henledes i  

 denne forbindelse specielt på behovet for, at de bestemmelser om bankers  

 aktiebesiddelse, der forventes at blive vedtaget i forbindelse med det 2.  

 banksamordningsdirektiv fuldt ud også kommer til at omfatte danske  

 pengeinstitutter.
Tilpasningsprocessen frem mod det indre marked må foregå på en balanceret  

 måde.
Konkurrencelighed på det finansielle marked tilsiger, at der i  

 forbindelse med en liberalisering af den danske finansielle lovgivning ikke -  

 i kortere eller længere perioder - sker forskydninger mellem de enkelte  

 finansielle sektorer indbyrdes.
I det samtidigt fremsatte lovforslag om  

 ændring af lov om forsikringsvirksomhed er imidlertid indeholdt en væsentlig  

 udvidelse af placeringsmulighederne og af virksomhedsområdet for  

 forsikringsselskaber.
De foreslåede ændringer rækker langt ind på bankernes  

 traditionelle arbejdsområde.
Bankforeningen finder det uacceptabelt, at  

 pengeinstitutterne ikke også opnår væsentlige lempelser, idet de fundamentale  

 hensyn - for pengeinstitutterne beskyttelsen af indskyderne og for  

 forsikringsselskaberne beskyttelsen af forsikringstagerne - principielt er de  

 samme.
 Vedrørende begrebet »pengeinstitutvirksomhed« er en  

 udvidelse heraf nødvendig - og aktuel - som følge af såvel nationale som  

 internationale forhold.
 Nationalt må pengeinstitutter mindst have de samme muligheder som andre  

 typer finansielle institutioner, eksempelvis som det er foreslået for  

 forsikringsselskaber, der efter forslaget vil kunne tilbyde finansielle  

 »totalløsninger«.
Internationalt er det nødvendigt, at de danske bankers virksomhedsområde  

 svarer til det, som udenlandske banker har muylighed for.
Bankerne i  

 eksempelvis England og Vesttyskland kan i dag inden for egne rammer varetage  

 blandt andet de aktiviteter, der er knyttet til finansielle  

 »totalløsninger«.
Bankforeningen finder, at der ikke bør opretholdes en erhvervs- og  

 brancheregulering for pengeinstitutterne, som er i åbenbar uoverensstemmelse  

 med de almindelige tendenser i erhvervsudviklingen såvel i Danmark som inden  

 for EF.
Følgelig finder Bankforeningen også, at forbudet for pengeinstitutter  

 mod at drive anden virksomhed end pengeinstitutvirksomhed bør ophæves for så  

 vidt angår virksomhed, som drives i datterselskabsform.
Vedrørende nødvendigheden af, at pengeinstitutterne i datterselskaber  

 kan drive anden virksomhed end pengeinstutvirksomhed, skal Bankforeningen  

 pege på, at bankerne uden en sådan mulighed ikke i større omfang vil kunne  

 medvirke til den med lovforslaget tilsigtede mulighed for mere aktivt at  

 medvirke til den nødvendige omstrukturering af erhvervslivet.
Idet  

 Bankforeningen i øvrigt henviser til indholdet af vedhæftede mere specifikke  

 bemærkninger, skal Bankforeningen samtidig anmode om foretræde for  

 Folketingets Erhvervsudvalg med henblik på nærmere at redegøre for de  

 fremlagte synspunkter.
Med venlig hilsen Karsten Hillestrøm Bilag Bankforeningens sepcifikke bemærkninger til forslag til lov om ændring af  

 lov om banker og sparekasser m.v. (L 141) ad lovforslagets § 1, nr. 1 Det fremgår af Bankforeningens generelle bemærkninger, at det er  

 foreningens utvetydige opfattelse, at såvel nationale som internationale  

 konkurrencehensyn nødvendiggør, at der sker en udvidelse af begrebet  

 »pengeinstitutvirksomhed«, således at der skabes lovgivningsmæssige  

 rammer for pengeinstitutternes adgang til at kunne varetage et større  

 virksomhedsområde end det, der i dag er tilfældet.
Det er endvidere  

 Bankforeningens opfattelse, at denne udvidelse af begrebet  

 »pengeinstitutvirksomhed« bør gennemføres i forbindelse med  

 behandlingen af det nu foreliggende lovforslag.
Bankforeningen finder i øvrigt, at forbudet mod at drive anden virksomhed  

 end pengeinstitutvirksomhed ikke bør omfatte bankernes datterselskaber.  

 Reguleringen af pengeinstitutters kapitalbesiddelser i andre selskaber bør  

 alene ske i medfør af bestemmelserne i forslag til 2. samordningsdirektiv.  

 Den foreslåede lempelse af bankernes adgang til at medvirke ved finansiering  

 i forbindelse med omstrukturering af erhvervsvirksomheder er således  

 utilstrækkelig og i øvrigt uden den praktiske betydning, som angives som  

 formål med ændringen.
Særligt skal der peges på, at de begrænsninger, som  

 foreslås for pengeinstutter, synes væsentligt strengere end dem, der foreslås  

 for forsikringsselskaber, der gennem kapitalformidlingsselskaber kan udøve  

 enhver form for erhvervsvirksomhed uden noget krav om, at der skal være tale  

 om midlertidighed.
ad lovforslagets § 1, nr. 7 Bankforeningen har noteret sig, at lovforslaget (§ 22, stk. 3) indeholder  

 de i det nu af Ministerrådet vedtagne egenkapitaldirektiv fastsatte  

 kvalificerede bestemmelser med hensyn til medregning af ansvarlig  

 indskudskapital i relation til bank- og sparekasselovens § 21. I  

 overensstemmelse med opfattelsen af, dels af dansk lovgivning fuldt ud bør  

 tilpasses EF-reglerne, dels at en sådan tilpasning skal ske, når der er  

 sikkerhed for, hvilket indhold disse bestemmelser har, finder Bankforeningen,  

 at § 22, stk. 3 allerede nu på tilsvarende måde må tilpasses  

 egenkapitaldirektivets bestemmelser, der fastlægger en grænse på 50 pct.
De i  

 lovforslaget nævnte 40 pct., bør således hæves til 50 pct.
ad lovforslagets § 1, nr. 4, 14, 16 og 17 Bankforeningen støtter principielt det generelle sigte med  

 lovændringerne, nemlig at styrke revisionens og revisorernes rolle.
Dette  

 sigte står dog på ingen måde i forhold til de prncipielle og administrative  

 betænkeligheder, der må fremhæves ved de nævnte forslag.
Hertil kommer  

 endvidere, at en gennemførelse af forslagene vil være ensbetydende med  

 væsentligt øgede omkostninger til revision i pengeinstitutterne.
Principielt set vil de foreslåede lovregler indebære betydelige risiko for  

 ansvarsforflygtigelse i stedet for den ønskede skærpelse af ansvar og  

 agtpågivenhed.
En ansvarsforflygtigelse vil blandt andet kunne bestå i  

 usikkerhed om direktionens samlede ansvar i forhold til bestyrelsen.
Den  

 tilsigtede styrkelse af revisionens indhold vil derimod blive opfyldt, hvis  

 intern revision i pengeinstitutterne gøres obligatorisk.
Der bør dog for de  

 mindste pengeinstitutters vedkommende, hvor en opbygning af en intern  

 revision kan vise sig særlig uhensigtsmæssig, åbnes mulighed for, at den  

 eksterne revision i stedet styrkes med henblik på opnåelse af det generelle  

 sigte om at styrke revisionens rolle.
Samtidig bør der - på grund af  

 bankerhvervets specielle karakter - ske en skærpelse af kvalifikationskravene  

 til såvel interne som eksterne revisorer.
En sådan ordning vil i øvrigt også  

 sikre, at den traditionelle ansvarsfordeling i dansk selskabsret ikke  

 forflygtiges.
Gennemførelse af et krav om fuld revisionspåtegning af pengeinstitutters  

 halvårsregnskaber vil være forbundet med såvel en forøgelse af omkostningerne  

 som en administrativ byrde.
En omkostningsforøgelse på omkring 50 pct. for  

 alene revisionshonoraret må i givet fald påregnes.
Kravet om  

 revisionspåtegning af pengeinstitutters halvårsregnskaber skal i øvrigt  

 sammenholdes med situationen i de øvrige EF-lande, hvor aflæggelse af  

 reviderede halvårsregnskaber er et stort set ukendt begreb.
Bestemmelsen om  

 krav til fuld revisionspåtegning af pengeinstitutters halvårsregnskaber bør  

 derfor i sin helhed udgå.
ad lovforslagets § 1, nr. 10 Bankforeningen skal understrege, at de regler, der er fastsat for  

 børsmæglerselskaber vedrørende medregning af afviklingsrisici ikke på nogen  

 måde begrunder, at sådanne risici i § 23 medregnes ved opgørelsen af en banks  

 engagement med en enkelt kunde.
Dette skyldes, at bankerne har et klart  

 bredere forretningsgrundlag og tilsvarende en bredere sammensætning af  

 aktivmassen, hvilket i praksis indebærer en langt større risikospredning.
I øvrigt finder Bankforeningen generelt vedrørende § 23, at denne  

 bestemmelse, ligesom det er foreslået for så vidt angår § 24, alene skal  

 gøres gældende på koncernniveau, således at grænserne for enkeltengagementer  

 ikke finder anvendelse i relation til bankens engagementer med  

 datterselskaber, der driver pengeinstitutvirksomhed i den foreslåede bredere  

 forstand.
Konsolideringsbestemmelsen i § 48 a sikrer en tilstrækkelig  

 regulering af moderselskabets aktiviteter gennem etablering af  

 datterselskaber.
ad lovforslagets § 1, nr. 12 Som tilkendegivet i Bankforeningens generelle bemærkninger anser  

 Bankforeningen det for afgørende, at § 24 ændres i overensstemmelse med det,  

 der vil blive indholdet af 2. samordningsdirektiv.
Indtil indholdet af dette  

 direktiv er endeligt fastlagt, vil Bankforeningen foreslå en justering af §  

 24, således at hverken grænsen for besiddelse i enkelt selskab eller grænsen  

 for den samlede værdi af aktiebesiddelser skal gælde for aktiebesiddelser i  

 pengeinstitutter og institutter omfattet af lov om visse kreditinstitutter.
 Det foreslås endvidere, at det som ny bestemmelse i § 24 indføjes, at der  

 ved opgørelsen af procentgrænserne i § 24, stk. 1 ikke skal medregnes aktiver  

 m.v., der midlertidigt er erhvervet som led i en finansiel aktion med henblik  

 på at redde eller sanere en virksomhed eller som led i en normal procedure  

 vedrørende stillede tegningsgarantier eller i eget navn for andens regning.  

 Aktier m.v, der ikke har karakter af anlægsaktier, skal i det hele taget ikke  

 medregnes.
Med lovforslaget er det anerkendt, at der ikke i grænsen for den samlede  

 værdi af pengeinstitutters aktiebesiddelser er behov for at medregne aktier i  

 pengeinstitutternes 100 pct. ejede datterselskaber.
I tilfælde, hvor flere  

 pengeinstitutter i fællesskab alene ejer et datterselskab, som udøver  

 pengeinstitutvirksomhed, bør disse aktier heller ikke indregnes i den  

 maksimale aktiebesiddelse i relation til § 24.
 Bankforeningen lægger i øvrigt til grund, at udtrykket »aktiver«  

 i lovforslagets § 1, nr. 12 må forstås på nettobasis.
ad lovforslagets § 1, nr. 15 Bankforeningen finder det nødvendigt med en nærmere præcisering af  

 betydningen af lovforslagets tekst om »retshandler af større  

 betydning« sammenholdt med udtalelserne i bemærkningerne til denne  

 bestemmelse om, at transkaktioner mellem et pengeinstitut og dets  

 datterselskaber som led i normal pengeinstitutvirksomhed ikke skal oplyses  

 efter bestemmelsen.
 For så vidt angår afgrænsingen af bestemmelsens område gennem henvisning  

 til årsregnskabsloven skal Bankforeningen tage forbehold, såfremt de nævnte  

 bestemmelser i årsregnskabsloven ændres som fælge af gennemførelsen af EFs 7.  

 selskabsdirektiv.
ad lovforslagets § 1, nr. 27 Bankforeningen tilslutter sig den foreslåede lempelse af reglerne om  

 videregivelse af oplysninger inden for koncernvirksomheder, idet man  

 forudsætter, at en sådan videregivelse i øvrigt vil være i overensstemmelse  

 med bestemmelserne i registerlovgivningen.
ad lovforslagets § 2, stk. 1 Det fremgår af ovennævnte bestemmelse, at blandt andet § 1, nr. 16 træder  

 i kraft dagen efter bekendtgørelsen i Lovtidende.
 Bankforeningen lægger til grund, at de foreslåede krav til revisionernes  

 sammensætning først får virkning fra og med den ordinære generalforsamling i  

 1990 for de banker, som ikke i dag opfylder de nævnte krav.
Ministerens kommentar til henvendelsen fra Den Danske Bankforening Spørgsmål:
»Udvalget anmoder om ministerens kommentar til henvendelse af 23.  

 januar 1989 fra Den Danske Bankforening vedrørende ovennævnte lovforslag, jf.  

 bilag 5.« Svar:
Som anført i de almindelige bemærkninger til lovforslaget udgik ændringen  

 af opgørelsen af egenkapitalkravet af lovforslaget efter ønske fra  

 Pengeinstitutorganisations side for at afvente de direktivforslag, der  

 forhandles i EF vedrørende solvens- og egenkapitalkravet.
Når der er politisk  

 afklaring om direktivets indhold vil der blive foretaget en omlægning af  

 egenkapitalkravet, der tilpasses de ændrede vilkår, således at der ikke  

 opstår konkurrenceforvridende effekter.
 Vedrørende pengeinstitutternes mulighed for at drive anden virksomhed end  

 pengeinstitutvirksomhed og begrebet pengeinstitutvirksomhed følger  

 Industriministeriet som hidtil udviklingen nøje og en tilpasning af dansk  

 lovgivning til EF reglerne vil blive løbende overvejet i takt med  

 udvikliingen og vil blive drøftet nærmere med pengeinstitutternes  

 organisationer.
 Den gældende lovs definition af begrebet pengeinstitutvirksomhed er efter  

 min opfattelse tilstrækkelig rummelig til i perioden indtil da, at tillade  

 pengeinstitutterne i takt med udviklingen på det finansielle marked, at drive  

 accesorisk virksomhed.
Vedrørende revisions- og regnskabsbestemmelser, jf. lovforslagets  

 punkt 16 (§ 36, stk. 5) er det tanken, at Finanstilsynet ved udnyttelsen af  

 denne bemyndigelse ikke vil belaste de mindre pengeinstitutter  

 uforholdsmæssigt.
For pengeinstitutter med en balance på under 250 mio. kr.  

 vil der derfor ikke blive stillet krav om opbygning af en intern revision,  

 men alene krav vedrørende styrkelse af den eksterne revision med henblik på  

 opnåelse af det generelle sigte med bestemmelsen, at styrke revisionens  

 rolle.
 Vedrørende Bankforeningens betænkeligheder for så vidt angår  

 bestemmelserne om et revideret halvårsregnskab, kan jeg oplyse, at jeg  

 allerede den 30. januar 1989 har fremsat ændringsforslag om at ophæve pkt. 14  

 (§ 29, stk 3).
 Vedrørende pengeinstitutternes afviklingsrisiko kan jeg oplyse, at jeg  

 samtidig med denne besvarelse har fremsat ændringsforslag om at ophæve punkt  

 10 (tilføjelsen til § 23, stk. 1).
 Vedrørende spørgsmålet om en ændring af § 23, således at  

 pengeinstitutternes engagementer med deres 100 pct. ejede datterselskaber,  

 der driver pengeinstitutvirksomhed, holdes uden for grænserne for  

 enkeltengagementer, kan jeg oplyse, at jeg samtidig med denne besvarelse har  

 fremsat ændringsforslag herom.
 Idet jeg i øvrigt henviser til mine generelle bemærkninger om  

 placeringsregler skal jeg specdifikt oplyse, at baggrunden for forslaget om,  

 at 100 pct. ejede datterselskaber skal undtages fra § 24 opgørelsen er  

 muligheden for kontrol på konsolideret basis, hvilket ikke vil være muligt,  

 hvis flere pengeinstitutter i forening ejede et selskab, f.eks. med 10 pct.  

 hver.
Det skal tilføjes, at jeg ikke kan bekræfte, at udtrykket  

 »aktiver« i § 24 skal forstås på nettobasis, idet det juridisk ikke  

 vil være muligt at foretage en sådan opgørelse.
Gældsposter vil ikke i alle  

 tilfælde kunne henføres til specielle aktiver.
Dette kan medføre, at  

 pengeinstitutterne i forhold til § 24 nok med fordel vil kunne overdrage  

 disse aktiver til et datterselskab frem for at bogføre aktiver og passiver i  

 egne bøger.
 Afslutningevsvis kan jeg bekræfte, at jeg er indforstået med, at kravet  

 til revisorernes sammensætning får virkning fra og med de ordinære  

 generalforsamlinger.
