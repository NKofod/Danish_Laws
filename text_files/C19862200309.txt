(Til alle amtsråd, kommunalbestyrelser  

 og ungdomsskoler) Ifølge § 11 i undervisningsministeriets cirkulære af 7. juli om  

 prøveforberedende undervisning i ungdomsskolen afholdes prøverne i henhold  

 til de regler, der er gældende for afholdelse af prøver i folkeskolen.
 I henhold til § 3, stk. 3 i undervisningsministeriets bekendtgørelse nr.  

 88 af 8. marts 1977 om folkeskolens afsluttende prøver m.v. (som ændret ved  

 bekendtgørelse nr. 77 af 9. februar 1984) kan en elev ved afslutningen af 8.  

 klasse eller senere i fagene håndarbejde, sløjd og hjemkundskab indstille sig  

 til folkeskolens afgangsprøve i den ordinære prøvetermin, forudsat eleven har  

 deltaget i undervisningen i et nærmere angivet omfang.
 Efter forhandling med direktoratet for folkeoplysning, frie grundskoler  

 m.v. overlades det hermed til den enkelte ungdomsskole at lade de nævnte  

 prøver afholde på det for skolerne og eleverne mest hensigtsmæssige  

 tidspunkt, f.eks. umiddelbart efter undervisningens afslutning.
Ungdomsskoleinspektøren indsender senest 14 dage før påbegyndelsen af  

 prøverne den samlede plan for afholdelsen af prøverne, jfr. bekendtgørelsens  

 § 14, med oplysning om, hvem der er udpeget som censorer i de enkelte fag.  

 Planen indsendes til direktoratet for folkeskolen og seminarier m.v. på  

 adressen: Vester Voldgade 115, st., 1552 København V.
Der anvendes skemaer  

 godkendt af samme direktorat.
Undervisningsministeriet, direktoratet for folkeskolen og seminarier m.v.
 Den 19. januar 1986.
 P.d.v.
