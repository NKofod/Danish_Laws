Resumé  



  

 En borger klagede på vegne af sin handicappede søn over at de sociale  

 myndigheder havde afslået at give hjælp efter serviceloven til at anskaffe en  

 håndcykel.
De sociale myndigheder opfattede håndcyklen som et  

 trænings-/behandlingsredskab som der efter myndighedernes opfattelse ikke  

 kunne  

 ydes hjælp til efter den sociale lovgivning.
Indenrigs- og  

 Sundhedsministeriet  

 oplyste at sundhedsvæsenet kun afholder udgifter til de behandlingsredskaber  

 som patienten bliver forsynet med som led i eller i fortsættelse af  

 sygehusbehandling.
 Ombudsmanden mente ikke at der var tilstrækkeligt grundlag for  

 at kritisere de sociale myndigheders langvarige faste praksis hvorefter  

 serviceloven fortolkes således at der ikke kan ydes støtte til udgifter der  

 hovedsagelig har et trænings- eller behandlingsmæssigt sigte.
Da denne praksis hverken fremgår klart af lovens ordlyd eller  

 forarbejder, og da det således ikke fremgår om Folketinget har ønsket at der  

 ikke skulle være mulighed for støtte til trænings- eller  

 behandlingsredskaber,  

 orienterede ombudsmanden bl.a.
Folketingets Retsudvalg om sagen.
 (J.nr. 2004-0459-054).
Hjælp til håndcykel.
Trænings-/behandlingsredskab.  

  

 Administrativ praksis.Underretning af Folketinget Det fremgår af sagen at As søn,  

 B, er lam fra den øverste del af ryggen som følge af rygmarvsbrok og derfor  

 sidder i kørestol.
Brugen af kørestol har medført at B ikke får motion nok og  

 derfor er blevet betydeligt overvægtig.
På den baggrund anbefalede Bs  

 fysioterapeut at han fik en håndcykel til at spænde på sin kørestol, så han  

 ad  

 den vej kunne få motion.
Fysioterapeuten mente også at der kunne være andre  

 positive virkninger af at B fik en håndcykel.
Senere er der tilgået sagen  

 yderligere oplysninger om de gavnlige effekter af en håndcykel, herunder at  

 en  

 sådan kan være med til at hindre udviklingen af senskader for  

 kørestolsbrugere.  

 Det fremgår af sagens akter at en håndcykel i 2003 kostede ca. 24.000 kr.
Den 25. juli 2003  

 afslog Helsingør Kommune at  

 bevilge en håndcykel i medfør af § 28 i serviceloven.
Af afgørelsen fremgår  

 bl.a.:
 Efter § 28 kan man få dækket  

 de nødvendige merudgifter, når man forsørger et barn i hjemmet som har  

 betydelig og varig nedsat fysisk eller psykisk funktionsevne eller  

 indgribende  

 kronisk eller langvarig lidelse.
Begrundelse for afslaget er  

 at ergoterapeuten har vurderet det ansøgte som et træningsredskab og det kan  

 derfor ikke bevilges som merudgift [i] henhold til §  

 28. A klagede over denne  

 afgørelse, og  

 den 12.  

 december 2003  

 stadfæstede Det Sociale Nævn for Frederiksborg Amt  

 Helsingør Kommunes afgørelse.
Af det sociale nævns afgørelse fremgår bl.a.:
 Nævnet finder, at udgifter  

 til en hånddreven cykel ikke kan anses for nødvendige merudgifter ved  

 forsørgelsen af en handicappet barn, jf. lov om social service § 28.
 Nævnet har herved lagt vægt  

 på, at der i det væsentlige er tale om et træningsredskab/behandlingsredskab,  

 og at der efter fast praksis ikke kan ydes hjælp hertil efter servicelovens §  

 28.
Nævnet finder endvidere, at  

 Deres søn er i stand til at bevæge sig rundt på egen hånd ved hjælp af den  

 manuelle kørestol og den 3-hjulede el-scooter. A klagede over denne  

 afgørelse, men  

 den 21.  

 januar 2004  

 afviste Ankestyrelsen at behandle sagen da den ikke  

 havde principiel eller generel betydning.
A klagede til mig ved brev af  

 2. februar 2004,  

 og  

 den 20. februar 2004  

 bad jeg Ankestyrelsen om en udtalelse i sagen.
Jeg bad særligt Ankestyrelsen  

 redegøre for hvorfor der ikke kan ydes hjælp til trænings- eller  

 behandlingsredskaber efter den sociale lovgivning.
 Ankestyrelsen svarede ved  

 brev af  

 11. juni 2004,  

 der var vedlagt Det Sociale Nævn for Frederiksborg Amts udtalelse af  

 1. april 2004  

 og Helsingør  

 Kommunes udtalelse af  

 29.  

 marts 2004. Af Ankestyrelsens udtalelse fremgår bl.a.:
 Som en følge af princippet  

 om sektoransvarlighed ydes der ikke hjælp efter den sociale lovgivning,  

 herunder servicelovens § 28 om merudgiftsydelse og §§ 97 og 98 om  

 hjælpemidler/forbrugsgoder  

 til behandlingsudgifter og -redskaber, jf. pkt. 85-86 i Socialministeriets  

 vejledning nr. 43 af  

 5.  

 marts 1998  

 om sociale tilbud til børn og unge med handicap og pkt.  

 52 i Socialministeriets vejledning nr. 52 af  

 5. marts 1998  

 om støtte til hjælpemidler, biler,  

 boligindretning m.v.
Ankestyrelsen har i en række  

 tilfælde forholdt sig til spørgsmålet om afgrænsningen af hjælp efter  

 servicelovens § 28 og §§ 97 og 98 overfor behandlingsudgifter og -redskaber  

 og  

 udgifter/redskaber i forbindelse med træning.
Ankestyrelsen har herved taget  

 udgangspunkt i formålet med hjælp efter servicelovens §§ 28 og 97-98  

 sammenholdt  

 med de principper, som følger af Indenrigsministeriets cirkulære nr. 21 af  

 20. februar 1975  

 om  

 afgrænsningen mellem behandlingsredskaber, hvortil udgiften afholdes af  

 sygehusvæsenet.
På denne baggrund er det  

 sammenfattende Ankestyrelsens opfattelse, at hvis en genstand/udgift ud fra  

 en  

 vurdering af formålet, brug m.v. hovedsagligt tager sigte på at  

 forbedre/træne  

 brugerens funktionsevne, og ikke så meget på at kompensere for  

 funktionsnedsættelsen, er der tale om en genstand/udgift, hvortil der ikke  

 kan  

 ydes hjælp efter servicelovens §§ 28 eller 97-98. Der skal i hver sag  

 foretages  

 en konkret og individuel vurdering, og en genstand/udgift kan derfor godt  

 dækkes efter serviceloven i en situation, men falde udenfor i en anden. Jeg bad efterfølgende ved  

 brev af  

 7. juli 2004  

 Socialministeriet om en udtalelse i sagen.
Socialministeriet svarede ved brev  

 af  

 31. august 2004,  

 og af Socialministeriets udtalelse fremgår bl.a.:
 Socialministeriet kan  

 tilslutte sig Ankestyrelsens udtalelse af  

 11. juni 2004, som på det generelle plan siger,  

 at der som en følge af princippet om sektoransvarlighed ikke ydes hjælp efter  

 den sociale lovgivning til behandlingsudgifter og behandlingsredskaber.  

 Økonomisk støtte må i givet fald ydes efter lovgivningen inden for  

 sundhedsområdet.
 Ministeriet kan ligeledes  

 tilslutte sig Ankestyrelsens udtalelse i forbindelse med den konkrete sag om,  

 at afgørelsen beror på en konkret individuel vurdering af, om en hånddreven  

 cykel kan anses for en nødvendig merudgift ved forsørgelsen, eller der i det  

 væsentlige er tale om et trænings-/behandlingsredskab, hvortil der ikke kan  

 ydes hjælp efter den sociale lovgivning.
 Ministeriet har ikke grundlag  

 for at udtale sig om, hvorvidt udgiften til et konkret træningsredskab kan  

 dækkes af sygehusvæsenet eller efter andre sektorers lovgivning.
Det er desuden ministeriets  

 opfattelse, at det må være et politisk spørgsmål, om udgifterne til sådanne  

 redskaber skal afholdes af forældrene selv. Herefter bad jeg ved brev af  

 10. september 2004  

 Indenrigs- og Sundhedsministeriet om en udtalelse.
Indenrigs- og  

 Sundhedsministeriet svarede  

 den  

 8. december 2004, og af svaret fremgår bl.a.:
 Indenrigs- og  

 Sundhedsministeriet kan oplyse, at behandlingsredskaber, hvortil udgiften  

 afholdes af sundhedsvæsenet, anses som apparatur og hjælpemidler, som  

 patienten  

 forsynes med som led i eller som fortsættelse af den på sygehuset påbegyndte  

 behandling med det formål at tilvejebringe yderligere forbedring af det ved  

 sygehuset opnåede resultat eller at forhindre forringelse af dette resultat.
Det kan konkret dreje sig om  

 hjælpemidler og apparatur, som 1) ordineres som led i behandling på sygehus,  

 og  

 som anvendes under kontrol af sygehuset indtil tilstanden er stationær eller  

 som 2) indopereres under indlæggelse på sygehus.
Hertil kommer apparatur, som  

 ordineres af sygehuset under indlæggelse og anskaffes til mere eller mindre  

 permanent brug i hjemmet efter udskrivelsen, men hvor patienten har fået  

 undervisning i brugen på sygehuset eller er under en vis kontrol af dette.
Indenrigs- og Sundhedsministeriet  

 kan videre oplyse, at afgrænsningen af hvorvidt et træningsredskab kan  

 sidestilles med et behandlingsredskab afhænger af den sammenhæng, hvori  

 træningsredskabet er lægefagligt ordineret.
Hvis træningsredskabet er  

 lægefagligt ordineret som led i et behandlingsforløb på et sygehus og  

 opfylder  

 de øvrige ovenfor nævnte betingelser skal udgiften således afholdes af  

 sundhedsvæsenet.
Indenrigs- og  

 Sundhedsministeriet kan endelig oplyse, at der, såfremt anskaffelse af nævnte  

 håndcykel ikke indgår som led i et aktuelt behandlingsforløb i sygehusregi,  

 ikke er mulighed for at yde støtte indenfor ministeriets ressort. På baggrund af udtalelserne  

 fra Socialministeriet og Indenrigs- og Sundhedsministeriet samt ordlyden af  

 Indenrigsministeriets cirkulære nr. 21 af  

 20. februar 1975  

 om afgrænsningen mellem behandlingsredskaber  

 hvortil udgiften afholdes af sygehusvæsenet, bad jeg ved brev af  

 20. december 2004  

 Ankestyrelsen om at oplyse om dette gav Ankestyrelsen anledning til en ændret  

 stilling til sagen eller til i øvrigt at fremkomme med yderligere  

 bemærkninger.  

 Ankestyrelsen svarede ved brev af  

 3. marts 2005  

 at dette ikke gav anledning til en ændret  

 stilling til sagen.
Af svaret fremgår bl.a.:
Der vil på trods af  

 formuleringen i indledningen til cirkulære nr. 21 af  

 20. februar 1975  

 efter Ankestyrelsens  

 vurdering kunne forekomme situationer, hvor en given genstand hverken kan  

 ydes  

 efter sundheds- eller sociallovgivningen.
Det er således Ankestyrelsens  

 opfattelse, at hjælp efter en given lovgivning kan ydes, hvis de af lovgiver  

 fastsatte betingelser i denne lovgivning er opfyldt.
I relation til cirkulære nr.  

 21. af  

 20. februar 1975  

 skal bemærkes, at dette cirkulære efter Ankestyrelsens opfattelse findes at  

 indeholde retningslinjer/principper for afgrænsningen af  

 behandlingsredskaber,  

 hvortil udgiften afholdes af sygehusvæsenet.
Det vurderes således, at  

 cirkulæret ikke kan danne grundlag for en retstilstand, hvorefter en given  

 genstand enten skal ydes efter sundheds- eller efter sociallovgivningen.  

 Cirkulæret må betragtes som et supplement til de to lovgivninger i forhold  

 til  

 afgrænsningen af behandlingsredskaber, hvortil udgiften afholdes af  

 sygehusvæsenet, og hjælp efter en af de to lovgivninger findes derfor fortsat  

 at kræve, at de opstillede betingelser herfor er opfyldt. Ombudsmandens udtalelse Deres sag indeholder 2 spørgsmål.
For det første om det var korrekt når  

 myndighederne i det væsentligste anså en håndcykel til Deres søn som et  

 trænings- eller behandlingsredskab.
For det andet om myndighedernes  

 fortolkning af serviceloven, hvorefter der ikke kan ydes støtte til trænings-  

 eller behandlingsredskaber, er korrekt.
Jeg ser først på spørgsmålet om hvorvidt en håndcykel til Deres søn i det  

 væsentligste skal anses som et hjælpemiddel eller som et trænings- eller  

 behandlingsredskab.
De har senest i Deres brev til mig af  

 20.  juni 2004  

 redegjort for at De mener at en håndcykel i dette tilfælde skal betragtes som  

 et hjælpemiddel, og at De derfor er berettiget til støtte til dækning af  

 merudgiften ved anskaffelse af håndcyklen efter § 28 i serviceloven.
 Afgørelsen i sagen er som anført truffet af Det Sociale Nævn for  

 Frederiksborg Amt og Helsingør Kommune.
Myndighederne bygger i vidt  

 omfang deres afgørelser på vurderinger og afvejninger af om en genstand eller  

 udgift konkret afhjælper følger af en funktionsnedsættelse eller har et mere  

 trænings- eller behandlingsmæssigt sigte.
Som ombudsmand har jeg ikke særlige  

 forudsætninger for at afveje disse forskellige hensyn og omstændigheder på en  

 anden og bedre måde end det sociale nævn og Helsingør Kommune der beskæftiger  

 sig med dette sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst  

 eller  

 afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne omstændigheder.
Jeg kan derfor ikke foretage mig  

 mere i denne del af sagen.
Vedrørende spørgsmålet om  

 støtte til trænings- og behandlingsredskaber har jeg forstået at  

 myndighederne  

 på henholdsvis det sundhedsmæssige og det sociale område opfatter  

 retstilstanden således at udgifter til genstande der har et trænings- eller  

 behandlingsmæssigt sigte, og som ordineres i forbindelse med behandling på et  

 sygehus, afholdes af sundhedsvæsenet.
Udgifter til genstande der skal  

 kompensere en person for en funktionsnedsættelse (hjælpemidler), afholdes af  

 de  

 sociale myndigheder.
Hvis en genstand hovedsagelig har et trænings- eller  

 behandlingsmæssigt sigte, kan udgiften hertil ikke afholdes af de sociale  

 myndigheder  og heller ikke af sundhedsvæsenet hvis genstanden ikke er  

 lægefagligt ordineret i forbindelse med behandling på et sygehus.
Den samme  

 genstand  

 kan i visse situationer efter en konkret individuel vurdering betragtes som  

 et  

 hjælpemiddel der kan ydes støtte til af de sociale myndigheder, og i andre  

 tilfælde betragtes som et trænings- eller behandlingsredskab.
Dette fremgår  

 også af SM C-7-01. Jeg har lagt til grund at en håndcykel således både kan  

 være  

 et hjælpemiddel og et trænings- eller behandlingsredskab.
 Om støtte til merudgifter ved  

 forsørgelse af handicappede børn i hjemmet fremgår følgende af § 28 i  

 serviceloven:
§ 28. Kommunen yder dækning  

 af nødvendige merudgifter ved forsørgelse i hjemmet af et barn under 18 år  

 med  

 betydelig og varigt nedsat fysisk eller psykisk funktionsevne eller  

 indgribende  

 kronisk eller langvarig lidelse.
Det er en forudsætning, at merudgifterne er  

 en  

 følge af den nedsatte funktionsevne.
Stk. 5. Socialministeren kan  

 fastsætte nærmere regler om, hvilke udgifter der kan ydes hjælp til og  

 betingelserne herfor. Om dækningsområdet fremgår  

 følgende af §§ 1, 3 og 5 i bekendtgørelse nr. 146 af  

 6. marts 2003  

 om tilskud efter  

 servicelovens § 28 og § 29 til pasning af børn med handicap eller langvarig  

 sygdom:
 § 1. Til forsørgelse i  

 hjemmet af børn og unge under 18 år med betydelig og varigt nedsat fysisk  

 eller  

 psykisk funktionsevne eller indgribende kroniske eller langvarige lidelser  

 yder  

 kommunen dækning af de nødvendige merudgifter.
 § 3. Der ydes alene hjælp til  

 dækning af nødvendige merudgifter, som er en følge af den nedsatte fysiske  

 eller psykiske funktionsevne eller den kroniske eller langvarige lidelse hos  

 barnet eller den unge.
 § 5.
Stk. 2. Udgifterne til  

 særlige diætpræparater til børn med de livsvarige sygdomme phenylketonuri  

 (Føllings sygdom) og Alcaptonori afholdes af staten (John F.
Kennedy  

 Instituttet) og gives uafhængig af det fastsatte minimumsbeløb i lovens § 28,  

 stk.  

 3. Det fremgår således hverken  

 af § 28 i serviceloven eller af den dertil hørende bekendtgørelse at der ikke  

 ydes støtte til trænings- eller behandlingsredskaber efter denne bestemmelse.  

 Endvidere har § 28 i serviceloven en anden formulering og dermed et bredere  

 anvendelsesområde end §§ 97 og 98 i serviceloven der udtrykkeligt efter  

 lovbestemmelsen omhandler støtte til hjælpemidler til personer med varigt  

 nedsat fysisk eller psykisk funktionsevne.
Tilsvarende gjorde sig gældende i  

 den tidligere lov om social bistands §§ 48 og 58 som servicelovens  

 bestemmelser  

 på disse punkter er en videreførelse af.
Af bemærkninger til det der blev §  

 28  

 i serviceloven, fremgår følgende vedrørende dækningsområdet:
 De merudgifter, der foreslås  

 dækket efter bestemmelsen, svarer til de merudgifter ved forsørgelsen, som  

 der  

 i dag ydes hjælp til efter bistandslovens § 48, stk. 1 og 2.
 I Socialministeriets  

 vejledning nr. 43 af  

 5.  

 marts 1998  

 er der om afgrænsningen af § 28 i forhold til andre  

 bestemmelser bl.a. anført:
8.10. Afgrænsning overfor  

 andre bestemmelser Behandling 85. Der gives ikke støtte til  

 behandling.
Sansemotorisk træning regnes i denne sammenhæng for behandling.
Hjælp til lægebehandling af  

 børn og unge med nedsat funktionsevne/lidelse forudsættes afholdt efter lov  

 om  

 offentlig sygesikring.
Hjælp til dækning af egenandelen af udgiften til  

 særlig  

 tandbehandling, fysioterapi og anden lignende behandling kan ydes efter § 82  

 i  

 lov om aktiv socialpolitik, hvis betingelserne i øvrigt er opfyldt.
Udgiften  

 til egenandelen af tilskudsberettiget medicin afholdes dog efter § 28, jf.  

 pkt.  

 53.
Behandlingsredskaber 86. Udgifter til  

 behandlingsredskaber, herunder respirator, kanyle m.v., afholdes af  

 sygehusvæsenet.  

 Afgrænsningen af behandlingsredskaber i forhold til hjælpemidler er behandlet  

 i  

 Indenrigsministeriets cirkulære af  

 20. februar 1975. En bestemmelse der  

 indholdsmæssigt svarer til ovennævnte vejlednings pkt. 86, findes i  

 Socialministeriets  

 vejledning nr. 52 af  

 5.  

 marts 1998  

 om støtte til hjælpemidler, biler, boligindretning m.v.
 Af Indenrigsministeriets  

 cirkulære nr. 21 af  

 20.  

 februar 1975, der omtales i Ankestyrelsens udtalelse af  

 11. juni 2004  

 og  

 Socialministeriets vejledning nr. 43 af  

 5. marts 1998, fremgår bl.a.:
 Gennem nogen tid har der  

 været ført forhandlinger mellem indenrigsministeriet, socialministeriet,  

 socialstyrelsen, sundhedsstyrelsen og de kommunale organisationer m.fl. med  

 henblik på at tilvejebringe en ordning, hvorefter udgifterne til særligt  

 behandlingsapparatur, som hidtil i reglen er blevet afholdt i henhold til den  

 sociale lovgivning, fremtidig i alle tilfælde afholdes som sygehusudgift. ( )  

 På denne baggrund har man tilvejebragt en afgrænsning af begrebet  

 behandlingsredskaber, som sygehusvæsenet selv afholder udgifterne til, over  

 for  

 de hjælpemidler, hvortil der kan ydes støtte i medfør af [dagældende social  

 lovgivning; min bemærkning].
Der er herefter mellem de  

 pågældende styrelser og organisationer m.v. opnået enighed om at betragte det  

 nedenfor under pkt.
A nævnte apparatur som behandlingsredskaber, hvortil  

 vedkommende amtskommunale, statslige eller private sygehus fra  

 1. APRIL 1975  

 afholder  

 udgifterne og fører kontrol med apparaturets anvendelse og eventuelle  

 tilbagelevering.
A.
Som BEHANDLINGSREDSKABER  

 anses apparatur og hjælpemidler, som patienter forsynes med som led i eller  

 som  

 fortsættelse af den på sygehuset påbegyndte behandling med det formål enten  

 at  

 tilvejebringe yderligere forbedring af det ved sygehusbehandlingen opnåede  

 resultat eller at forhindre forringelse af dette resultat . Ankestyrelsens bemærkning om  

 at formuleringen af Indenrigsministeriets cirkulære ikke i sig selv kan danne  

 grundlag for en retstilstand hvorefter støtte til en given genstand enten  

 skal  

 ydes efter sundheds- eller efter sociallovgivningen, kan ikke give mig  

 anledning til kritik.
Imidlertid må jeg forstå  

 cirkulæret således at der er tale om fordeling af udgifter der i reglen var  

 blevet afholdt af de sociale myndigheder.
Der er efter min opfattelse ikke  

 holdepunkter i formuleringen af cirkulæret for at antage at aftalen om  

 udgiftsfordeling skulle medføre et mindre dækningsområde end hidtil.
Der er  

 efter min opfattelse heller ikke holdepunkter for at antage at den hidtidige  

 praksis der beskrives i cirkulæret, er den samme som den der følges i dag.  

 Denne opfattelse forekommer at stemme overens med formuleringen af pkt. 86 i  

 Socialministeriets vejledning der er citeret ovenfor.
Det synes heraf at  

 fremgå  

 at udgifter til behandlingsredskaber der afholdes af sundhedsvæsenet, står i  

 modsætning til udgifter til hjælpemidler der afholdes af de sociale  

 myndigheder.
Jeg mener endvidere ikke at  

 begrebet hjælpemidler efter en naturlig sproglig forståelse står  

 i modsætning  

 til trænings- eller behandlingsredskaber.
Dette skal ses i sammenhæng med at  

 bestemmelserne i §§ 28, 97 og 98 i serviceloven er udtryk for det såkaldte  

 kompensationsprincip.
Kompensationsprincippet er nærmere omtalt i det af  

 Socialministeriet nedsatte udvalg om hjælpemidler og andre  

 handicapkompenserende ydelsers 2. og afsluttende rapport (1996), s. 55 ff.  

 Her  

 anføres bl.a. følgende:
 6.3.  

 Kompensationsprincippet.
Afgørende for udmøntningen af  

 solidaritetsprincippet i forhold til ydelsessystemet på handicapområdet har  

 været udviklingen af princippet om kompensation for handicap.
Efter dette  

 princip skal personer med handicap i videst muligt omfang kompenseres for  

 følgerne af deres handicap/funktionsnedsættelse, og herigennem så vidt muligt  

 stilles lige med andre borgere.
 Kompensationsprincippet tager  

 således udgangspunkt i, at kompensationsbehovet er forskelligt fra menneske  

 til  

 menneske og fra handicap til handicap.
 En del handicapkompensation  

 sker ved at gøre samfundets tilbud tilgængelige for handicappede og en anden  

 del sker ved at stille forskellige særlige ydelser til rådighed for mennesker  

 med handicap.
 Udgangspunktet i alle  

 bestemmelser i bistandsloven, som tager sigte på at yde kompensation for  

 følgerne af handicap er, at der skal ske kompensation for væsentlige  

 merudgifter ved forsørgelsen, som personer med handicap har som følge af  

 handicappet.
Der lægges herved på den ene  

 side vægt på, at den handicappede skal afholde den del af udgifterne, som  

 svarer til de udgifter den pågældende selv ville have afholdt, hvis der ikke  

 havde foreligget en funktionsnedsættelse, dvs. udgifter på linie med hvad  

 alle  

 andre har.
På den anden side skal personer med handicap ikke selv dække  

 merudgifter, der er en følge af handicappet.
 En sådan regel er direkte  

 formuleret i § 48 [der er videreført i § 28 i serviceloven; min bemærkning],  

 men ligger også til grund for §§ 43, 58 [der er videreført i § 97 i  

 serviceloven; min bemærkning] og 59.
Udvalget har lagt  

 kompensationsprincippet til grund for drøftelserne af regelsættet og er af  

 den  

 opfattelse, at kompensationsprincippet fortsat bør være udgangspunktet ved  

 revision af regelsættet. En lignende beskrivelse af  

 kompensationsprincippet findes i Socialministeriets ovennævnte vejledninger  

 henholdsvis s.  

 13 f  

 og s.  

 15 f.
Uanset dette har jeg ikke  

 ment at der er tilstrækkeligt grundlag for at kritisere myndighedernes  

 praksis  

 på området.
Dette skyldes for det første at cirkulæret  som også anført  

 af  

 Ankestyrelsen  ikke har tilstræbt at beskrive hvilken støtte borgere  

 har  

 kunnet få i forskellige situationer, men derimod hvordan udgifterne til den  

 støtte som borgerne skulle have, skulle fordeles mellem de sociale  

 myndigheder  

 og sundhedsvæsenet.
Tilsvarende gælder for vejledningen.
For det andet er den nuværende  

 praksis dannet hos de administrative myndigheder og særligt hos Ankestyrelsen  

 hvor man har fortolket serviceloven således at der ikke kan ydes støtte til  

 udgifter eller genstande der hovedsagelig har et trænings- eller  

 behandlingsmæssigt sigte.
Der er tale om en fast og langvarig praksis.
Jeg  

 kan  

 således henvise til SM O-86-86, SM O-35-91, SM C-106-94, SM O-78-96, SM  

 C-7-01  

 og SM C-17-02. Da der ikke i lovens ordlyd eller forarbejder er noget til  

 hinder  

 for denne praksis, har jeg ikke tilstrækkeligt grundlag for på nuværende  

 tidspunkt at lægge en anden fortolkning af loven til grund.
Særligt vedrørende det  

 forhold at servicelovens § 28 har et bredere anvendelsesområde end lovens §§  

 97  

 og 98, er det min opfattelse at afgrænsningen i forhold til trænings- og  

 behandlingsredskaber også her er udtryk for en fast og relativt langvarig  

 praksis.
Jeg kan således f.eks. henvise til SM O-78-96 (om bistandslovens §  

 48)  

 og SM C-17-02 (bl.a. om servicelovens § 28).
Den gældende praksis  som  

 jeg altså ikke kan kritisere  synes hverken at fremgå klart af lovens  

 ordlyd  

 eller forarbejder.
Problemstillingen omkring genstande/udgifter med et  

 trænings- eller behandlingsmæssigt sigte der ikke afholdes i forbindelse med  

 behandling på et sygehus, ses endvidere ikke at være beskrevet i de  

 foreliggende administrative forskrifter eller at følge af en naturlig  

 sproglig  

 forståelse af de begreber der anvendes på området.
Det fremgår således ikke  

 at  

 det fra Folketingets side har været tilsigtet at der ikke skulle være  

 mulighed  

 for støtte overhovedet i situationer hvor en udgift har et trænings- eller  

 behandlingsmæssigt sigte, men hvor udgiften afholdes uafhængigt af behandling  

 på sygehus.
 På den baggrund har jeg i  

 medfør af § 12 i ombudsmandsloven besluttet at orientere Folketingets  

 Retsudvalg,  

 Socialudvalg og Sundhedsudvalg samt socialministeren og indenrigs- og  

 sundhedsministeren  

 om sagen.
