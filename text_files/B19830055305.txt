 Efter § 32, stk. 3 og § 51, stk. 3 i Lov om jagt og vildtforvaltning, jfr.  

 lovbekendtgørelse nr. 57 af 11. februar 1983 fastsættes:
§ 1.  Ved konservering forstås i denne bekendtgørelse  

 udstopning, tørring eller anden form for konservering af vildtarter (pattedyr  

 og fugle), der forekommer fritlevende her i landet.
Restaurering af allerede  

 udstoppede eksemplarer anses ligeledes for konservering.
 Stk. 2.  Bestemmelserne i denne bekendtgørelse omfatter  

 også dele af de i stk. 1 nævnte vildtarter, som på rimelig let måde kan  

 identificeres, herunder skeletdele og skind af de nævnte dyr, samt de nævnte  

 fugles æg.
 § 2.  Erhvervsmæssig konservering må kun foretages af  

 virksomheder, der har opnået autorisation hertil i henhold til denne  

 bekendtgørelse.
 Stk. 2.  Erhvervsmæssig konservatorvirksomhed må ikke  

 påbegyndes, før autorisation er meddelt.
 Stk. 3.  Autorisation meddeles af Landbrugsministeriets  

 Vildtforvaltning, Strandvejen 4, 8410 Rønde.
 Stk. 4.  Denne bekendtgørelse omfatter ikke:
a. bundtmager- og garverivirksomhed og b. konservering af vildt der foretages på Naturhistorisk Museum i Aarhus  

 og på Zoologisk Museum i København med henblik på brug i de nævnte museers  

 samlinger.
 § 3.  En virksomhed kan kun autoriseres som  

 konservatorvirksomhed, såfremt det daglige konservatorarbejde ledes af en  

 person, der har erhvervet uddannelsesbevis fra Dansk Zoologisk  

 Konservatorforening eller bevis for en tilsvarende uddannelse i udlandet  

 eller har gennemgået en uddannelse som zoologisk konservator på  

 Naturhistorisk Museum i Aarhus eller på Zoologisk Museum i København, eller  

 på et tilsvarende internationalt anerkendt museum i udlandet, jfr. dog §§ 4  

 og 13.
 Stk. 2.  Ansøgning om autorisation indsendes til  

 Vildtforvaltningen med oplysning om virksomhedens beliggenhed og dens  

 ejerforhold, endvidere om navn og bopæl på dens daglige leder samt  

 dokumentation for dennes uddannelse.
 Stk. 3.  Ved autorisation tildeles virksomheden et  

 autorisationsnummer.
 Stk. 4.  Flytning af en autoriseret  

 konservatorvirksomhed skal meddeles Vildtforvaltningen, forinden flytning  

 finder sted.
Stk. 5.  Ændring i en autoriseret konservatorvirksomheds  

 daglige ledelse medfører bortfald af autorisationen.
Vildtforvaltningen  

 underrettes snarest muligt herom. Ønskes virksomheden fortsat, skal der påny  

 ansøges om autorisation.
 § 4.  Uanset bestemmelsen i § 3, stk. 2 kan  

 virksomheder, hvis daglige konservatorarbejde ledes af en person, der ved  

 denne bekendtgørelses ikrafttræden løbende har udøvet konservatorvirksomhed  

 siden 1. januar 1982 eller tidligere, opnå autorisation i indtil 6 måneder  

 efter bekendtgørelsens ikrafttræden, såfremt der inden den angivne frist  

 indsendes ansøgning herom til Vildtforvaltningen med dokumentation for den  

 udøvede virksomhed.
 § 5.  Bilag I til denne bekendtgørelse omfatter en  

 liste over i Danmark stærkt truede eller sjældent forekommende arter af  

 pattedyr og fugle.
 Stk. 2.  De i bilag I anførte arter af pattedyr og fugle  

 må ikke konserveres af autoriserede konservatorvirksomheder.
 Stk. 3.  Bestemmelsen i stk. 2 gælder dog ikke  

 restaurering af pattedyr og fugle, der er konserveret før denne  

 bekendtgørelses ikrafttræden samt konservering af lagervarer, råvarer m. v.  

 samt af individer, der bevisligt er erhvervet før denne bekendtgørelses  

 ikrafttræden og af individer, for hvilke der foreligger bevis for opdræt i  

 fangenskab.
§ 6.  Når en autoriseret konservatorvirksomhed til  

 konservering modtager eksemplarer af pattedyr og fugle, der forekommer her i  

 landet, og for hvilke der ikke er fastsat jagttid, skal virksomheden snarest  

 muligt søge oprindelse og dødsårsag konstateret.
Konstateres det, at  

 eksemplaret er ulovligt aflivet og/eller er eksemplaret en af de arter, der  

 er nævnt i bilag I, skal dette afvises.
 § 7.  Autoriserede konservatorvirksomheder skal føre  

 protokol over, hvad de modtager og afhænder af de i § 6, 1. pkt., nævnte dyr.
 Stk. 2.  Bestemmelsen i stk. 1 gælder også for sådanne  

 dele og produkter af de pågældende arter, herunder æg, som på rimelig let  

 måde kan identificeres, jfr. § 1, stk. 2.
 Stk. 3.  Ved autorisation af en konservatorvirksomhed  

 indføres alle registreringspligtige effekter, som virksomheden, dens ejer(e)  

 og dens daglige leder måtte være i besiddelse af, snarest muligt i  

 protokollen, jfr. § 12.
 Stk. 4.  Ophæves jagttiden på en her i landet  

 forekommende vildtart, indføres lagre af den pågældende art i protokollen  

 inden 6 måneder.
§ 8.  Rovfugle, som er nedlagt i henhold til den til  

 enhver tid gældende bekendtgørelse om regulering af skadevoldende vildt, må  

 kun konserveres af autoriserede konservatorvirksomheder og kun i det omfang,  

 den pågældende virksomhed ligger inde med ordrer afgivet af  

 undervisningsinstitutioner, der har biologi som fag.
Fuglene skal rekvireres  

 fra Naturhistorisk Museum i Aarhus eller fra Zoologisk Museum i København.
§ 9.  Protokollen med tilhørende genpartspapir i 2  

 eksemplarer rekvireres fra Vildtforvaltningen, der forinden udleveringen  

 forsyner protokollen med Vildtforvaltningens autorisationspåtegning.  

 Endvidere vedlægges protokollen et skema, hvori det totale antal eksemplarer  

 af enhver indført art årligt skal opregnes og indsendes sammen med  

 protokollen, jfr. § 11, stk. 1. Endelig vedlægges et autoriseret bilag, som  

 skal anvendes til de i § 7, stk. 1, nævnte protokoltilførsler i det tidsrum,  

 protokollen er indsendt til gennemsyn.
Protokoltilførsler på det autoriserede  

 bilag indføres i protokollen senest 3 uger efter, at denne er modtaget retur  

 fra Vildtforvaltningen.
 Stk. 2.  Det i stk. 1 nævnte autoriserede bilag  

 indsendes til Vildtforvaltningen sammen med protokollen ved første  

 efterfølgende indsendelse af denne.
 Stk. 3.  I protokollerne skal virksomheden i de dertil  

 indrettede rubrikker indføre følgende oplysninger om de modtagne effekter:
 1. Registreringsnummer.
 2. Art.
 3. Dødsårsag (oplyst, umiddelbart konstateret samt  

 eventuelt endeligt fastslået).
 4. Lokalitet og dato for fund, herunder anden  

 oprindelse og eventuelt løbenummer fra indførelsestilladelse.
 5. Modtagelses- og udleveringsdato.
 6. Leverandørens navn og adresse, eventuelt  

 telefonnummer.
 7. Modtagerens navn og adresse, eventuelt  

 telefonnummer.
 8. Bemærkninger.
 Stk. 4.  Indførelse i protokollen skal ske samtidig med  

 modtagelsen af protokolpligtige effekter.
 Stk. 5.  Vildtarter, der er omfattet af den i § 7, stk.  

 1 omhandlede protokolpligt, indføres med deres danske navne.
§ 10.  Protokolpligtige effekter forsynes ved  

 modtagelsen med det i protokollen anførte registreringsnummer.
Dette  

 registreringsnummer må ikke fjernes under den videre forarbejdning og  

 opbevaring.
 Stk. 2.  Færdige præparater af protokolpligtige effekter  

 skal af virksomheden på holdbar måde forsynes med registreringsnummer.
 Stk. 3.  Det i stk. 2 nævnte registreringsnummer må ikke  

 fjernes fra protokolpligtige effekter.
 Stk. 4.  Vildtforvaltningen kan bestemme, at den i stk.  

 2 og stk. 3 anførte nummerering skal finde sted ved særlige af  

 Vildtforvaltningen autoriserede mærker.
§ 11.  Årligt, inden udgangen af april måned,  

 indsendes protokollen samt de i § 9, stk. 1, 2. pkt., og stk. 2, nævnte  

 skemaer til Vildtforvaltningen til gennemsyn.
Vildtforvaltningen udtager de 2  

 genparter af protokoltilførslerne og tilstiller Fredningsstyrelsen den ene  

 genpart.
Stk. 2.  Vildtforvaltningen og Fredningsstyrelsen kan  

 når som helst rekvirere protokollen til gennemsyn samt mod forevisning af  

 legitimation foretage eftersyn af virksomhedens lokaler.
Dette foretages så  

 vidt muligt i normal forretningstid.
 Stk. 3.  Protokollens oplysninger er fortrolige og kan  

 af Vildtforvaltningen og Fredningsstyrelsen kun anvendes til kontrol af  

 overholdelsen af denne bekendtgørelses bestemmelser samt til brug i  

 videnskabeligt og statistisk øjemed.
 § 12.  Inden 6 måneder efter denne bekendtgørelses  

 ikrafttræden skal lagre og private samlinger af danske vildtarter, for hvilke  

 der ikke er fastsat jagttid, som virksomhedens ejer(e) og den daglige leder  

 er i besiddelse af, indføres i protokollen og påføres registreringsnummer  

 jfr. § 10. Bestemmelsen omfatter også de i § 1, stk. 2, nævnte dele og  

 produkter.
 Stk. 2.  I forbindelse med stk. 1 finder § 7, stk. 4. og  

 § 10, stk. 4, tilsvarende anvendelse.
 § 13.  Vildtforvaltningen kan i særlige tilfælde  

 meddele dispensation fra §§ 2, 3 og 4, § 5, stk. 2, § 7 og § 12.
 § 14.  Medmindre højere straf er forskyldt efter den  

 øvrige lovgivning, straffes overtrædelse af denne bekendtgørelse med bøde  

 eller under skærpede omstændigheder hæfte eller fængsel i indtil 2 år, jfr. §  

 51, stk. 3, i Lov om jagt og vildtforvaltning.
 Stk. 2.  Grove eller gentagne overtrædelser af denne  

 bekendtgørelse kan medføre fradømmelse af retten til at udøve erhvervsmæssig  

 konservatorvirksomhed, jfr. § 78, stk. 2, i Straffeloven.
 Stk. 3.  For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges  

 virksomheden som sådan bødeansvar.
 § 15.  Denne bekendtgørelse træder i kraft den 1.  

 februar 1984. Samtidig ophæves Landbrugsministeriets bekendtgørelse nr. 336  

 og cirkulære nr. 147 begge af 25. juli 1967 om erhvervsmæssig præparering af  

 vildt.
 Stk. 2.  Ansøgning om autorisation med virkning fra  

 bekendtgørelsens ikrafttrædelsestidspunkt kan indsendes til  

 Vildtforvaltningen fra bekendtgørelsens offentliggørelse i Lovtidende.
Landbrugsministeriet, den 21. november  

 1983 NIELS ANKER KOFOED /J.
Baunehøj Jørgensen Bilag I Pattedyr:
Odder (Lutra lutra) Hvaler (Cetacea) undtaget marsvin (Phocoena phocoena) Fugle:
