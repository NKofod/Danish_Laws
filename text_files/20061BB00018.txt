Fremsat den 25. oktober 2006 af Ole Sohn (SF),  

 Thomas Adelskov (S) og Jørgen Arbo‑Bæhr (EL) Forslag til folketingsbeslutning om  

 ændring af lov om virksomhedsoverdragelse Folketinget opfordrer regeringen til senest den 1. marts 2007 at  

 fremsætte forslag til lov om ændring af lov om virksomhedsoverdragelse,  

 således  

 at a)  

 	  

 anvendelsesområdet udvides til al udlicitering og hjemtagelse, b)  

 	  

 afskedigelser som følge af virksomhedsoverdragelse ikke kan ske, c)  

 	  

 den afgivende og den modtagende arbejdsgiver  

 forpligtes til gensidig information vedrørende overdragelse af medarbejderes  

 rettigheder og d)  

 	  

 sanktionerne for overtrædelse øges, så der kan straffes med op til  

 13 ugers løn pr. medarbejder.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 145, folketingsåret 2005-06 (se Folketingstidende  

 2005-06, tillæg A side 7855 og 7857).
EF-direktivet om virksomhedsoverdragelse  

  

    


  

 er blevet implementeret forskelligt i  

 EU-landene, og Danmark har på en række områder valgt en implementering, der  

 kun  

 lige præcis giver medarbejderne de minimumsrettigheder, som direktivet  

 foreskriver.
Andre lande, bl.a.
England, har implementeret direktivet  

 anderledes og bedre set fra et medarbejderrettighedssynspunkt.
Med forslaget  

 lægges der op til at rette op på denne skævhed og dermed forbedre  

 medarbejdernes  

 rettigheder på danske virksomheder i forbindelse med virksomhedsoverdragelse.
 Forslagsstillerne ønsker, at lov om virksomhedsoverdragelse  

 altid skal finde anvendelse, såfremt der er tale om udlicitering, herunder  

 genudbud og hjemtagelse af opgaver i de tilfælde, hvor der er tale om en  

 tjenesteydelse leveret af en organiseret gruppe af medarbejdere.
 Forslagsstillerne ønsker, at loven både skal beskytte  

 lønmodtagerne mod afskedigelser på grund af overdragelse og mod  

 afskedigelser,  

 der er begrundet i andre årsager, end at økonomiske, tekniske eller  

 organisatoriske  

 ændringer medfører beskæftigelsesmæssige ændringer.
 Forslagsstillerne ønsker indført en bødesanktioneret  

 informationspligt for den afgivende arbejdsgiver til inden overdragelsen  

 skriftligt at have givet den nye arbejdsgiver information om bl.a.  

 medarbejdernes  

 antal, ansættelsesbeviser, aktuelle løn og øvrige aktuelle og kommende  

 ansættelsesmæssige rettigheder med hensyn til løn, arbejdstid, ferie, pension  

 m.v.
Forslagsstillerne ønsker, at alle, der overtræder lovens  

 bestemmelser, skal kunne straffes med bøde, herunder også staten, kommunerne  

 og  

 regionerne.
Endvidere ønskes bødeniveauet hævet markant.
Der foreslås et  

 bødeniveau på op til 13 ugers løn.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af lov om virksomhedsoverdragelse.
(Beslutningsforslag nr.
B 18).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 Rådets direktiv 2001/23/EF af 12. marts 2001 om tilnærmelse af  

 medlemsstaternes  

 lovgivning om varetagelse af arbejdstagernes rettigheder i forbindelse med  

 overførsel af virksomheder eller bedrifter eller dele af virksomheder eller  

 bedrifter.
