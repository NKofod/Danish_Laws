Skriftlig fremsættelse (3. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsløshedsforsikring m.v.,  

 lov om en aktiv beskæftigelsesindsats,  

 integrationsloven og lov om påligningen af indkomstskat til staten  

 (Forhøjelse  

 af efterlønsalderen, mere fleksibel efterlønsordning, fortrydelsesordning,  

 styrkede jobmuligheder for personer over 55 år, mv.) (Lovforslag nr.
L 59).
 Lovforslaget udmønter den del af aftalen af 20. juni 2006  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti og Det Radikale Venstre om fremtidens velstand og velfærd og  

 investeringer i fremtiden (velfærdsreformen), der vedrører ændringer i  

 efterlønsordningen  

 samt dagpengeretten og særlige ordninger for de ældre ledige.
 Lovforslaget skal ses i sammenhæng med de samtidigt  

 fremsatte forslag til lov om ændring af lov om social pension, forslag til  

 lov  

 om ændring af lov om delpension, forslag til lov om ændring af lov om forbud  

 mod forskelsbehandling på arbejdsmarkedet m.v., forslag til lov om ændring af  

 lov om Arbejdsmarkedets Tillægspension og forskellige andre love og forslag  

 til  

 lov om seniorjob.
 Justeringerne i tilbagetrækningssystemet kan opdeles under  

 følgende overskrifter:
Gradvist højere efterløns- og  

 folkepensionsalder Efterlønsalderen forhøjes gradvist til 62 år fra år 2019 til  

 år 2022, og aldersgrænsen for ret til efterløn for fremtiden indekseres,  

 således at tilbagetrækningsalderen på længere sigt følger den stigende  

 levetid.
Mere fleksibel efterlønsordning Efterlønsordningen målrettes i højere grad personer med  

 mange år på arbejdsmarkedet, således at der fremover kræves 30 års medlemskab  

 og indbetaling af efterlønsbidrag for ret til efterløn, mod nu 25 år.  

 Indbetalingerne skal påbegyndes senest ved det 30. år.
Der indføres en ny fortrydelsesordning med henblik på at  

 give personer med langvarigt medlemskab af en a-kasse, der i første omgang  

 har  

 fravalgt efterlønsordningen, mulighed for efterfølgende at tilmelde sig  

 ordningen.
Disse personer får mulighed for at tilmelde sig efterlønsordningen  

 indtil 15 år før efterlønsalderen, dog med nedsat efterlønsydelse og nedsat  

 skattefri præmie.
 For at øge lavtlønnedes incitament til at arbejde i  

 efterlønsperioden indføres et lempeligere fradrag for arbejdsindkomst op til  

 30.000 kr. pr. år for efterlønsmodtagere med en lav timeløn.
Tilpasninger som følge af højere efterløns- og  

 folkepensionsalder For at forebygge utilsigtet brug af skattebegunstigende  

 pensionsordninger til at finansiere tilbagetrækning i årene umiddelbart før  

 man  

 kan gå på efterløn, skal udbetalinger efter 60-års-dagen, men før overgangen  

 til efterløn, medføre fradrag i efterlønnen.
Pensionsudbetalingerne medfører  

 fradrag i efterlønnen på samme måde som pensionsudbetalinger i  

 efterlønsperioden.
Styrkede jobmuligheder for de ældre Ved lovforslaget ophæves en række særregler for de lidt  

 ældre, herunder den forlængede dagpengeret for de 55-59-årige, den kortere  

 dagpengeperiode for de over 60-årige, og reglen om at 58-59-årige kan  

 fritages  

 for aktivering.
 For at styrke jobmulighederne for ældre oprettes endvidere  

 en særlig løntilskudsordning for personer over 55 år.
 Udover de justeringer, som er aftalt i velfærdsreformen,  

 foreslås nogle justeringer og overvejende administrative forenklinger af  

 efterlønsordningen på baggrund af erfaringerne med administrationen af  

 efterlønsordningen siden efterlønsreformen i 1999. Det foreslås, at  

 efterlønsbevis fremover udstedes automatisk, at kompetencen til at give  

 tilladelse til drift af selvstændig virksomhed inden for 400 timer pr. år  

 udlægges til a-kasserne, at den eksisterende suspensionsordning ved  

 selvstændig  

 virksomhed som hovedbeskæftigelse regelfastsættes, og at reglerne om  

 tilbagebetaling af indbetalte efterlønsbidrag justeres.
Velfærdsreformen vil bidrage afgørende til højere  

 beskæftigelse, større velstand og bedre samfundsøkonomisk balance.
Senere  

 tilbagetrækning fra arbejdsmarkedet øger beskæftigelsen med ca. 85.000 i  

 2025,  

 og forslagene om dagpenge og aktivering medvirker til ca. 13.000 flere i  

 beskæftigelse frem mod 2010.
 De forskellige forslag medfører herudover mindre- eller  

 merudgifter for det offentlige, som kan opsummeres således:
 Gradvist højere efterlønsalder betyder mindreudgifter til  

 efterløn på ca. 1,6 mia. kr. i 2019 stigende til 8,8 mia. kr. i 2023,  

 hvorefter  

 mindreudgifterne falder til ca. 0,5 mia. kr. i 2028.
Forslagene om mere fleksibel efterlønsordning mv. medfører  

 netto-merindtægter på ca. 65 mio. kr. i 2008, ca. 500 mio. kr. i 2012 og støt  

 stigende derefter.
Fortrydelsesordningen vil medføre merudgifter til efterløn  

 på ca. 100 mio. kr. i 2023, ca. 700 mio. kr. i 2026 og støt stigende  

 derefter.
 Styrkede jobmuligheder for de ældre ved forslagene  

 vedrørende dagpenge og aktivering, afføder  

 merudgifter til dagpenge på ca. 115 mio. kr. i 2007 og ca. 150 mio. kr.  

 i 2008, mindreudgifter på ca. 5 mio. kr. i 2009, ca. 160 mio. kr. i 2010 og  

 stigende derefter; samt merudgifter til aktivering mv. på ca. 35 mio. kr. i  

 2007 og ca. 75 mio. kr. i 2008 og frem.
Forslaget har ingen økonomiske og administrative  

 konsekvenser af betydning for erhvervslivet.
Forslaget har ingen  

 administrative  

 konsekvenser for borgerne.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft den 1. januar 2007.  

 Visse dele af loven træder dog først i kraft senere, herunder reglerne om  

 forhøjelsen af efterlønsalderen som træder i kraft den 1. juli 2009.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til  

 Folketingets  

 velvillige behandling.
