 I tilslutning til udenrigsministeriets bekendtgørelser nr. 22 af 27. maj  

 1961 og nr. 57 af 15. august 1967, Lovtidende C, meddeles det, at følgende  

 lande har tiltrådt den i Paris den 13. december 1955 undertegnede europæiske  

 bosættelseskonvention med tilhørende protokol:
 Grækenland er i medfør af konventionens artikel 33, stk. 3 ophørt med at  

 være deltager i konventionen med virkning fra 31. december 1970.
Luxembourg har taget forbehold over for artikel 16, idet udøvelse af bl.  

 a. repræsentanters, agenters, mægleres og handelsrejsendes virksomhed er  

 betinget af økonomiministerens skriftlige autorisation og over for artikel 18  

 med henvisning til, at visse erhversorganisationer i Luxembourg er officielle  

 rådgivende organer for den lovgivende forsamling.
Med henvisning til  

 konventionens artikel 12, stk. 2 erklæres, at den i stk. 1 (a) omhandlede  

 periode forhøjes til ti år, og at retten til ændring fra lønnet beskæftigelse  

 til selvstændig virksomhed ikke bevilges automatisk i alle tilfælde.
 Nederlandene har i overensstemmelse med artiklerne 6, 13 og 14 til  

 generalsekretæren afleveret fortegnelser over den nationale lovgivnings  

 begrænsninger med hensyn til udlændinges adgang til at udøve  

 ejendomsrettigheder, udøve offentlige hverv og drive erhvervsvirksomhed.
Storbritannien forbeholder sig ret til at anvende artikel 9, stk. 1 og 2,  

 som om sætningen »eller til, at de ikke er bosat eller har fast ophold i  

 landet« var udeladt i stk. 1. Den i stk. 3 omhandlede forpligtelse  

 akcepteres ikke.
Der forbeholdes ret til at anvende bestemmelsen i artikel  

 15, som om den ikke omfattede de medicinske og odontologiske professioner.  

 Storbritannien vil desuden anvende artikel 21. stk. 1, som om den tillige  

 indeholdt følgende begrænsning:
 »Intet i dette stykke skal imidlertid i forbindelse med noget  

 territorium tilhørende nogen af de kontraherende parter fortolkes som  

 forpligtende denne til at tilstå nogen anden kontraherende parts  

 statsborgere, som ikke er fast bosat i nævnte territorium, de samme  

 personlige fradrag, lettelser og skattenedsættelser, som tilstås dens egne  

 statsborgere«.
Sverige tager forbehold over for artikel 3, idet en udlænding vil kunne  

 udvises af landet, hvis han i de forudgående fem år i udlandet har været  

 idømt fængselsstraf for en lovovertrædelse, som medfører udvisning under  

 svensk lov, eller såfremt han har afsonet straf for lignende lovovertrædelse,  

 og det på grund af forbrydelsens karakter og andre omstændigheder kan  

 befrygtes, at han genoptager sin ulovlige virksomhed i Sverige.
I relation  

 til artikel 11 forbeholdes, at tidsbegrænsede arbejdstilladelser eller  

 bemyndigelser til erhversvirksomhed kan annulleres, hvis det er nødvendigt af  

 særlige grunde.
Sverige anerkender ikke de i artikel 12, stk. 1 (a) og (b)  

 anførte betingelser.
Der tages forbehold over for artikel 23, idet staten,  

 såfremt der måtte være særlig grund til at sikre svensk indflydelse på  

 driften af en mine, kan beordre afståelse til staten, anden person eller  

 firma af hele minen eller en del heraf mod erstatning.
Fortegnelse over den  

 svenske lovgivnings begrænsninger med hensyn til udlændinges adgang til  

 udøvelse af ejendomsrettigheder og udøvelse af offentlige hverv eller til at  

 drive erhversvirksomhed er afleveret til generalsekretæren i overensstemmelse  

 med artiklerne 5, 6, 13 og 14.
 Udenrigsministeriet, den 14. marts 1972.
 F..M.
 Torben Rønne.
