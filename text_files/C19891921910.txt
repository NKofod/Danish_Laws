(Til samtlige kommuner, amtskommuner og  

 uddannelsessteder for hjemmehjælpere) 1. Honorarer Alle takster er inklusive dyrtid og taktregulering, men eksklusive  

 feriegodtgørelse.
 Betaling for forberedelse er inkluderet i ovennævnte takster for  

 undervisning.
Feriegodtgørelse ydes med 12,5% APT efter gældende regler.
 Introduktions- og grundkursus:
 Undervisningen i fagene menneskekundskab og sygdomslære forudsætter  

 akademisk niveau og honoreres med den hertil hørende takst, uanset den  

 enkelte lærers uddannelsesbaggrund.
 Studerende ved universiteterne og de højere læreanstalter, der har bestået  

 1. del af kandidateksamen eller anden prøve, som omfatter det pensum hvori  

 den pågældende skal undervise, kan for ovennævnte fag honoreres med 85% af  

 den hertil hørende takst.
 Undervisning i de øvrige fag forudsætter ikke akademisk niveau og  

 honoreres med den hertil hørende takst, uanset den enkelte lærers  

 uddannelsesbaggrund.
 Suppleringskurser:
 Undervisningen i samtlige emneområder forudsætter ikke akademisk niveau og  

 honoreres med den hertil hørende takst, uanset den enkelte lærers  

 uddannelsesbaggrund.
2. Befordring Underviseres samt evt. kursusleders befordring skal, hvor dette er muligt,  

 finde sted med offentlige befordringsmidler, og alle udgifterne skal  

 dokumenteres med billetter el. lign.
 Hvor befordring med offentlige befordringsmidler ikke vil kunne lade sig  

 gøre på grund af kursusstedets geografiske placering, vil Socialstyrelsen  

 kunne godkende, at der benyttes egen bil med en godtgørelse af p.t. 1,15  

 kr.pr.km.
3. Opholdsudgifter for deltagere Socialstyrelsen kan i tilfælde godkende, at opholdsudgifter godtgøres,  

 eksempelvis for øboere uden mulighed for daglig befordring til og fra  

 kursusstedet.
 Der skal foreligge en forudgående godkendelse af disse opholdsudgifter fra  

 Socialstyrelsen.
 Der kan beregnes max. kr. 530,00 pr. døgn pr. deltager.
4. Lokaleleje Socialstyrelsen skal henstille, at udgiften til leje af  

 undervisningslokaler begrænses mest muligt.
Socialstyrelsen vil max. kunne  

 refundere kr. 275,00 pr. dag i forbindelse med leje af lokaler samt rengøring  

 mv. heraf.
5. Undervisningsmaterialer og lignende Undervisningsmaterialer godtgøres efter de faktiske udgifter.
 Der kan max. beregnes kr. 15,00 pr. deltager på introduktionskursus, max.  

 kr. 250,00 pr. deltager på grundkursus, max. kr. 60,00 pr. deltager på  

 suppleringskursus og max. kr. 100,00 pr. deltager på 2-ugers supplerende  

 grundkursus.
 Beløbet må anvendes til køb af pjecer og fremstilling af duplikeret  

 materiale, men kan ikke anvendes til køb af bøger.
 Eventuelle demonstrationsudgifter til kostlære kan max. beregnes til kr.  

 15,00 pr. deltager.
6. Pædagogisk planlægning og kursusledelse Socialstyrelsen vil maximalt kunne refundere følgende godtgørelse pr.  

 kursus (beregnet ud fra ialt kr. 121,45 pr. time - NB: feriegodtgørelse er  

 indregnet i dette beløb):
7. Godtgørelse til oplysningsforbund eller lignende Såfremt et oplysningsforbund eller lignende varetager ovennævnte  

 pædagogiske planlægning og kursusledelse, vil der kunne ydes betaling herfor  

 i henhold til ovennævnte, dog med tillæg for praktisk arbejde og diverse  

 forbrugsartikler.
 Socialstyrelsen vil maximalt kunne refundere følgende godtgørelse pr.
 kursus:
 Introduktionskursus:
8. Godkendelse af særlige udgifter Såfremt det viser sig nødvendigt at påligne et kursus udgifter ud over  

 undervisningshonnorarer, kørselsgodtgørelse, lokaleleje, godtgørelse for  

 pædagogisk planlægning mv. og undervisningsmaterialer, skal forvaltningen af  

 hensyn til de økonomiske konsekvenser indhente Socialstyrelsens godkendelse  

 inden kursets start.
 Socialstyrelsen vil pr. 1. april udsende oversigt over reguleringer af de  

 under pkt. 1-7 nævnte takster.
 Denne cirkulæreskrivelse erstatter cirkulæreskrivelse nr. 7 af 31. august  

 1988.
