(Til alle amtsråd, kommunalbestyrelser,  

 skolekommissioner, skolenævn, fælleslærerråd, lærerråd og skoleledere  

 uden for København) I henhold til § 4, stk. 5, i lov nr. 313 af 26. juni 1975 om folkeskolen  

 udsendes hermed »Vejledende timefordelingsplan for folkeskolen - klasser  

 med normalt elevtal (22 elever)», i det følgende benævnt  

 normaltimeplanen.
Ved udarbejdelsen af normaltimeplanen er medtaget de  

 ændringer af folkeskoleloven, som er gennemført ved lov nr. 219 af 23. maj  

 1979.
Normalt elevtal Som den tidligere udsendte vejledning af 16. september 1975 om  

 udarbejdelse af timefordelingsplaner i folkeskolen er også den hermed  

 udsendte plan specificeret som vejledende for klasser med  normalt
elevtal  (22 elever).
Lokal afgørelse Det er fortsat overladt til lokal afgørelse, hvorledes lærerskematimerne  

 fordeles.
Dette gælder både spørgsmålet om, hvorledes det samlede antal  

 lærerskematimer, der er til rådighed, skal fordeles mellem de enkelte skoler  

 (under hensyn til klassernes størrelse), og hvorledes timerne på den enkelte  

 skole skal fordeles mellem elevskematimer (inden for lovens rammer) og  

 »ekstra« lærerskematimer, dvs. deletimer, holdtimer til valgfag m.  

 v.
Det er på denne måde muligt at afpasse lærerskematimeforbruget  

  efter det aktuelle elevtal i klasserne, ligesom det er muligt at afgøre  

 forholdet mellem elevskematimer og deletimer på grundlag af lokale  

 overvejelser.
Det bliver herved muligt at udnytte de ressourcer, som det  

 samlede lærerskematimeforbrug er udtryk for, på den mest hensigtsmæssige  

 måde.
Elevernes ugentlige timetal Elevernes ugentlige timetal i de enkelte fag på de forskellige klassetrin  

 er på planen anført ud for fagets navn i vandret kolonne.
Det samlede  

 ugentlige timetal for eleverne på de forskellige klassetrin er anført  

 forneden i planen i vandret kolonne og fremkommer som en sammentælling af  

 fagenes timetal klassetrin for klassetrin i lodret kolonne.
 Som det fremgår af planen, er dette timetal jævnt stigende fra 18 timer på  

 1. klassetrin til 30 timer på 7. og følgende klassetrin.
Der er ikke på normaltimeplanen foretaget en forhøjelse af det samlede  

 ugentlige timetal for eleverne på 8.-10. klassetrin som følge af den  

 forhøjelse af det højeste ugentlige timetal for eleverne på disse klassetrin,  

 der er sket ved lov nr. 243 af 8. juni 1977. Baggrunden herfor er, at  

 forhøjelsen af timetalsloftet først og fremmest er tænkt som en mulighed for  

 en udnyttelse af eksisterende tilbud.
Det har desuden vist sig, at eleverne  

 kun i ret ringe grad udnytter eventuelle muligheder for at få mere end 30  

 ugentlige undervisningstimer.
Deletimernes antal Deletimer giver læreren mulighed for at arbejde med den halve klasse, hvor  

 dette - alle forhold taget i betragtning - må formodes at være særlig  

 hensigtsmæssigt.
 I stedet for at anvende deletimer kan man eventuelt gennemføre timer, hvor  

 hele klassen undervises af to lærere i fællesskab (to-lærer ordning).
 Deletimer (samt timer til nødvendig holddeling) er på planen for de første  

 7 klassetrin anført efter fagets ugentlige timetal.
Eksempel: 1. klassetrin, dansk 9/3. Den enkelte elev har 9 ugentlige timer  

 i faget.
Heraf er undervisningen i 6 timer fælles for alle klassens elever,  

 medens den i 3 timer kun omfatter den halve klasse.
Klassen forbruger 6 + 3 +  

 3 = 12 lærerskematimer til faget dansk.
 De anførte dele- og holdtimer (de små tal) medregnes ikke i  

 sammentællingen af elevernes ugentlige timetal, men sammenlagt hermed udgør  

 de det ugentlige lærerskematimetal for klassetrinet.
Som det fremgår af planen, er der regnet med 3 deletimer i dansk og 2  

 deletimer i regning på 1. klassetrin.
Normaltimeplanens løsningsforslag, hvad  

 angår forholdet mellem elevernes ugentlige timetal og antallet af deletimer,  

 er altså på dette klassetrin 18 elevskematimer og 5 deletimer.
Klassens  

 samlede ugentlige lærerskematimetal bliver således 23 timer.
Men med samme  lærerskematimeforbrug er der inden for klassetrinets  

 timetalsramme følgende andre muligheder: 20 elevskematimer + 3 deletimer 19  

 elevskematimer + 4 deletimer 18 elevskematimer + 5 deletimer 17  

 elevskematimer + 6 deletimer 16 elevskematimer + 7 deletimer 15  

 elevskematimer + 8 deletimer Valget mellem disse muligheder må i første række bero på pædagogiske  

 overvejelser.
Man bør dog være opmærksom på, at en forstærket anvendelse af  

 deletimer på bekostning af elevskematimer berører skolens funktion som  

 »værested« for børnene.
Lærerskematimeforbruget Da normaltimeplanen er vejledende for klasser med et bestemt elevtal, 22  

 elever, er det muligt at udtrykke lærerskematimeforbruget pr. elev klassetrin  

 for klassetrin, således som det er anført nederst i planen.
Som grundlag for beregningerne af forbruget er valgt en 2-sporet skole med  

 normalt elevtal i klasserne.
Men for 1.-7. klassetrin gælder det, at en  

 enkeltsporet skole vil kunne fungere på grundlag af normaltimeplanen med  

 samme lærerskematimeforbrug, når undervisningen i idræt gennemføres i hold,  

 der er sammensat af elever fra to på hinanden følgende klassetrin.
 For 1.-7. klassetrin fremgår lærerskematimeforbruget direkte af planen,  

 idet deletimer og timer til nødvendig holddeling er anført herpå.
 For 8.-10. klassetrin er det ikke muligt på samme måde at påføre timer til  

 holddeling, da sådanne timers placering vil være betinget af de valg, som  

 eleverne foretager i den kursusdelte undervisning  og i tilbudsfag  

 og valgfag.
 Den grafiske fremstilling (se næste side) kan illustrere timefordelingen  

 og timefordelingsmulighederne for 8. klassetrin.
 Til undervisning af de 44 elever i to klasser medgår 34 lærerskematimer  

 til de udelte obligatoriske fag.
21 timer medgår til undervisning i kursusdelte obligatoriske fag.
Her er  

 det nødvendigt at regne med 3 hold, idet kun en yderst ligelig fordeling i  

 forbindelse med elevernes frie valg vil kunne placere dem på 2 hold.
Til  

 gengæld vil et hvilket som helst resultat af elevernes valg kunne tilgodeses  

 med undervisning på 3 hold.
Faget tysk er kursusdelt, men frivilligt for den  

 enkelte elev.
Det vil sige, at man må regne med mindst 2 hold, hvortil medgår  

 8 timer.
Valgfagene, der kan gennemføres med forskelligt timetal, er af  

 hensyn til oversigten opstillet i en 4-timers blok og tre 2-timers blokke,  

 hvortil der medgår 10 timer.
 Med hensyn til lærerskematimeforbruget er der en sammenhæng mellem  

 tilbudsfaget tysk og valgfagene, idet en stor elevtilslutning til faget tysk,  

 der vil nødvendiggøre oprettelse af 3 hold, samtidig vil mindske behovet for  

 timer til valgfag, medens omvendt en mindre elevtilslutning til faget tysk  

 vil øge behovet for timer til valgfag.
 Dette forhold er på den grafiske fremstilling illustreret med pile, der ud  

 fra den første valgfagssøjle peger henholdsvis mod faget tysk og mod de  

 øvrige valgfag.
 På tilsvarende måde kan man opstille lærerskematimeforbruget på 9. og 10.  

 klassetrin.
Den kursusdelte undervisning Den kursusdelte undervisning er på planen markeret med et x efter fagets  

 elevtimetal.
Den enkelte elev kan på det pågældende klassetrin vælge  

 undervisning i grundkursus eller i udvidet kursus, medmindre der er  

 gennemført udelt undervisning i faget i henhold til lovens § 8, stk. 3.
Tilbudsfag og valgfag Såvel tilbudsfag som valgfag er frivillige for den enkelte elev.
Tilbudsfagene, der er anført med indrykning på den nederste del af planen, omfatter: tysk  

 på 7.-10. klassetrin samt regning/matematik,  

 kristendomskundskab/religion,fysik/kemi og fransk på 10. klassetrin.
 Timetallene for de enkelte  tilbudsfag er ikke medtaget i  

 sammentællingen af elevernes ugentlige timetal, da det samlede  

  timetal til tilbudsfag og valgfag allerede indgår heri.
 Skolen skal  anvise undervisningsmulighed i alle  tilbudsfag  

 (se dog nedenfor om tilbudsfagene på 10. klassetrin).
Valgfagene, der ikke er anført på planen, omfatter: maskinskrivning, fotolære, drama,  

 filmkundskab, geografi, biologi, formning, musik, håndarbejde, sløjd,  

 hjemkundskab, motorlære og andre værkstedsfag samt arbejdskendskab, alle på  

 8.-10. klassetrin, samt historie og latin på 10. klassetrin.
Herudover kan undervisningsministeren som valgfag på 8.-10. klassetrin  

 godkende andre praktisk eller kunstnerisk betonede fag.
For 10. klassetrin  

 kan godkendelsen tillige omfatte andre fagområder.
 Selv om skolen ikke skal anvise undervisningsmulighed i alle  de  

 nævnte valgfag, skal den enkelte elev, der ikke ønsker undervisning i  

 tilbudsfagene på 8.-10. klassetrin, dog have mulighed for undervisning i  

 valgfag i et omfang, der med hensyn til timetal klassetrin for klassetrin  

 mindst svarer til tilbudsfagene.
 På 7. klassetrin  er der afsat lærerskematimer til anden  

 undervisning for de elever, der ikke vælger tysk.
 På 8. og 9. klassetrin  vil elever, der ikke  vælger tysk,  

 have 6 timer til rådighed for valgfag, medens elever, der vælger tysk, vil  

 have 2 timer til rådighed.
På 10. klassetrin  vil det antal timer, der er til rådighed for  

 valgfag for den enkelte elev, på samme måde afhænge af, hvilke af  

 tilbudsfagene eleven vælger.
På dette klassetrin vil eleverne  ikke  

  inden for normaltimeplanens rammer kunne vælge alle  tilbudsfag, da  

 timetallene for de enkelte tilbudsfag og de obligatoriske fag tilsammen  

 overstiger de 30 timer, der efter planen udgør det samlede ugentlige timetal  

 for eleverne.
Opfyldelse af eventuelle ønsker herom inden for  

 normaltimeplanens samlede ugentlige timetal forudsætter således en  

 timetalsnedsættelse blandt fagene, som i givet fald kan gennemføres lokalt.  

 Efter folkeskolelovens § 14, stk. 1, er det højeste ugentlige timetal for  

 eleverne i 10. klasse fastsat til 34. Med henblik på en bedre udnyttelse af  

 eksisterende tilbud vil man derfor efter lokal beslutning kunne tilbyde  

 eleverne mere end 30 timer om ugen, og eventuelle ønsker om undervisning i  

 samtlige tilbudsfag vil således også kunne opfyldes på denne måde.
Anvendelse Efter loven er der i vidt omfang mulighed for at variere  

 lærerskematimeforbruget efter det aktuelle elevtal i klasserne.
 Der kan derfor være grund til at advare mod en så gennemført  

 differentiering på dette område, at den får uønskede administrative  

 konsekvenser, som ikke er rimeligt begrundede i pædagogiske eller økonomiske  

 hensyn.
Hensigten med at beregne det typiske lærerskematimeforbrug  pr.  

 elev  for hvert klassetrin ud fra normaltimeplanens timetal og en række  

 andre givne forudsætninger har været at tilvejebringe et bedre grundlag for  

 en økonomisk styring af det samlede timeforbrug under hensyn til elevtallene  

 i kommunen og - i sammenhæng hermed - en mere ligelig fordeling af timerne  

 mellem skolerne indbyrdes og en mere smidig anvendelse af timerne på den  

 enkelte skole.
Derimod har det ikke  været meningen, at de beregnede  

 timetalskvotienter skulle være normgivende i den forstand, at alene disse tal  

 skulle være bestemmende for, hvor mange lærerskematimer der anvendes i den  

 enkelte klasse.
Der er som allerede fremhævet tale om at afpasse  

  timeforbruget efter elevtallene, ikke om en automatisk regulering.
 Når dette understreges her, hænger det også sammen med, at de  

 forudsætninger, der ligger til grund for beregningen, vel er typiske, men dog  

 ikke almengyldige, og at der navnlig for 8.-10. klassetrins vedkommende kan  

 være konkrete forhold på den enkelte skole, der betinger et mindre eller et  

 større timeforbrug pr. elev end forudsat i beregningen.
Spørgsmålet om en eventuel tilpasning af normaltimeplanens timetal er  

 strengt taget af interesse ved enhver skole, idet planen fremtræder som  

 vejledende for klasser med 22 elever, medens der næppe findes nogen skole,  

 som har netop 22 elever i alle klasser.
Det er imidlertid klart, at en  

 timefordelingsplan, der kan anbefales for klasser med 22 elever, ikke er  

 uanvendelig for  klasser  med 21 eller 23 elever.
 Spørgsmålet er, om man også kan gå det skridt videre at betragte planen  

 som vejledende for skolen som helhed,  når blot det gennemsnitlige  

 elevtal i klasserne ligger mellem 21 og 23, også selv om de enkelte klassers  

 elevtal afviger væsentligt herfra.
 Man bør nok her skelne mellem den del af planen, som angiver elevernes  

 timetal i de enkelte fag og det samlede elevskematimetal (1), og den del af  

 planen, som angiver antallet af deletimer og timer til anden holddeling (2).
 Udelukket er det dog ikke, og det kan heller ikke være rimeligt at anvende  

 normaltimeplanens timetal uændret fra år til år i tilfælde, hvor der er  

 betydelige udsving i antallet af elever fra klassetrin til klassetrin, men  

 samme antal klasser (eksempelvis 2x18 og 2x26, gennemsnit 22), eller hvor  

 mindre udsving i elevtallet har medført et forskelligt antal parallelklasser  

 fra klassetrin til klassetrin (eksempelvis 3x18 og 2x26, gennemsnit 21,2).
Derimod bør man normalt ikke variere elevernes timetal inden for det  

 enkelte klassetrin,  dvs. mellem parallelklasser indbyrdes, hvis  

 forskellen i elevtallene skyldes fraflytninger eller andre uforudseelige  

 forhold.
Og der bør normalt ikke tillægges de parallelle hold inden for et  

 kursusdelt fag forskellige timetal, selv om tilslutningen til grundkursus og  

 udvidet kursus er stærkt ulige.
 Om timerne til holddeling i faget hjemkundskab skal anvendes, må afhænge  

 af, om den pågældende klasses elevtal overstiger antallet af elevpladser i  

 faglokalet.
Hvis det typiske (gennemsnitlige) elevtal i klasserne er under 21 eller  

 over 23, kan der være grund til at overveje at udarbejde en  

 »afledet« timefordelingsplan.
Der henvises herom til afsnittet  

 nedenfor om udarbejdelse af timeplaner, der afviger fra normaltimeplanen.
 Den nu foreliggende normaltimeplan er således i lighed med den tidligere  

 normaltimeplan vejledende med hensyn til selve timefordelingen for skoler med  

gennemsnitlig ca. 22 elever  i klasserne - dog med de angivne  

 forbehold for betydelige udsving i elevtallet - og den er tillige vejledende  

 med hensyn til antallet af deletimer for klasser med netop 22 elever.  

  Men den er ikke  vejledende med hensyn til elevtallet i den forstand,  

 at 22 elever ud fra en pædagogisk vurdering alt taget i betragtning må anses  

 for det optimale elevtal i en klasse.
Udarbejdelse af timeplaner, der afviger fra normaltimeplanen Lokale afgivelser fra normaltimeplanen kan være begrundet med ønsker om  

 en ændret timefordeling  mellem fagene indbyrdes.
Men sådanne afvigelser  

 vil tillige kunne være begrundet med et ændret elevtal,   fordi man af  

 praktiske grunde ikke kan eller af pædagogiske grunde ikke ønsker at danne  

 klasser med samme elevtal som forudsat i normaltimeplanen.
Ønsker om en ændret timefordeling Såfremt afvigelse fra normaltimeplanen alene begrundes med lokale ønsker  

 om en ændret fordeling af timerne mellem de forskellige fag eller eventuelt  

 mellem de forskellige klassetrin indbyrdes, kan en sådan naturligvis  

 gennemføres under iagttagelse af lovens bestemmeler om elevernes ugentlige  

 timetal og om fagenes placering på de enkelte klassetrin.
Ændret elevtal En timefordelingsplan, der som normaltimeplanen er udarbejdet med henblik  

 på et bestemt elevtal i klasserne, kan danne grundlag for beregning af  

 timefordeling i klasser med andre elevtal.
Men de muligheder, som lovens bestemmelser indeholder, er så rummelige, at  

 man ikke på forhånd kan gå ud fra, at et resultat af sådanne beregninger er  

 anvendeligt, blot fordi det opfylder lovens formelle krav med hensyn til  

 fagenes placering og elevernes ugentlige timetal.
Derfor må en plan, der er  

 »afledt« af normaltimeplanen, give anledning til en pædagogisk  

 vurdering, som både omfatter det enkelt fags muligheder under de dermed givne  

 forhold og planen som helhed (forholdet mellem timefordeling og læseplan).
 At aflede en anvendelig plan er lettere, når det gælder de første 7  

 klassetrin, end når det gælder 8.-10. klassetrin, ligesom det er lettere at  

 aflede en plan til brug for klasser med et øget elevtal end med et mindsket  

 elevtal.
1.-7. klassetrin - øget elevtal Beregningen bør foretages for klassetrinene under et.
Det samlede  

 (opadstigende) lærerskematimetal pr. elev udgør 8,65 timer.
Dette timetal  

 multipliceres med elevtallet pr. klasse, hvorved man får det  

 lærerskematimetal, der er »til rådighed« for planen.
Man må så  

 herefter søge at fordele det øgede timetal mellem fagene, således at det  

 enkelte fag stort set opnår en forholdsmæssig styrkelse af timetallet.  

 (Eksempel på afledt plan se næste side).
1.-7. klassetrin - mindsket elevtal Ved beregningen kan anvendes samme fremgangsmåde som foran anført.
Da  

 deletimerne er knyttet til de fag, som har det største opadstigende timetal,  

 og som derfor bør bidrage med den største timenedsættelse, vil det være  

 nærliggende at reducere antallet af deletimer, før man nedsætter elevernes  

 ugentlige timetal.
Hvis klasser med færre elever end normalt er blevet til som følge af en  

 fremgangsmåde ved klassedannelsen, der klart har haft til hensigt at begrænse  

 antallet af elever i klasserne, må man gå ud fra, at overvejelserne herom  

 også har omfattet de timetalsmæssige konsekvenser.
I andre tilfælde kan der  

 derimod være grund til at overveje det rimelige i at tilføre sådanne klasser  

 et mindre supplerende timetal, eventuelt hentet fra klasser med flere elever  

 end normalt. (Eksempel på afledt plan se næste side).
De afledte planer er ikke  vejledende planer med hensyn til en  

 timefordeling for klasser med henholdsvis 18 og 26 elever.
Det er  

eksempler på,  hvorledes en timefordeling kan  foretages på  

 grundlag af, hvad der rent beregningsmæssigt er »til rådighed« for  

 de to planer.
 Eksemplerne illustrerer tillige, at grundlaget for en automatisk  

 regulering ikke er til stede, og at det skulle være muligt at tilføre en  

 klasse med færre elever et mindre supplerende timetal fra klasser med flere  

 elever.
8.-10. klassetrin For disse klassetrin gælder det, at man normalt må regne med 2 spor, for  

 at undervisningen kan gennemføres med det lærerskematimeforbrug pr. elev, som  

 er anført i normaltimeplanen, og der vil her næppe kunne opstilles afledte  

 planer af generelt vejledende karakter.
 Man kan for 8.-10. klassetrin aflede en plan efter samme principper,  

 herunder samme modifikationer, som anført for 1.-7. klassetrin.
 Hvor der på 8. og 9. klassetrin er tale om en plan til brug for klasser  

 med et højere  elevtal end normaltimeplanens, og hvor man derfor har  

 brug for at øge de obligatoriske fags timetal, kan dette imidlertid alene ske  

 ved en øget anvendelse af deletimer, idet loven fastsætter et højeste timetal  

 på 24 timer om ugen til disse fag, jfr. lovens § 16, stk. 2. En tilsvarende  

 løsning kan i visse tilfælde vise sig at blive nødvendig også i 10. klasse.
 Hvor der er tale om at aflede en plan til brug for klasser med et  

lavere  elevtal end normaltimeplanens, bør man søge at bevare så  

 meget som muligt af den timetalsmæssige styrke i den udelte obligatoriske  

 undervisning samtidig med, at man udnytter lovens muligheder for at  

 tilrettelægge den øvrige undervisning med henblik på at øge elevtallet på de  

 enkelte hold.
+++TABEL+++ Disse muligheder omfatter samarbejde mellem den enkelte kommunes skoler,  

 således at undervisningen er fælles for elever fra to eller flere skoler.  

 Dette samarbejde kan omfatte:
 Herudover er der mulighed for et samarbejde mellem folkeskolen og den  

 kommunale ungdomsskole, således at eleverne om nødvendigt henvises hertil.  

 Dette samarbejde kan dog kun omfatte de fag, som er nævnt under punkterne a  

 og b.
 Det kan tilføjes, at undladelse af kursusdelingen på 8. og 9. klassetrin  

ikke  kan godkendes med det formål at begrænse  

 lærerskematimeforbruget, idet hensigten med bestemmelsen i lovens § 8, stk.  

 3, alene er at muliggøre en fortsat pædagogisk udvikling i retning af udelt  

 organisation.
 Derimod vil man eventuelt kunne gennemføre en samlæsning mellem elever,  

 der følger grundkursus, og elever, der følger udvidet kursus, ved skoler, der  

 kun omfatter en klasserække på 8. og 9. klassetrin.
Undervisningsministeriet, den 14. marts  

 1980 P.M.V.
