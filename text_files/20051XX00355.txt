Skriftlig fremsættelse (29. marts 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om finansiel virksomhed, lov  

 om værdipapirhandel m.v. og lov om gevinstopsparing (Tilpasning til forventet  

 ændring af kreditinstitutdirektivet og kapitalkravsdirektivet m.v.) (Lovforslag nr.
L 197).
 Formålet med lovforslaget er at modernisere reglerne om  

 kapitalkravet til penge- og realkreditinstitutter, fondsmægler- og  

 investeringsforvaltningsselskaber,  

 så det i højere grad end i dag kommer til at afspejle de faktiske risici, som  

 institutterne påtager sig.
Der er tale om en gennemgribende modernisering.  

 Institutterne er meget forskellige, både hvad angår f.eks. størrelse,  

 udlånssammensætning  

 og de risici, de påtager sig.
Kapitalkravene vil fremover i langt højere grad  

 end i dag være tilpasset det enkelte instituts risikoprofil.
Moderniseringen  

 er  

 også nødvendig for at tage højde for, at de finansielle produkter de senere  

 år  

 er blevet mere og mere komplicerede.
Mange kreditinstitutter har i dag bedre og mere detaljerede  

 metoder til at vurdere kreditrisikoen på deres kunder.
De større  

 kreditinstitutter har således udviklet interne metoder, der ofte er baserede  

 på  

 statistiske modeller til beregning af forskellige risici ved netop deres  

 kundesammensætning.
Med de nye kapitalkravsregler gives der mulighed for, at  

 disse interne metoder efter forudgående tilladelse fra Finanstilsynet kan  

 anvendes i beregningen af instituttets solvenskrav.
 Derudover vil der ske en styrkelse af tilsynet med  

 institutternes kapitalforhold, ligesom samarbejdet mellem tilsynsmyndigheder  

 over grænserne styrkes set i lyset af den større internationalisering, der  

 har  

 præget den finansielle sektor i de senere år.
Lovforslaget har til hensigt at gennemføre dele af to  

 omarbejdede finansielle direktiver i dansk ret, kreditinstitutdirektivet og  

 kapitalkravsdirektivet.
De to omarbejdede direktiver skal være gennemført i  

 dansk ret senest den 1. januar 2007, men er endnu ikke endelig vedtaget, da  

 oversættelserne er blevet forsinket.
Direktiverne forventes vedtaget i løbet  

 af  

 2006.
Når gennemførelsen af direktiverne ikke afventer den  

 endelige vedtagelse, skyldes det, at direktiverne er meget vigtige for den  

 finansielle sektor.
Direktivteksterne er teknisk meget komplicerede og  

 stiller  

 krav om nye indretninger hos de berørte institutter og selskaber.
Det er  

 derfor  

 nødvendigt at give institutterne og selskaberne tilstrækkelig tid til at  

 indrette sig på de regler, som foreslås med det foreliggende lovforslag.
 Lovforslaget indeholder også en mindre ændring i  

 værdipapirhandelsloven om Finanstilsynets adgang til at videregive fortrolige  

 oplysninger, samt en ophævelse af en bestemmelse i lov om gevinstopsparing  

 som  

 følge af, at Postgiro er nedlagt.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
