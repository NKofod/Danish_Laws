Bekendtgørelse om fusion af firmapensionskasser I medfør af § 76, stk. 1, i lov nr. 1703 af 27. december 2018 om firmapensionskasser fastsættes:
Anvendelsesområde § 1. Ved en firmapensionskasse forstås en firmapensionskasse omfattet af § 2 i lov om firmapensionskasser.
 Stk. 2. Bekendtgørelsen finder anvendelse på tilfælde, hvor firmapensionskasser fusionerer med hinanden.
Fusion § 2. Ved en fusion af firmapensionskasser finder § 237, stk. 1 og 3, nr. 1, 2, 5, 6 og 8-10, og stk. 4, § 238, stk. 1, 1. pkt., § 239, stk. 1, § 241, stk. 1, 1. pkt., og stk. 2-3, § 242, 1. pkt., § 243, § 244, stk. 1 og 5, § 245, stk. 1, 4-6, 7, nr. 1-4 samt 6 og 7, og stk. 8, § 246, stk. 1, 4 og 5, § 247, stk. 1, 1. pkt., og stk. 2-4, § 248, stk. 1, § 250, stk. 1, nr. 1 og 2, og § 251, stk. 1 og 2, i selskabsloven, anvendelse med de nødvendige tilpasninger og afvigelser, der følger af lov om firmapensionskasser og firmapensionskassernes særlige juridiske karakter.
 Stk. 2. Ved fusioner omfattet af stk. 1 skal selskabsloven forstås således:
 1) I § 237, stk. 1, udgår », jf. dog stk. 2«.
 2) I § 237, stk. 3, nr. 5 og 6, udgår »kapitalandele og«.
 3) I § 239, stk. 1, udgår », jf. dog stk. 4 og 5«.
 4) I § 241, 1. pkt., udgår »herunder vederlaget, jf. stk. 4«.
 5) I § 243, stk. 1, skal »Erhvervsstyrelsen« forstås som »Finanstilsynet«.
 6) I § 244, stk. 1 og 5, skal »Erhvervsstyrelsen« forstås som »Finanstilsynet«.
 7) I § 244, stk. 5, skal »Erhvervsstyrelsens it-system« forstås som »Statstidende af Finanstilsynet, og de er herefter offentligt tilgængelige«.
 8) I § 245, stk. 7 og 8, skal »kapitalejerne« og »kapitalejere« forstås som »medlemmerne og pensionsmodtagerne« og »medlemmer og pensionsmodtagere«.
 9) I § 246, stk. 1, skal »kapitalejerne« forstås som »de dertil berettigede«.
 10) I § 246, stk. 5, og § 247, stk. 4, skal »§ 106« forstås som »§ 26 i lov om firmapensionskasser«.
 11) I § 247, stk. 2, skal »Kapitalejere, der ejer 5 pct. af selskabskapitalen, eller de kapitalejere, der ifølge vedtægterne, jf. § 89« forstås som »5 pct. af medlemmerne og pensionsmodtagerne« og »Erhvervsstyrelsens« forstås som »Finanstilsynets«.
 12) I § 250, stk. 1, udgår », jf. dog stk. 2«.
 13) I § 251, stk. 2, skal »Erhvervsstyrelsens« forstås som »Finanstilsynets«.
Ikrafttræden § 3. Bekendtgørelsen træder i kraft den 13. januar 2019.
 Stk. 2. Bekendtgørelse nr. 193 af 3. marts 2010 om fusion af firmapensionskasser ophæves.
