(Handelsskoler) Man skal herved meddele, at ikke-pædagogisk personale ved handelsskoler  

 vil være at indplacere i det nye lønrammesystem som følger:
 Der henvises til medfølgende indplaceringsoversigter.
 Skolebetjente indplaceres normalt i lønramme 5, deltidsansatte  

 skolebetjente dog i lønramme 3. Der henvises til vejledningen § 35, skt. 1 og  

 2.
 Det er en forudsætning, at det nævnte personales nuværende lønmæssige  

 placering er godkendt herfra.
 Indplacering af personale med en anden lønmæssig placering end ovennævnte  

 samt personale, hvis lønmæssige placering ikke er godkendt herfra bedes  

 forelagt direktoratet forinden videre foretages.
 Såfremt der er tildelt administrativt personale eller andre  

 undervisningstimer, der honoreres særskilt inden for normal arbejdtid, bedes  

 dette meddelt direktoratet.
 Indplacering.
 Der henvises til § 33 i vejledningen, hvoraf fremgår, at det er lønnen for  

 juni måned 1969 (eventuelt pr. 1. juli 1969), der danner grundlag for  

 indplaceringen (dog således, at der bortses fra eventuelt stedtillæg).
Efter indplaceringen i lønramme (hvor der er 2 år mellem hvert trin) opnås  

 næste alderstillæg senest på det tidspunkt, da alderstillæg ville være opnået  

 efter den hidtidige lønningsklasse.
Såfremt personale på forskellige løntrin  

 i samme hidtidige lønningsklasse henføres til samme løntrin i en lønramme,  

 kan dog kun de, der havde opnået det højeste af de pågældende løntrin i den  

 hidtidige lønningsklasse, opnå alderstillæg efter 1. punktum.
 Det øvrige personale opnår først alderstillæg den 1. juli 1971.
 Lønberegning.
Efter at indplacering i lønramme er foretaget, beregnes årslønnen - på  

 samme skalatrin som fastlagt ved indplaceringen - efter den i bilag 2 i  

 vejledningen anførte skala (»A.
Lønskala i henhold til § 36, forhøjet  

 med dyrtidstillæg på 30 procent«).
 Intet personale kan pr. 1. juli 1969 opnå en lønfremgang på mere end 3% af  

 den senest udbetalte løn, jf. skrivelser herfra af 27. april 1970, I-120, og  

 12. oktober 1970, I-149. Ved beregningen af lønfremgangen medtages eventuelle  

 stedtillæg.
 Den udbetalte løn forhøjes med 1/2 af et eventuelt overskydende beløb den  

 1. april 1970 og 1/2 den 1. oktober 1970.
Lønrammeoversigter pr. 1. april og 1. oktober 1970 er tidligere udsendt.  

 Ad 1. april 1970 henvises til medfølgende bekendtgørelse af 5. maj 1970 fra  

 ministeriet for statens lønnings- og pensionsvæsen vedrørende bl.a. ændrede  

 lønrammer og stedtillæg.
Disse ændrede satser er indregnet i »Ny  

 oversigt« pr. 1. april 1970 (udsendt med skrivelse herfra af 20. juli  

 1970, I-128). Lønrammeoversigt pr. 1. oktober 1969, der ikke tidligere er  

 udsendt, medfølger tillige med lønningsministeriets vejledning af 18. juli  

 1969 indeholdende bl.a. lønrammeoversigt pr. 1. juli 1969  

 (indplaceringsdato). Ovennævnte lov nr. 13 af 18. juni 1969 om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken.
 Den udbetalte løn til personale, der ansættes i tidsrummet 1. juli 1969  

 til 30. september 1970 eller uden forfremmelse får nyt tjenestested, kan ikke  

 overstige den løn, som efter ovennævnte retningslinier kommer til udbetaling  

 til personale på samme løntrin og stedtillægssats, jf. de to forudgående  

 afsnit samt vejledningen § 38 (se bl.a. bemærkninger af punkt 3).
 Personlige tillæg.
I henhold til § 39, stk. 1 i vejledningen kan der til personale, hvis  

 senest oppebårne løn i henhold til tidligere bestemmelser (lønningsklasse) -  

 forhøjet med eventuelle personlige, pensionsgivende tillæg samt efter fradrag  

 af pensionsbidrag - var højere end slutlønnen i den lønramme, til hvilken de  

 er henført, ydes et personligt, pensionsgivende tillæg til udligning af  

 lønnedgangen.
Det personlige tillæg bortfalder helt eller delvis ved opnåelse  

 af højere pensionsgivende lønningsindtægt, jf. bemærkningerne ad § 39 i  

 vejledningen.
Der kan endvidere ydes et personligt, ikke -pensionsgivende tillæg  

 til udligning af lønforskellen for personale, der inden den 1. juli 1971 ved  

 alderstillæg eller ved oprykning til anden lønningsklasse ville have opnået  

 en højere udbetalt løn i den hidtidige lønningsklasse, end de opnår i den  

 lønramme, til hvilken de er henført den 1. juli 1969. Lønnen inklusive det  

 nævnte tillæg kan dog ikke overstige slutlønnen i lønrammen.
Dette personlige  

 tillæg bortfalder helt eller delvis ved opnåelse af højere, pensionsgivende  

 lønningsindtægt, højere generelle eller særlige tillæg efter højere  

 stedtillæg.
Det tilføjes, at ændringer i dyrtidstillægget til lønninger og  

 generelle og særlige tillæg ikke skal tages i betragtning ved beregning af  

 personlige tillæg til personale, der i tidsrummet 1. oktober 1969 til 30.  

 juni 1971 ved alderstillæg eller ved oprykning ville have opnået en højere  

 løn i den lønramme, til hvilken de er henført den 1. juli 1969. Det  

 personlige, ikke -pensionsgivende tillæg skal således også for sådanne  

 personer beregnes på grundlag af de pr. 30. juni 1969 gældende satser for  

 dyrtidstillæg, jf. § 42 i vejledningen.
For personale uden pensionsret, der har været aflønnet med bruttoløn  

 lægges den udbetalte løn (bruttolønnen) for juni måned 1969 (eventuelt pr. 1.  

 juli 1969) til grund ved beregningen af den maksimale lønfremgang.
Såfremt  

 dette medfører en lønnedgang kan der ydes de pågældende et personligt,  

ikke -pensionsgivende tillæg pr. 1. juli 1969, der bortfalder i  

 overensstemmelse med det under bemærkninger til § 39, stk. 2 i vejledningen  

 anførte.
 Ved indplaceringen bortfalder alle hidtil ydede tillæg af enhver art.
 Ad stedtillæg og særlig feriegodtgørelse henvises til ovennævnte lov  

 kapitel 3 og 5. Oversigt over skolerne stedtillægsområder vedlægges tillige  

 med lønningsministeriets cirkulære (og følgeskrivelse) af 19. maj 1970 om  

 særlig feriegodtgørelse og særligt ferietillæg.
 Ved lønudbetalingerne må tages forbehold med henblik på eventuelle  

 fejlberegninger.
Der vedlægges forslag til »Indplacerings- og lønberegningsskema«  

 til brug ved indplaceringen m.v.
Det påhviler skolerne umiddelbart efter  

 indplaceringen at tilstille personalet to udfyldte og underskrevne skemaer.  

 Genpart til direktoratet ønskes ikke.
 Retningslinier for indplacering af lærere og forstandere vil blive meddelt  

 senere.
 Følgende bilag medfølger:
1. Vejledning ved anvendelse af overgangsbestemmelser  

 i lov af 18. juni 1969 om tjenestemandslønninger m.m. og klassificering af  

 tjenestemandsstillinger i staten, folkeskolen og folkekirken (Ministeriet for  

 statens lønnings- og pensionsvæsen, den 18. juli 1969), 2. Bekendtgørelse af aftale om justering af  

 tjenestemandslønninger m.v. i henhold til lov nr. 291 af 18. juni 1969 om  

 tjenestemænd i staten, folkeskolen og folkekirken (Ministeriet for statens  

 lønnings- og pensionsvæsens bekendtgørelse af 5. maj 1970), 3. Lønrammeoversigt pr. 1. oktober 1969, 4. Oversigt over stedtillægsområdet, 5. Indplacerings- og lønberegningsskema, 6. Ministeriet for statens lønnings- og pensionsvæsens  

 cirkulære af 19. maj 1970 om særlig feriegodtgørelse + følgeskrivelse af  

 samme dato - samt 7. Indplaceringsoversigter.
P.
D.
V.
E.
B.
Erik Metz eksp.sekr.
