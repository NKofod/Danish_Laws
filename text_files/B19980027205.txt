 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som teater- og  

 udstillingsteknisk assistent.
 Stk. 2.  Det faglige udvalg for uddannelsen er Det  

 faglige Udvalg for uddannelsen til teater- og udstillingsteknisk assistent.
 Uddannelsens varighed og struktur m.v.
 § 2.  Uddannelsen varer 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode.
 Stk. 3.  I sidste skoleperiode afholder skolen en  

 eksamen, der samtidig gælder som svendeprøve, jf. §§ 28-30.
§ 3.  Personer over 25 år kan indgå uddannelsesaftale  

 med afkortning af uddannelsestiden.
Det faglige udvalg træffer afgørelse  

 efter indhentning af udtalelse fra skolen, jf. stk. 3.
 Stk. 2.  Udvalget kan i særlige tilfælde dispensere fra  

 beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering inden for den fastsatte uddannelsestid vil kunne gennemføre  

 skoleundervisningen efter § 4, stk. 2, eventuelt efter fritagelse for dele af  

 undervisningen, jf. § 5.
 Stk. 4.  Afgørelser efter stk. 1 og 2 skal så vidt  

 muligt træffes inden indgåelsen af uddannelsesaftalen.
 § 4.  Skoleundervisningen varer 60 uger.  

 Skoleundervisningen veksler med praktikuddannelse som anført nedenfor.
 Stk. 2.  For elever med uddannelsesaftale efter § 3 kan  

 skolen efter samråd med det faglige udvalg tilrettelægge et uddannelsesforløb  

 bestående af perioder med henholdsvis skoleundervisning og praktikuddannelse.
Fritagelse for dele af uddannelsen § 5.  Eleven kan af skolen fritages for dele af  

 skoleundervisningen på baggrund af anden uddannelse.
 Stk. 2.  En elev kan i øvrigt fritages for dele af  

 uddannelsen efter hovedbekendtgørelsen.
Adgangsbegrænsning § 6.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale, jf. dog stk. 6.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen, jf. dog stk.  

 6.
Stk. 4.  De elever, skolen optager efter stk. 2, skal  

 være de elever, som skolen finder bedst egnede til uddannelsen.
Hvis der er  

 flere ansøgere uden uddannelsesaftale, end der kan optages efter stk. 2,  

 træffer skolen afgørelse, om hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og beskæftigelse.
 Stk. 5.  Skolen meddeler i sit årlige udbudsmateriale,  

 hvilke kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 7.  Den uddannede teater- og udstillingstekniske  

 assistent skal selvstændigt kunne varetage almindelige teater- og  

 udstillingstekniske rutiner på tværs af den normale fagopdeling i scene,  

 regi, lys og lyd, således at forberedelser, prøver og afvikling af  

 forestilling foregår på et forsvarligt niveau.
Endvidere skal den teater- og  

 udstillingstekniske assistent aktivt kunne indgå i den samlede  

 produktionsgruppe.
 Stk. 2.  Uddannelsen tilrettelægges således, at den  

 uddannede assistent opnår forståelse for arbejdsmiljø og miljøbeskyttelse og  

 kendskab til reglerne herom.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de funktioner, uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Stk. 2.  Hvis uddannelsesforløbet er fastsat efter § 4,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang og under respekt  

 af de angivne mål for undervisningen.
Undervisningen skal omfatte valgfag.
 § 9.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger.
 Stk. 2.  For mål og indhold for nævnte grundfag henvises  

 til grundfagskataloget.
 § 10.  Undervisningen i de i § 9 nævnte områdefag har  

 de i stk. 2-15 angivne mål og øvrige rammer for indhold.
 Stk. 2.  Kostume- og parykvedligeholdelse: Eleven skal  

 opnå et grundlæggende kendskab til vedligeholdelse af kostumer og parykker,  

 primært med henblik på turnearbejde.
Stk. 3.  Køreuddannelse C: Eleven skal opnå  

 ansvarsbevidsthed og selvstændighed, således at eleven er i stand til at  

 optræde hensynsfuldt i trafikken.
Eleven skal opnå en vis viden om og  

 færdighed i grundlæggende fysiske forhold vedrørende trafikale og  

 kørselsmæssige aspekter.
Eleven skal bestå den teoretiske og praktiske prøve  

 til kørekort (Kategori C) i henhold til gældende regler.
Stk. 4.  Planlægning: Eleven skal opnå indsigt i og  

 forståelse for planlægningsopgaver inden for teatret, herunder  

 turneplanlægning og personlig planlægning.
Eleven skal opnå kendskab til  

 forskellige planlægningsmetoder.
Stk. 5.  Værktøjslære: Eleven skal opnå kendskab til  

 brugen og vedligeholdelsen af almindelige håndværktøjer.
Eleven skal på en  

 økonomisk og sikkerhedsmæssig forsvarlig måde kunne vælge, anvende og  

 vedligeholde maskiner, værktøjer og arbejdsmetoder til enkle arbejdsopgaver.
 Stk. 6.  Regissør/rekvisitør: Eleven skal opnå et  

 grundlæggende kendskab til regissørens overordnede opgaver, herunder  

 rekvisitkendskab, specialrekvisitter, rekvisitlister samt opstillings- og  

 kørelister.
Stk. 7.  Svejsning: Eleven skal opnå grundlæggende viden  

 om svejsning.
Eleven skal opnå kendskab til arbejdspladsers indretning og  

 deres betydning for arbejdets gennemførelse, herunder indsigt i arbejdsmiljø-  

 og sikkerhedsbestemmelser.
Stk. 8.  Træbearbejdning: Eleven skal opnå en  

 grundlæggende forståelse for og kendskab til træmaterialers strukturer,  

 anvendelsesmuligheder og deres miljømæssige påvirkninger.
Eleven skal opnå  

 kendskab til materialernes oprindelse, opbygning, styrke, og tilstandsformer  

 m.v.
Eleven skal opnå praktiske færdigheder med hensyn til grundlæggende  

 teknikker ved anvendelse af træ i det daglige arbejde på teatrene, herunder  

 kendskab til arbejdsmiljø- og sikkerhedsbestemmelser.
Stk. 9.  Teatermaling: Eleven skal opnå en grundlæggende  

 forståelse for og kendskab til malings fysiske og kemiske egenskaber,  

 anvendelsesmuligheder og deres miljømæssige påvirkninger.
Eleven skal opnå  

 viden om valg af farver og malingsart.
Stk. 10.  Rekvisitfremstilling: Eleven skal opnå et  

 grundlæggende kendskab til fremstilling af forskellige rekvisitter.
Eleven  

 skal opnå kendskab til de forskellige arbejdsmetoder i forhold til brugen af  

 manuskript i rekvisitørens arbejde og styring af regibudgettet.
 Stk. 11.  El-lære: Eleven skal opnå en grundlæggende  

 viden om faget, arbejds- og sikkerhedsmæssige bestemmelser, svag- og  

 strækstrømslære, vedligeholdelse af elektriske anlæg og fejlfinding.
Stk. 12.  Elektronik: Eleven skal opnå en grundlæggende  

 viden om faget, således at eleven på en sikkerhedsmæssig forsvarlig måde kan  

 anvende elektronik i det daglige arbejde.
Eleven skal endvidere opnå  

 grundlæggende viden om basisudstyr, måleteknikker, vedligeholdelse af udstyr  

 og fejlfinding.
Stk. 13.  Grundlys: Eleven skal opnå grundlæggende viden  

 om og færdigheder i lysteknik.
Eleven skal opnå kendskab til lysteknikkens  

 basisudstyr, udstyrets betjening og vedligeholdelse samt til lyslære,  

 lyssætningsbegreber, ophængning, kabling og krydsfelt.
Eleven skal endvidere  

 opnå kendskab til projektørlære, lysborde og dæmpere, farver, filtre og  

 specialeffekter.
Eleven skal kunne læse lysplaner m.v. og opnå kendskab til  

 stærkstrømsreglementet, midi og andre protokoller.
Eleven skal opnå kendskab  

 til sikkerhedsbestemmelser.
Stk. 14.  Grundlyd: Eleven skal opnå en grundlæggende  

 viden om og færdigheder i lydteknik.
Eleven skal opnå kendskab til  

 lydteknikkens basisudstyr, udstyrets funktioner, betjening og vedligeholdelse  

 samt til lydlære, svagstrømslære, forstærkere, sammenkobling, mikrofonlære,  

 mikroports, instrumenter og noder.
Eleven skal endvidere opnå kendskab til  

 akustiklære, signalbehandling, lydkompendier, lydmixing, klipning samt  

 digital- og analoglyd.
Eleven skal kunne anvende mixerpulte, PA-anlæg,  

 monitoranlæg og båndmaskiner m.v. samt opnå kendskab til  

 sikkerhedsbestemmelser.
Stk. 15.  Grundscene: Eleven skal opnå en grundlæggende  

 viden om og færdigheder i sceneteknik.
Eleven skal opnå kendskab til  

 scenetyper, sceneplaner, teatrets faste installationer, inddækning, draperier  

 og tæppetyper.
Eleven skal opnå kendskab til elektriske og manuelle træk og  

 afbalancering.
Eleven skal opnå kendskab til splejsning og brug af tovværk og  

 wirer samt flyvetræk med specielle ophæng.
Eleven skal endvidere opnå  

 kendskab til publikumsopbygninger, turnedekorationer, special effekts og  

 pyroteknik samt opnå kendskab til sikkerhedsbestemmelser.
Obligatorisk  

 stilladskursus indgår, og prøve aflægges.
 § 11.  Undervisningen i de i § 9 nævnte specialefag  

 har de i stk. 2-4 angivne mål og øvrige rammer for indhold.
 Stk. 2.  Lys: Eleven skal på en selvstændig måde opnå en  

 større viden om lysteknik og uddybe sine færdigheder i at anvende  

 lysteknikken.
 Stk. 3.  Lyd: Eleven skal på en selvstændig måde opnå en  

 større viden om lydteknik og uddybe sine færdigheder i at anvende  

 lydteknikken.
 Stk. 4.  Sceneteknik: Eleven skal på en selvstændig måde  

 opnå en større viden om sceneteknik og uddybe sine færdigheder i at anvende  

 sceneteknikken.
 § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af skoleundervisningen.
Praktikuddannelsen § 14.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan opnå uddannelsens mål, jf. § 7.
 § 15.  Uddannelsen i praktikvirksomheden  

 tilrettelægges således, at eleven fortrinsvis beskæftiges med og opnår  

 færdigheder i de arbejdsdiscipliner, der er gennemgået i den eller de  

 forudgående skoleperioder.
Stk. 2.  I praktikuddannelsen skal eleven beskæftiges  

 med de i erhvervet forekommende arbejdsmetoder, discipliner og værktøjer ved  

 arbejsopgaver af stigende sværhedsgrad og med stigende grad af  

 selvstændighed.
Der skal opnås rutine, således at eleven efter endt  

 uddannelse kan påtage sig at udføre arbejde som teater- og udstillingsteknisk  

 assistent.
Eleven skal i praktikperioden have adgang til de for teater- og  

 udstillingsområdet anvendte normer, anvisninger, faglitteratur og have  

 indskærpet nødvendigheden af, at de regler, der gælder i virksomheden  

 vedrørende personlig sikkerhed og anvendelse af udstyr, værktøj og maskiner,  

 bliver overholdt.
 Stk. 3.  I de praktikperioder, der følger efter en  

 skoleperiode, jf. §§ 16-19, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden, og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
 Stk. 4.  For elever, der gennemfører uddannelsen efter §  

 4, stk. 2, eller som har opnået fritagelse for dele af praktikuddannelsen,  

 kan praktikuddannelsens fordeling på praktikperioder fraviges i fornødent  

 omgang under respekt af de anførte mål.
§ 16.  I 1. praktikperiode skal eleven orienteres om  

 de arbejdsopgaver, som forekommer i uddannelsen, og under instruktion  

 beskæftiges med ukomplicerede arbejdsdiscipliner.
I denne periode skal eleven  

 assistere i virksomheden og indføres i dens organisation, arbejdsområder og  

 jobfunktion, herunder turnevirksomhed.
I øvrigt kan eleven beskæftiges med  

 arbejdsopgaver og discipliner, der er relevante og værdifulde for  

 uddannelsen.
Endvidere skal eleven under vejledning skrive en rapport.
§ 17.  I 2. praktikperiode skal eleven følge længere  

 perioder inden for et af de tre områdefag: Lys, lyd eller sceneteknik.  

 Endvidere skal eleven tilegne sig forskellige færdigheder i forbindelse med  

 værkstedsområdet og opnå viden om vedligeholdelse af værktøj m.v.
Eleven skal  

 vælge et bestemt delområde med hensyn til rapportskrivning.
§ 18.  I 3. praktikperiode skal eleven opnå større  

 selvstændighed med arbejdet inden for lyd, lys og sceneteknik, og eleven skal  

 have oplæring i at kunne træffe kvalificerede valg med hensyn til brug af  

 forskelligt udstyr og materiel.
Eleven skal endvidere inddrages i at kunne  

 foretage dramaturgiske, æstetiske og perceptionsmæssige overvejelser i  

 forbindelse med teateropsætninger.
Rapportskrivningen skal have relation til  

 dette.
§ 19.  I 4. praktikperiode skal eleven i videst mulig  

 omfang deltage i planlægningen.
Eleven skal kunne træffe kvalificerede valg  

 imellem branchens professionelle udstyr og selvstændigt kunne anvende  

 udstyret.
Eleven skal opnå et grundlæggende kendskab til arbejdsmetodikken,  

 fagterminologien, arbejdsfunktioner og ansvarsområderne ved en teater- og  

 udstillingsproduktion.
Endvidere skal eleven opnå et grundlæggende kendskab  

 til de økonomiske og æstetiske forhold omkring teater- og  

 udstillingsproduktioner.
Eleven skal, efter i forrige skoleperiode at have  

 fået kørekort C, opnå større rutine og erfaringer ved kørsel.
Elevens rapport  

 skal indeholde oplysninger om arbejdsområder og -funktioner, som eleven  

 ønsker vægtet i sidste skoleperiode.
 § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever i henhold hovedbekendtgørelsen.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, når  

 praktiktiden i virksomheden er afsluttet.
 Stk. 3.  Det faglige udvalg udfærdiger, i  

 overensstemmelse med hovedbekendtgørelsen, blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når den eksamen (svendeprøven), som er beskrevet i §§ 28-30, er  

 bestået.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter fastsat i  

 henhold til § 30, stk. 2.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 30 år.
Skolebevis § 23.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1 og i stk. 2,  

 nr. 2, ikke er opfyldt, men betingelsen i stk. 2, nr. 3, er opfyldt, udstedes  

 skolebevis, når skolen ud fra en samlet bedømmelse vurderer, at eleven,  

 eventuelt efter supplerende undervisning, opfylder målene for  

 skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2 og 4, udsteder skolen en skolevejledning, jf. §  

 25, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelse af en  

 skolevejledning og at evaluere undervisningens indhold og metode.
I sidste  

 skoleperiode skal bedømmelsen tillige bidrage til grundlaget for udstedelse  

 af skolebevis, jf. § 23.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden  

 med kopi til det faglige udvalg, jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 23, stk. 2 eller 4, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning i grundfag, områdefag og  

 specialefag anvendes 13-skalaen, jf. bekendtgørelsen om karakterskala og  

 anden bedømmelse.
 Stk. 2.  Resultatet af den afsluttende eksamen  

 (svendeprøven) angives dog ved en af de følgende betegnelser uden tal, jf. §  

 30, stk. 5:
Afsluttende bedømmelse § 27.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 28-30.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
Stk. 4.  I områdefag og specialefag giver skolen ved  

 afslutningen af den sidste skoleperiode en samlet standpunktskarakter i  

 forhold til slutmålene for undervisningen i disse fag.
Karakteren gives på  

 grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 28.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen gennemføres som et  

 praktisk projekt.
 Stk. 2.  Projektet tilrettelægges af skolen efter samråd  

 med det faglige udvalg.
 Stk. 3.  Hvis projektet udføres som gruppearbejde, skal  

 projektet udformes således, at det er muligt at bedømme den enkelte elevs  

 præstation.
 Stk. 4.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 5.  Det faglige udvalg udpeger herefter de  

 censorer, der er nævnt i stk. 6, og giver skolen meddelelse om, hvem der er  

 udpeget.
Stk. 6.  Elevens løsning af opgaverne bedømmes efter  

 reglerne i § 30 af en lærer, der er udpeget af skolen, og 2 censorer.  

 Censorerne skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 7.  Elever, der ønsker det, kan få opgaverne læst  

 op.
 § 29.  Projektet er en praktisk prøve, der består af  

 opgaver inden for områdefag og specialefag.
Stk. 2.  Varigheden af projektet fastsættes af skolen  

 efter samråd med det faglige udvalg, når opgaverne stilles.
Samtidig  

 bestemmes, hvilke eventuelle hjælpemidler eleven kan benytte.
Stk. 3.  Læreren skal være til stede under udførelsen af  

 den praktiske prøve.
Det faglige udvalg fastsætter, hvornår censorerne skal  

 være til stede under prøven.
 § 30.  Ved bedømmelsen af projektet giver læreren og  

 de enkelte censorer hver en karakter.
 Stk. 2.  Eksamenskarakteren (svendeprøvekarakteren)  

 fremkommer som et gennemsnit af de 3 afgivne karakterer.
 Stk. 3.  For at bestå eksamen kræves, at gennemsnittet  

 af de afgivne karakterer er mindst 6.
 Stk. 4.  Ved beregning af eksamenskarakteren foretages  

 afrunding af det endelige resultat til et helt tal efter almindelige  

 regneregler, idet karakterværdien 6 og 13 dog ikke kan fremkomme ved  

 forhøjelse og 0 ikke ved nedrunding.
 Stk. 5.  Resultatet af svendeprøven udtrykkes ved en af  

 de betegnelser uden tal, som er angivet i § 26, stk. 2.
Stk. 6.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1, til det  

 faglige udvalg.
Det faglige udvalg kan udarbejde et skema til dette formål.
§ 31.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Eleven kan kun deltage i omprøve  

 en gang, idet skolen efter samråd med det faglige udvalg dog kan tillade, at  

 eleven deltager i omprøve på ny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 32.  Bekendtgørelsen træder i kraft den 1. juni  

 1998.
 Stk. 2.  Samtidig ophæves bekendtgørelse nr. 221 af 28.  

 marts 1995 om uddannelsen til teaterteknisk assistent.
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
