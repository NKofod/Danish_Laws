Ankenævnet fandt, at dokumentationen for den biologiske virkning var  

 godtgjort i stamansøgningen til ansøgning om patent på analogi fremgangsmåde  

 til fremstilling af thieno (2,3-d) pyrimidiner År 1991, den 5. april afsagde Patentankenævnet (Grønning-Nielsen, Arne Holm, P.F.
Jensen, Ansgar Sørensen) følgende KENDELSE Den 29. september 1982 indleverede klageren en ansøgning om patent på  

 »analogifremgangsmåde til fremstilling af  

 thieno(2,3-d)pyrimidiner«.
Ansøgningen var på Direktoratets foranledning  

 udskilt fra ans. nr. 4512/77. Dens krav som formuleret den 6. januar 1986 lød  

 således:
»Analogifremgangsmåde til fremstilling af thieno (2,3-d)pyrimidiner  

 med den almene formel (I) (I) hvor R2 er en gruppe med formlen -CO2R3, -CH=CHCO2R3, -CH2OH, O O » » -CH2OCH, -CH2OCR eller CHO, hvor R er alkyl med 1-8 carbon atomer, R3 er  

 hydrogen, alkyl med 1-3 carbonatomer eller M, hvori M er en ikke-toksisk  

 farmakologisk inert metalkation, og R5 eller R6 er alkoxy med 1-6  

 carbonatomer, hydroxy, nitro, amino eller halogen, og den anden hydrogen,  

 alkyl med 1-8 carbonatomer, alkenyl med 3-6 carbonatomer, phenyl eller  

 alkanoyl med 2-6 carbonatomer, kendetegnet ved, at man på i og for sig kendt  

 måde nitrerer en forbindelse med den almene formel (VI) (VI) hvori R2 og R3 har den ovenfor anførte betydning, og den ene af L og Q er  

 hydrogen, alkyl med 1-8 carbonatomer, alkenyl med 3-6 carbonatomer, phenyl  

 eller alkanoyl med 2-6 carbonatomer, og den anden er hydrogen, på  

 konventionel måde reducerer nitroforbindelsen til aminoforbindelsen,  

 diazoterer aminoforbindelsen eventuelt under dannelse af  

 diazoniumfluorboratsaltet og omdanner diazoniumforbindelsen til en halogen-  

 eller hydroxyforbindelse og om ønsket etherificerer hydroxyforbindelsen til  

 den tilsvarende alkoxyforbindelse, ved opvarmning af  

 diazoniumfluorboratsaltet direkte danner fluorforbindelsen eller via  

 omdannelse af forbindelser med formel (VI) til merkuriacetatderivatet  

 fremstiller iodforbindelsen.« I følgeskrivelsen anførte klageren bl.a.:
»I Nærværende ansøgning er afdelt af ansøgning nr. 4512/77 som følge  

 af de formelle regler, som gælder for bireaktioner.
I stamansøgningen er det  

 påvist for et antal forskellige forbindelser, at disse besidder en  

 overraskende biologisk aktivitet.
Da det må formodes, at det snarere er  

 grundopbygningen af forbindelsen end substituenterne, som er bestemmende for  

 den biologiske aktivitet, synes det urimeligt, at der for forbindelserne i  

 nærværende afdelte ansøgning skal påvises speciel biologisk aktivitet.« Direktoratet udtalte hertil i skrivelse af 10. marts 1986:
»1. Stamansøgning nr. 4512/77 vedrører forbindelser, som er  

 forskellige fra de i nærværende ansøgning omhandlede forbindelser.
Den i  

 stamansøgningen omhandlede dokumentation for de der omhandlede forbindelser  

 kan derfor ikke tjene som dokumentation for de forbindelser, der omhandles i  

 nærværendeansøgning. 2. Det er således fortsat ikke forklaret og  

 dokumenteret, at de i nærværende ansøgning omhandlede forbindelser har en  

 uventet, nyttig virkning i forhold til de forbindelser, der er kendte fra det  

 tidligere herfra fremdragne.
3. På det foreliggende grundlag ses nærværende ansøgning derfor  

 vedblivende ikke at adskille sig væsentligt fra, hvad der var kendt før dens  

 indleveringsdag, og det skønnes således ikke at omhandle en patenterbar  

 opfindelse.« I skrivelse af 10. september 1986 udtalte klageren bl.a.:
»Direktoratet anfører, at de i nærværende ansøgning omhandlede  

 forbindelser er forskellige fra de i stamansøgningen nr. 4512/77 omhandlede  

 forbindelser.
Imidlertid er den eneste forskel på de ifølge  

 analogifremgangsmåden i nærværende ansøgning og analogifremgangsmåden ifølge  

 stamansøgningen fremstillede forbindelser, at R5 og R6 ifølge stamansøgningen  

 kan være hydrogen, alkyl med 1 til 8 carbonatomer, alkenyl med 3 til 6  

 carbonatomer, phenyl, alkanoyl med 2 til 6 carbonatomer, (R5 og R6 kan dog  

 ifølge stamansøgningen også sammen med de carbonatomer, hvortil de er  

 knyttet, danne en eventuelt alkylsubstitueret alkenring), hvor en af R5 og R6  

 ifølge nærværende ansøgning er alkoxy med 1 til 6 carbonatomer, hydroxy,  

 nitro, amino eller halogen.
Der er således ikke tale om, at de i nærværende  

 ansøgning omhandlede forbindelser på nogen væsentlig måde adskiller sig fra  

 de i stamansøgningen omhandlede forbindelser, og som anført i vor skrivelse  

 af 6. januar 1986 var den eneste årsag til, at stamansøgningen måtte deles,  

 og at forbindelserne således ikke kunne omfattes af samme ansøgning, de  

 formelle regler om bireaktioner.
Vi mener stadig, at det med de allerede eksisterende biologiske data er  

 sandsynliggjort, at de i nærværende ansøgning omhandlede forbindelser har  

 samme overraskende aktivitet som de i stamansøgningen omhandlede tilsvarende  

 forbindelser.
Om substituenten i 5 eller 6 stillingen er hydrogen, alkyl,  

 alkenyl, phenyl, alkanoyl, alkoxy, hydroxy, nitro, amino eller halogen må  

 anses for at være uden betydning for forbindelsens biologiske  

 aktivitet.« Samtidig fremsendte klageren følgende nye krav:
»Analogifremgangsmåde til fremstilling af thieno (2,3-d)pyrimidiner  

 med den almene formel (I) (I) hvori R2 er en gruppe med formlen -CO2R3, -CH=CHCO2R3, -CH2OH, O O »  

 » -CH2OCH, -CH2OCR eller CHO, hvor R er alkyl med 1-8 carbon atomer, R3 er  

 hydrogen, alkyl med 1-3 carbonatomer eller M, hvori M er en ikke-toksisk  

 farmakologisk inert metalkation og den ene af R5 og R6 er alkoxy med 1-6  

 carbonatomer, hydroxy, nitro, amino eller halogen, og den anden hydrogen,  

 alkyl med 1-8 carbonatomer, alkenyl med 3-6 carbonatomer, phenyl eller  

 alkanoyl med 2-6 carbonatomer, kendetegnet ved, a) at man på i og for sig kendt måde nitrerer en forbindelse med den  

 almene formel (VI) (VI) hvori R2 og R3 har den ovenfor anførte betydning, og den ene af L og Q er  

 hydrogen, alkyl med 1-8 carbonatomer, alkenyl med 3-6 carbonatomer, phenyl  

 eller alkanoyl med 2-6 carbonatomer, og den anden er hydrogen, og om ønsket  

 på konventionel måde reducerer den dannede nitroforbindelse med den almene  

 formel I, hvori den ene af R5 og R6 er nitro, og den anden er hydrogen, alkyl  

 med 1-8 carbonatomer, alkenyl med 3-6 carbonatomer, phenyl eller alkanoyl med  

 2-6 carbonatomer, til den tilsvarende aminoforbindelse med den almene formel  

 I, hvori den ene af R5 og R6 er amino, og den anden er hydrogen, alkyl med  

 1-8 carbonatomer, alkenyl med 3-6 carbonatomer, phenyl eller alkanoyl med 2-6  

 carbonatomer, om ønsket diazoterer aminoforbindelsen eventuelt under dannelse  

 af diazoniumfluorboratsaltet og omdanner diazoniumforbindelsen til en  

 halogen- eller hydroxyforbindelse med den almene formel I, hvori den ene af  

 R5 og R6 er halogen eller hydroxy, og den anden er hydrogen, alkyl med 1-8  

 carbonatomer, alkenyl med 3-6 carbonatomer, phenyl eller alkanoyl med 2-6  

 carbonatomer og om ønsket etherificerer en dannet hydroxyforbindelse til den  

 tilsvarende alkoxyforbindelse med den almene formel I, hvori den ene af R5 og  

 R6 er alkoxy med 1-6 carbonatomer, og den anden er hydrogen, alkyl med 1-8  

 carbonatomer, alkenyl med 3-6 carbonatomer, phenyl eller alkanoyl med 2-6  

 carbonatomer, eller b) at man omsætter mercuriacetat med forbindelser med ovennævnte formel  

 (VI) til dannelse af det tilsvarende mercuriacetatderivat, som omdannes til  

 den tilsvarende iodforbindelse med den almene formel I, hvori den ene af R5  

 og R6 er iod, og den anden er hydrogen, alkyl med 1-8 carbonatomer, alkenyl  

 med 3-6 carbonatomer, phenyl eller alkanoyl med 2-6 carbonatomer, ved  

 behandling med iod og kaliumiodid.« Direktoratet afslog ved skrivelse af 10. november 1986 ansøgningen med  

 følgende begrundelse:
 »1. Det er fortsat ikke påvist, at de i nærværende ansøgning  

 omhandlede forbindelser måtte have en uventet, nyttig virkning, selv om en  

 påvisning af en sådan virkning er forlangt gentagne gange tidligere herfra.
 2. På det foreliggende grundlag ses det i ansøgningen omhandlede derfor  

 vedblivende - som også tidligere påpeget - ikke at omhandle en patenterbar  

 opfindelse.
3. Det bemærkes endvidere, at stamansøgningen nr. 4512/77 - som tidligere  

 herfra anført - nu vedrører forbindelser, som er forskellige fra de i  

 nærværende ansøgning omhandlede forbindelser, og at de to typer forbindelser  

 er så forskellige, at de ikke kan fremstilles ved en og samme fremgangsmåde.  

 Den i stamansøgningen foreliggende dokumentation for de der omhandlede  

 forbindelser kan følgelig - som tidligere herfra anført - ikke tjene som  

 dokumentation for de forbindelser, som omhandles i nærværende ansøgning, så  

 længe det ikke er påvist, at en eneste af de i nærværende ansøgning  

 omhandlede forbindelser har den samme uventede, nyttige virkning.« Denne afgørelse har klageren ved skrivelse af 12. januar 1987 indbragt for  

 Ankenævnet.
 I skrivelse af 30. marts 1987 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af det med skrivelse af 10. september 1986 fremsendte  

 krav.
 Klageren har bl.a. anført:
»Da vi er af den opfattelse, at omfanget af det oprindelige  

 indleverede krav i stamansøgningen var fuldtud dokumenteret og  

 sandsynliggjort, og da ansøgningens omfang ikke er blevet udvidet under  

 behandlingen, er vi uenige med Direktoratet i den trufne afgørelse.
Det skal  

 i denne forbindelse bemærkes, at Direktoratet i de forud for delingen af  

 stamansøgningen fremsendte betænkninger af hhv. 22. marts 1978 og 17. februar  

 1982 ikke har protesteret mod omfanget af kravene i relation til den  

 dokumenterede og sandsynliggjorte virkning.« Ankenævnet har behandlet sagen i sine møder den 12. september 1989 og den  

 23. januar 1991.
 For klageren mødte civilingeniør Peter Englev, der henviste til sagens  

 skriftlige materiale.
Han anførte herved navnlig, at patenterbarheden begrundes i, at de af  

 ansøgningen omhandlede thienopyrimidiner har vist sig at have  

 antiallergivirkning.
Der er tale om en analogifremgangsmåde, men det er ikke  

 fremgangsmåden, men forbindelsernes overraskende farmakologiske virkning, der  

 er afgørende for patenterbarheden.
Opdelingen af ansøgningen er sket af formelle årsager.
Den foreliggende  

 ansøgning svarer formel- og aktivitetsmæssigt til stamansøgningen, idet den  

 eneste forskel ligger i valget af substituenter.
Den afledte ansøgnings  

 eksempler 1-7 svarer til stamansøgningens eksempler 46-52, og selv om der  

 ikke foreligger egentlige biologiske data som underbygning af netop de  

 eksempler, der er omfattet af den afdelte ansøgning, ligger de så tæt på de  

 ved stamansøgningen dokumenterede eksempler, at deres virkning er  

 tilstrækkeligt sandsynliggjort, således at der foreligger den til  

 patentudstedelse fornødne dokumentation.
 Ankenævnet skal udtale:
De afskilte forbindelser kan anses for nært beslægtede med  

 stamansøgningens forbindelser, idet ansøgerens påstand vedrørende dette punkt  

 accepteres.
Nævnet kan derfor tiltræde ansøgerens påstand, at dokumentation  

 for den biologiske virkning er analog med dokumentationen i stamansøgningen.  

 De formelle årsager, der har ført til kravet om en afdelt ansøgning, skal, af  

 kemisk-tekniske grunde, alene findes i nødvendigheden af anvendelsen af  

 forskellige analogifremgangsmåder.
Nævnet finder således, at klagerens anbringende kan tages til følge på  

 dette punkt.
Derimod kan nævnet ikke tage stilling til dokumentationen i den  

 tilgrundliggende stamansøgning, idet det er almindeligt kendt, at nært  

 beslægtede kondenserede 4-oxo-pyrimidiner har samme virkning som  

 stamansøgningens og nærværende ansøgnings thienopyrimidiner (USA patent nr.  

 3.888.858 og nr. 3.974.161 og dansk fremlæggelsesskrift nr. 142.323).
Herefter bestemmes:
 Ansøgningen tilbagesendes til Direktoratet med henblik på fortsat  

 behandling.
Grønning-Nielsen.
Arne Holm.
P.F.
Jensen.
 Ansgar Sørensen.
 Udskriftens og fotokopiens rigtighed bekræftes.
 Patentankenævnet, den 5. april 1991.
Ankenævnet for Industriel Ejendomsret P.N.V.
