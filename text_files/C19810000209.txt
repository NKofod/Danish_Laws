Som anført i kirkeministeriets cirkulære af 22. januar 1979 om afgift for  

 fremførelse af beskyttet musik i kirker skal der erlægges afgift til KODA  

 (Selskabet til forvaltning af internationale komponistrettigheder i Danmark)  

 i alle tilfælde, hvor der fremføres beskyttede musikværker i kirkerne ved  

 kirkekoncerter og andre lejligheder uden for gudstjenesten.
Afgiften beregnes  

 og opkræves af KODA på grundlag af indberetninger fra menighedsrådene.
 Da denne opkrævningsordning forudsætter, at KODA modtager fyldestgørende  

 indberetninger om afholdte kirkekoncerter o. lign., skal man foranlediget af  

 en henvendelse fra KODA anmode menighedsrådene om - hvor dette ikke allerede  

 er sket - at træffe de fornødne foranstaltninger til sikring af  

 indberetningernes indsendelse samt at have indseende med, at indberetningerne  

 - også i tilfælde hvor indsendelsen af disse påhviler kirkens organist som en  

 tjenstlig forpligtelse afgives rettidigt og på fyldestgørende måde.
Afgivelse af indberetning sker ved indsendelse af program til KODA,  

 Rosenvængets Hovedvej 14, 2100 København Ø.
Programmet skal så vidt muligt  

 indsendes før og senest 8 dage efter arrangementets afholdelse.
 Programmet - suppleret i eventuelt i fornødent omfang - skal indeholde  

 følgende oplysninger:
 1. Tid og sted (kirkens navn og adresse) for  

 arrangementet.
 2. Hvert enkelt musikværks titel, komponist og  

 spilletid.
 3. Afholdes arrangementet ikke af kirken  

 (menighedsrådet) anføres tillige den ansvarlige arrangørs navn og adresse.
Kirkeministeriet, den 5. januar 1981 P.
M.
V.
E.
B.
