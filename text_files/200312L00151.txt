Fremsat den 28. januar 2004 af  

 beskæftigelsesministeren (Claus Hjort Frederiksen) Forslag til Lov om ændring af lov om retsforholdet mellem arbejdsgivere  

  

 og funktionærer (Brug af aktieoptioner m.v. i ansættelsesforhold) I lov om retsforholdet mellem arbejdsgivere og  

 funktionærer, jf. lovbekendtgørelse nr. 691 af 20. august 2002, som ændret  

 ved  

 lov nr. 371 af 28. maj 2003, foretages følgende ændring:
§ 1 1.  

  

 I  

  

 § 17 a  

  

 indsættes som stykke 2:
»Stk. 2.  

  

 Stk. 1 finder ikke anvendelse på købe- eller tegningsrettigheder til  

 aktier m.v., der er omfattet af lov om brug af køberet eller tegningsret til  

 aktier m.v. i ansættelsesforhold.« § 2 Loven træder i kraft den 1. juli 2004.
 Stk. 2.  

  

 Loven  

 finder anvendelse på ordninger eller aftaler, der er etableret før lovens  

 ikrafttræden,  

 for tildelinger der sker efter lovens ikrafttræden.
Bemærkninger til lovforslaget Almindelige bemærkninger 1. Indledning og baggrund for lovforslaget Lovforslaget har til formål at forbedre vilkårene for  

 udbredelsen af aktieoptioner m.v., der tilbydes en funktionær som led i  

 ansættelsesforholdet.
Lovforslaget er en opfølgning på betænkning nr. 1430 -  

 2003 fra udvalget om aktieoptioner, der blev offentliggjort den 4. september  

 2003.
2. Gældende ret I retspraksis er aktieoptioner m.v. blevet anset for at  

 være en »lignende ydelse« i funktionærlovens § 17 a's forstand.  

 Funktionærlovens § 17 a har til formål at sikre, at funktionæren ikke  

 mister ydelser, som den pågældende normalt ville have modtaget, hvis denne  

 havde været ansat på det sædvanlige udbetalingstidspunkt.
Det vil sige, at en  

 funktionær, der fratræder sin stilling i et løbende regnskabsår, får ret til  

 en  

 ydelse set i forhold til ansættelsestiden i regnskabsåret.
Ydelsen udgør en  

 andel af det, som funktionæren ville have fået udbetalt, hvis funktionæren  

 havde været ansat ved regnskabsårets afslutning eller det tidspunkt,  

 ydelserne  

 i øvrigt udbetales.
Retten til en forholdsmæssig andel af ydelsen ved  

 fratræden  

 er ikke afhængig af, om funktionæren selv har sagt op, eller om  

 arbejdsgiveren  

 har sagt funktionæren op.
Der henvises i øvrigt til de almindelige  

 bemærkninger  

 til det samtidigt fremsatte lovforslag til lov om brug af køberet og  

 tegningsret til aktier m.v. i ansættelsesforhold.
3. Forslagets indhold For at sikre en ensartet og klar retstilstand foreslås det,  

 at brug af aktieoptioner m.v. som led i et ansættelsesforhold, fremover alene  

 reguleres af det samtidigt fremsatte forslag til lov om brug af køberet eller  

 tegningsret til aktier m.v. i ansættelsesforhold.
Det vil sige, at brugen af  

 aktieoptioner  

 m.v. i disse situationer ikke længere reguleres i funktionærlovens § 17  

 a.
Det følger af forslag til lov om brug af køberet eller  

 tegningsret til aktier m.v. i ansættelsesforhold, at lønmodtagere - herunder  

 funktionærer - som selv opsiger deres stilling, ikke får ret til en  

 forholdsmæssig andel af købe- eller tegningsrettigheder til aktier eller  

 anparter, der tildeles i det år lønmodtageren fratræder.
Dette er en ændring  

 i  

 forhold til den retspraksis, der har udviklet sig vedrørende § 17 a.  

 Lønmodtagere, der bliver opsagt af arbejdsgiveren, bevarer derimod deres  

 rettigheder.
Dette er i overensstemmelse med retspraksis om § 17 a.
 Der henvises i øvrigt til bemærkningerne til lov om brug af  

 køberet eller tegningsret til aktier m.v. i ansættelsesforhold.
Økonomiske og administrative konsekvenser for det  

 offentlige Lovforslaget vurderes ikke at have økonomiske eller  

 administrative konsekvenser for det offentlige.
 Økonomiske og administrative konsekvenser for  

 erhvervslivet m.v.
 Lovforslaget sikrer en ensartet og klar retstilstand.  

 Brugen af aktieoptioner m.v. i ansættelsesforhold har hidtil været reguleret  

 af  

 retspraksis, der har fortolket aftalelovens § 36 og funktionærlovens  

 § 17 a og § 21. Fremover reguleres spørgsmålet i én lov, hvilket  

 har  

 positive administrative konsekvenser for erhvervslivet.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget vurderes ikke at have ligestillingsmæssige  

 konsekvenser.
 Hørte myndigheder og organisationer m.v.
 Lovforslaget har været sendt i høring hos følgende  

 organisationer og myndigheder m.v.:
Dansk Arbejdsgiverforening, Sammenslutningen af Landbrugets  

 Arbejdsgiverforeninger, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Finanssektorens  

 Arbejdsgiverforening, Ledernes Hovedorganisation, Kommunernes Landsforening,  

 Amtsrådsforeningen, Københavns og Frederiksberg kommuner,  

 Centralorganisationernes Fællesudvalg og Kommunale Tjenestemænd og  

 Overenskomstansatte.
Derudover har forslaget været sendt til høring hos  

 IT-Brancheforeningen, Foreningen af statsautoriserede Revisorer, Erhvervs- og  

 Selskabsstyrelsen og Advokatrådet.
Vurdering af konsekvenser af lovforslaget Positive  

  

 Konsekvenser / mindreudgifter  

  

 (hvis ja, angiv omfang) Negative  

  

 Konsekvenser / merudgifter  

  

 (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Lovforslaget sikrer en ensartet og klar retstilstand,  

 hvilket har positive administrative konsekvenser for erhvervslivet.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til § 1 Til nr. 1 For at sikre en ensartet og klar retstilstand foreslås det,  

 at brug af aktieoptioner m.v. i ansættelsesforhold fremover reguleres af det  

 samtidigt fremsatte forslag til lov om brug af køberet eller tegningsret til  

 aktier m.v. i ansættelsesforhold.
Det vil sige, at brugen af aktieoptioner  

 m.v.  

 i disse situationer ikke længere reguleres i funktionærlovens § 17 a.
 Der henvises i øvrigt til bemærkningerne i det samtidigt  

 fremsatte lovforslag om brug af køberet eller tegningsret til aktier m.v. i  

 ansættelsesforhold.
Til § 2 Det foreslås, at loven træder i kraft den 1. juli 2004. Det  

 foreslås i  

  

 stk. 2  

  

 , at loven får  

 virkning for de nye tildelinger i ordninger eller aftaler, der er etableret  

 før  

 lovens ikrafttræden, der sker efter lovens ikrafttræden.
Der henvises i  

 øvrigt  

 til bemærkningerne i det samtidigt fremsatte lovforslag om brug af køberet  

 eller tegningsret til aktier m.v. i ansættelsesforhold.
Bilag Lovforslaget sammenholdt med gældende lovgivning Gældende formulering Lovforslaget § 1 I lov om retsforholdet mellem arbejdsgivere og  

 funktionærer, jf. lovbekendtgørelse nr. 691 af 20. august 2002, som ændret  

 ved lov nr. 371 af 28. maj 2003, foretages følgende ændring:
 § 17 a.  

  

 Såfremt  

 en funktionær, der ifølge aftale eller sædvane delvis vederlægges med  

 tantieme, gratiale eller lignende ydelser, fratræder sin stilling i et  

 løbende regnskabsår, tilkommer der ham en i forhold til hans ansættelsestid i  

 regnskabsåret afpasset andel af den ydelse, han ville have fået udbetalt,  

 dersom han havde været ansat i virksomheden ved regnskabsårets afslutning  

 eller på det tidspunkt, ydelserne i øvrigt udbetales.
 1.  

  

 I  

 § 17 a  

 indsættes som stykke 2:
