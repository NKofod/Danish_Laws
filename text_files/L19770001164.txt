 Den 6. maj 1976 undertegnedes i København følgende  

 overenskomst mellem Danmark og Tanzania til undgåelse af dobbeltbeskatning  

 for forhindring af beskatningsunddragelse for så vidt angår indkomst- og  

 formueskatter:
OVERENSKOMST mellem Danmark og Tanzania til undgåelse af dobbeltbeskatning og  

 forhindring af beskatningsunddragelse for så vidt angår indkomst- og  

 formueskatter.
 Regeringen i Kongeriget Danmark og regeringen i Den forenede Republik  

 Tanzania, som ønsker at afslutte en overenskomst til undgåelse af  

 dobbeltbeskatning og forhindring af beskatningsunddragelse for så vidt angår  

 indkomst- og formueskatter, er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst finder anvendelse på indkomst-  

 og formueskatter, der udskrives på hver af de kontraherende staters, deres  

 politiske underafdelingers eller deres lokale myndigheders vegne uden hensyn  

 til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen eller dele af  

 indkomsten eller af formuen, herunder skatter på fortjeneste ved afhændelse  

 af løsøre eller fast ejendom, såvel som skatter på formueforøgelse.
 3. De gældende skatter, på hvilke overenskomsten  

 finder anvendelse, er:
skatten på indkomst eller på ethvert beløb, der anses for indkomst, og  

 skatten på fortjeneste ved afståelse af formuegenstande, der pålignes i  

 henhold til indkomstskatteloven (Income Tax Act) (herefter omtalt som "tanzaniansk skat"); (herefter omtalt som "dansk skat").
4. Overenskomsten skal også finde anvendelse på alle  

 skatter af samme eller væsentlig samme art, der efter datoen for denne  

 overenskomsts underskrivelse måtte blive pålagt som tillæg til eller i stedet  

 for de ovenfor anførte skatter.
De kompetente myndigheder i de kontraherende  

 stater skal om fornødent give hinanden underretning om enhver væsentlig  

 ændring i deres respektive skattelove.
Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en kontraherende stat" på enhver person, som i  

 henhold til lovgivningen i denne stat er skattepligtig deer på grund af  

 hjemsted, bopæl, ledelsens sæde eller et andet lignende kriterium.
Men  

 udtrykket omfatter ikke en person, som er skattepligtig i denne kontraherende  

 stat udelukkende af indkomst fra kilder i eller formue anbragt i denne stat.
 2. Hvor en fysisk person efter bestemmelserne i stk. 1  

 er hjemmehørende i begge de kontraherende stater, fastsættes hans status  

 efter følgende regler:
 3. Hvor en ikke-fysisk person efter bestemmelserne i  

 stk. 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal anses  

 ikke at indbefatte:
 4. En person, som udfører virksomhed i en  

 kontraherende stat for et foretagende i den anden kontraherende stat - og som  

 ikke er en sådan uafhængig repræsentant, som omhandles i stk. 5 - skal anses  

 for at være et fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en kontraherende stat anses ikke  

 for at have et fast driftssted i den anden kontraherende stat, blot fordi det  

 driver forretning i denne anden stat gennem en mægler, kommissionær eller  

 anden uafhængig repræsentant, som handler inden for rammerne af sin  

 sædvanlige forretningsvirksomhed.
 6. Den omstændighed, at et selskab, hjemmehørende i en  

 kontraherende stat, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel 6 Indkomst af fast ejendom 1. Indkomst af fast ejendom, heri indbefattet indkomst  

 af land- eller skovbrug, kan beskattes i den kontraherende stat, i hvilken  

 ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den kontraherende stat, i hvilken den  

 omtalte ejendom er beliggende.
Udtrykket skal i alle tilfælde omfatte  

 tilbehør til fast ejendom, besætning og redskaber, der anvendes i landbrug og  

 skovbrug, rettigheder på hvilke den almindelige lovgivning om fast ejendom  

 finder anvendelse, brugsrettigheder til fast ejendom, såvel som rettigheder  

 til varierende eller faste ydelser, der betales for udnyttelsen af eller  

 retten til at udnytte mineralforekomster, kilder og andre naturforekomster.  

 Skibe og luftfartøjer anses ikke for fast ejendom.
 3. Bestemmelsen i stk. 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Bestemmelserne i stk. 1 og 3 finder også anvendelse  

 på indkomst af fast ejendom, der tilhører et foretagende, og på indkomst af  

 fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til dette faste driftssted.
 2. Under iagttagelse af bestemmelsen i stk. 4, skal  

 der, når et foretagende i en kontraherende stat driver virksomhed i den anden  

 kontraherende stat gennem et der beliggende fast driftssted, i hver af de  

 kontraherende stater til dette faste driftssted henføres den fortjeneste, som  

 det kunne forventes at have opnået, hvis det havde været et uafhængigt  

 foretagende, der udøvede den samme eller lignende virksomhed på samme eller  

 lignende betingelser, og som under fuldstændig frie forhold handlede med det  

 foretagende, hvis faste driftssted det er.
 3. Hvor et foretagende i en kontraherende stat, som  

 har et fast driftssted i den anden kontraherende stat, sælger varer af samme  

 eller lignende art som de, der sælges af det faste driftssted, eller tilbyder  

 tjenester af samme eller lignende art som de, der ydes af det faste  

 driftssted, kan fortjenesten ved sådan virksomhed henføres til det faste  

 driftssted, medmindre foretagendet godtgør, at sådanne salg eller tjenester  

 ikke kan henføres til det faste driftssteds virksomhed.
 4. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 gavn for det faste driftssted, herunder udgifter til ledelse og almindelig  

 administration, hvad enten de afholdes i den stat, hvor det pågældende faste  

 driftssted er beliggende, eller andre steder, men dette skal ikke gælde  

 udgifter, som i henhold til denne stats lovgivning ikke ville blive tilladt  

 fradraget af et uafhængigt foretagende i denne stat.
5. For så vidt det har været sædvane i en  

 kontraherende stat at fastsætte den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stk. 2 udelukke den  

 pågældende kontraherende stat fra at fastsætte den skattepligtige fortjeneste  

 på basis af en sådan sædvanemæssig fordeling.
Den anvendte fordelingsmetode  

 skal imidlertid være af en sådan art, at resultatet er i overensstemmelse med  

 de principper, der er fastlagt i denne artikel.
 6. Ingen fortjeneste skal kunne henføres til et fast  

 drifssted, blot fordi det faste driftssted har foretaget vareindkøb for  

 foretagendet.
 7. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 8. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste, som et foretagende i en kontraherende  

 stat oppebærer ved driften af luftfartøjer i international trafik, kan kun  

 beskattes i den kontraherende stat, hvori foretagendets virkelige ledelse har  

 sit sæde.
 2. Fortjeneste, som et foretagende i en kontraherende  

 stat oppebærer ved driften af skibe i international trafik, kan beskattes i  

 begge de kontraherende stater i henhold til hver af de kontraherende staters  

 lovgivning.
3. Hvor et foretagende i en kontraherende stat  

 oppebærer fortjeneste som anført i stk. 2 ved virksomhed i den anden  

 kontraherende stat, skal 4. Bestemmelsen i stk. 1 skal også finde anvendelse på  

 fortjeneste ved deltagelse i en pool, i et konsortium eller i en  

 international trafikorganisation.
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige foretagender, kan enhver  

 fortjeneste, som, hvis disse vilkår ikke havde foreligget, ville være  

 tilfaldet et af disse foretagender, medregnes til dette foretagendes  

 fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 hjemmehørende i en kontraherende stat, til en person, som er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid beskattes i den  

 kontraherende stat, hvor det selskab, der udbetaler udbyttet, er  

 hjemmehørende, og i overensstemmelse med lovgivningen i denne stat, men den  

 skat, der pålægges, må ikke overstige 15 pct. af bruttoudbyttet.
 Dette stk. medfører ingen begrænsninger i adgangen til at beskatte  

 selskabet af den fortjeneste, hvoraf udbyttet er udbetalt.
 3. Udtrykket "udbytte" betyder i denne  

 artikel indkomst af aktier eller andre rettigheder, bortset fra  

 gældsfordringer, til andel i fortjeneste, såvel som indkomst af andre  

 selskabsrettigheder, der er genstand for samme skattemæssige behandling som  

 indkomst af aktier i henhold til skattelovgivningen i den stat, i hvilken det  

 selskab, der foretager udlodningen, er hjemmehørende.
4. Bestemmelserne i stk. 1 og 2 finder ikke anvendelse  

 i tilfælde, hvor udbyttet oppebæres af en person, der er hjemmehørende i en  

 kontraherende stat, og som i den anden kontraherende stat, i hvilken det  

 selskab, der udbetaler udbyttet, er hjemmehørende, udøver erhvervsvirksomhed  

 gennem et der beliggende fast driftssted eller udøver frit erhverv i denne  

 anden stat fra et der beliggende fast sted og de rettigheder, der ligger til  

 grund for udlodningen, har direkte forbindelse med et sådant fast driftssted  

 eller fast sted.
I så fald skal bestemmelserne i henholdsvis artikel 7 eller  

 artikel 15 finde anvendelse.
 5. Hvor et selskab, som er hjemmehørende i en  

 kontraherende stat, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som udbetales af selskabet undtagen i tilfælde, hvor sådant udbytte udbetales  

 til en person, der er hjemmehørende i denne anden stat eller i tilfælde, hvor  

 de rettigheder, der ligger til grund for udlodningen, har direkte forbindelse  

 med et fast driftssted eller et fast sted beliggende i denne anden stat, og  

 heller ikke underkaste selskabets ikke-udloddede fortjeneste nogen skat på  

 ikke-udloddet fortjeneste, selv om det udbetalte udbytte eller den  

 ikke-udloddede fortjeneste helt eller delvis består af fortjeneste eller  

 indkomst fra kilder i denne anden stat.
Artikel 11 Renter 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
 2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat, der pålægges, må ikke overstige 12  

 1/2 pct. af rentebeløbet.
3. Udtrykket "rente" betyder i denne artikel  

 indkomst af gældsfordringer af enhver art, hvad enten de er sikrede ved pant  

 eller ikke, og hvad enten de indeholder en ret til andel i skyldnerens  

 fortjeneste eller ikke, og i særdeleshed indkomst af statsgældsbeviser og  

 indkomst af obligationer eller forskrivninger, herunder præmier og gevinster,  

 der knytter sig til obligationer eller forskrivninger.
Straftillæg for for  

 sen betaling anses ikke som renter i denne artikel.
4. Bestemmelserne i stk. 1 og 2 finder ikke anvendelse  

 i tilfælde, hvor renten oppebæres af en person, der er hjemmehørende i en  

 kontraherende stat, og som i den anden kontraherende stat, hvorfra renterne  

 hidrører, udøver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den fordring, der ligger til grund for den udbetalte rente, har direkte  

 forbindelse med et sådant fast driftssted eller fast sted.
I så fald skal  

 bestemmelserne i henholdsvis artikel 7 eller artikel 15 finde anvendelse.
5. Renter skal anses for at hidrøre fra en  

 kontraherende stat, hvis de betales af denne kontraherende stat selv, af en  

 politisk underafdeling deraf, af en lokal myndighed deri eller af en person,  

 der er hjemmehørende i denne stat.
Såfremt den person, der betaler renten,  

 hvad enten han er hjemmehørende i en kontraherende stat eller ej, imidlertid  

 har et fast driftssted i en kontraherende stat, i forbindelse med hvilket den  

 gæld, hvoraf renten betales, er stiftet, og sådan rente afholdes af dette  

 faste driftssted, skal sådan rente anses for at hidrøre fra den kontraherende  

 stat, hvori det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal den overskydende del af beløbet kunne  

 beskattes i overensstemmelse med lovgivningen i hver af de kontraherende  

 stater under behørig hensyntagen til de øvrige bestemmelser i denne  

 overenskomst.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan beskattes i denne anden stat.
 2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat, men den skat, der pålægges, må ikke overstige 20  

 pct. af royaltybeløbet.
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm, ethvert patent,varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at anvende industrielt, kommercielt  

 eller videnskabeligt udstyr eller for oplysninger om industrielle,  

 kommercielle eller videnskabelige erfaringer.
4. Bestemmelserne i stk. 1 og 2 finder ikke anvendelse  

 i tilfælde, hvor royalties oppebæres af en person, der er hjemmehørende i en  

 kontraherende stat, og som i den anden kontraherende stat, hvorfra nævnte  

 royalties hidrører, udøver erhvervsvirksomhed gennem et der beliggende fast  

 driftssted eller udøver frit erhverv i denne anden stat fra et der beliggende  

 fast sted, og den rettighed eller ejendom, som ligger til grund for de  

 udbetalte royalties, har direkte forbindelse med sådant fast driftssted eller  

 fast sted.
I så fald skal bestemmelserne i henholdsvis artikel 7 eller  

 artikel 15 finde anvendelse.
5. Royalties skal anses for at hidrøre fra en  

 kontraherende stat, hvis de betales af denne kontraherende stat selv, af en  

 politisk underafdeling deraf, af en lokal myndighed deri eller af en person,  

 der er hjemmehørende i denne stat.
Såfremt den person, der betaler royalties,  

 hvad enten han er hjemmehørende i en kontraherende stat eller ej, imidlertid  

 har et fast driftssted i en kontraherende stat, i forbindelse med hvilket  

 forpligtelsen til at betale royalties er stiftet, og sådanne royalties  

 afholdes af dette faste driftssted, skal sådanne royalties anses for at  

 hidrøre fra den kontraherende stat, hvori det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de erlægges,  

 overstiger det beløb, som ville være blevet aftalt, såfremt den nævnte  

 forbindelse ikke havde foreligge, skal bestemmelserne i denne artikel alene  

 finde anvendelse på det sidstnævnte beløb.
I så fald skal den overskydende  

 del af det erlagte beløb kunne beskattes i overensstemmelse med lovgivningen  

 i hver af de kontraherende stater under behørig hensyntagen til de øvrige  

 bestemmelser i denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom, som  

 defineret i artikel 6, stk. 2, kan beskattes i den kontraherende stat, hvori  

 ejendommen er beliggende.
 2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en kontraherende stat har i den anden  

 kontraherende stat, eller ved afståelse af aktiver, der ikke består i fast  

 ejendom, og som hører til et fast sted, som en person hjemmehørende i en  

 kontraherende stat anvender til udøvelse af frit erhverv i den anden  

 kontraherende stat, herunder også fortjeneste ved salg af et sådant fast  

 driftssted (særskilt eller sammen med hele foretagendet), eller af et sådant  

 fast sted, kan beskattes i denne anden stat.
 Fortjeneste ved afståelse af aktiver af den i artikel 23, stk. 3,  

 omhandlede art, der ikke består i fast ejendom, kan dog kun beskattes i den  

 kontraherende stat, der i henhold til den nævnte artikel har  

 beskatningsretten til de omhandlede aktiver.
 3. Fortjeneste ved afståelse af alle andre aktiver end  

 de i stk. 1 og 2 omhandlede kan kun beskattes i den kontraherende stat, hvori  

 afhænderen er hjemmehørende.
Artikel 14 Eksperthonorarer 1. Eksperthonorarer, der hidrører fra en kontraherende  

 stat og betales til en person, der er hjemmehørende i den anden kontraherende  

 stat, kan beskattes i denne anden stat.
 2. Sådanne eksperthonorarer kan imidlertid beskattes i  

 den kontraherende stat, hvorfra de hidrører, og i overensstemmelse med  

 lovgivningen i denne stat, men den skat, der pålægges, må ikke overstige 20  

 pct. af honorarernes bruttobeløb.
 3. Udtrykket "eksperthonorarer" betyder i  

 denne artikel betalinger af enhver art til enhver person, med undtagelse af  

 ansatte hos den person, der foretager udbetalingen, som vederlag for enhver  

 tjeneste af administrativ, teknisk, faglig eller konsultativ art.
4. Bestemmelserne i stk. 1 og 2 finder ikke anvendelse  

 i tilfælde, hvor eksperthonorarer oppebæres af en person, der er  

 hjemmehørende i en kontraherende stat, og som i den anden kontraherende stat,  

 hvorfra honorarerne hidrører, udøver erhvervsvirksomhed gennem et der  

 beliggende fast driftssted, eller udøver frit erhverv i denne anden stat fra  

 et der beliggende fast sted, og nævnte honorarer har direkte forbindelse med  

 sådant fast driftssted eller fast sted.
I så fald skal bestemmelserne i  

 henholdsvis artikel 7 eller artikel 15 finde anvendelse.
5. Eksperthonorarer skal anses for at hidrøre fra en  

 kontraherende stat, hvis de udbetales af denne kontraherende stat selv, af en  

 politisk underafdeling deraf, af en lokal myndighed deri eller af en person,  

 der er hjemmehørende i denne stat.
Såfremt den person, der betaler  

 honorarerne, hvad enten han er hjemmehørende i en kontraherende stat eller  

 ej, imidlertid har et fast driftssted i en kontraherende stat, i forbindelse  

 med hvilket forpligtelsen til at udrede eksperthonorarerne er stiftet, og  

 sådanne honorarer afholdes af dette faste driftssted, skal sådanne honorarer  

 anses for at hidrøre fra den kontraherende stat, hvori det faste driftssted  

 er beliggende.
Artikel 15 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en kontraherende stat, kan kun beskattes i denne stat,  

 medmindre den pågældende har et fast sted, der til stadighed står til hans  

 rådighed i den anden kontraherende stat med henblik på udøvelse af hans  

 virksomhed.
Såfremt han har et sådant fast sted, kan indkomsten beskattes i  

 den anden kontraherende stat, men kun i det omfang, den kan henføres til  

 dette faste sted.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 16 Personlige tjenesteydelser 1. Medmindre bestemmelserne i artiklerne 17, 19, 20 og  

 21 finder anvendelse, kan gage, løn og andet lignende vederlag for personlige  

 tjenesteydelser oppebåret af en person, som er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, der  

 hidrører derfra, beskattes i denne anden stat.
2. Uanset bestemmelserne i stk. 1 kan vederlag,som en  

 person, der er hjemmehørende i en kontraherende stat, oppebærer for  

 tjenesteydelser udført i den anden kontraherende stat, kun beskattes i den  

 førstnævnte stat, såfremt 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, beskattes i den kontraherende stat, i  

 hvilken foretagendets virkelige ledelse har sit sæde.
 Når en i Danmark hjemmehørende person modtager vederlag for personligt  

 arbejde, udført på et af Scandinavian Airlines System (SAS) i international  

 trafik drevet luftfartøj, kan et sådant vederlag kun beskattes i Danmark.
Artikel 17 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 18 Kunstnere og sportsfolk 1. Uanset bestemmelserne i artiklerne 15 og 16 kan  

 indkomst, som erhverves af professionelle kunstnere såsom teater-, film-,  

 radio- eller fjernsynskunstnere og musikere samt af sportsfolk, for deres i  

 denne egenskab udøvede virksomhed, beskattes i den kontraherende stat, i  

 hvilken denne virksomhed er udøvet.
 2. I tilfælde, hvor indkomst ved den virksomhed, som  

 udføres af en kunstner eller en sportsmand, ikke tilfalder kunstneren eller  

 sportsmanden selv, men en anden person, kan denne indkomst uanset  

 bestemmelserne i artiklerne 7, 15 og 16 beskattes i den kontraherende stat, i  

 hvilken kunstnerens eller sportsmandens virksomhed er udøvet.
 3. Bestemmelserne i stykke 1 og 2 skal ikke finde  

 anvendelse på optræden af kunstnere og sportsfolk, hvis deres besøg i en  

 kontraherende stat helt eller i alt væsentligt er støttet af offentlige  

 midler fra den anden kontraherende stat.
Artikel 19 Pensioner og sociale ydelser 1. Medmindre bestemmelserne i artikel 20, stk. 2  

 finder anvendelse, kan pensioner og lignende vederlag, der udbetales for  

 tidligere tjenesteydelser til en person, der er hjemmehørende i en  

 kontraherende stat, kun beskattes i denne stat.
 2. Udbetalinger i henhold til  

 socialforsikringslovgivningen i en kontraherende stat kan, uanset  

 bestemmelsen i stk. 1, beskattes i denne stat.
Artikel 20 Offentligt hverv 1. a) Vederlag, undtagen pensioner, der udbetales af  

 en kontraherende stat, af en af dens politiske underafdelinger eller lokale  

 myndigheder til en fysisk person for varetagelsen af hverv for denne stat  

 eller dens underafdeling eller lokale myndighed, kan kun beskattes i denne  

 stat.
 2. a) Enhver pension, som betales direkte af - eller  

 af fonds oprettet af - en kontraherende stat, eller af en af dens politiske  

 underafdelinger eller lokale myndigheder til en fysisk person for  

 varetagelsen af hverv for denne stat eller dens underafdeling eller lokale  

 myndighed, kan kun beskattes i denne stat.
 3. Bestemmelserne i artiklerne 16, 17 og 19 finder  

 anvendelse på vederlag og pensioner, der udbetales for hverv i forbindelse  

 med erhvervsvirksomhed, der drives af en kontraherende stat eller af en af  

 dens politiske underafdelinger eller lokale myndigheder.
Artikel 21 Studerende 1. Beløb, som en studerende, en forretningselev, en  

 lærling eller en landbrugs- eller skovbrugselev, som er, eller som,  

 umiddelbart før han aflægger besøg i en kontraherende stat, var hjemmehørende  

 i den anden kontraherende stat, og som udelukkende opholder sig i den  

 førstnævnte stat i uddannelses- eller oplæringsøjemed, modtager til sit  

 underhold, sin uddannelse eller sin oplæring, skal ikke beskattes i den  

 førstnævnte stat under forudsætning af, at sådanne beløb betales til ham fra  

 kilder uden for denne stat.
2. En fysisk person, som, medens han studerer ved et  

 universitet eller anden anerkendt undervisningsanstalt i en kontraherende  

 stat, har beskæftigelse, enten i denne kontraherende stat eller i den anden  

 kontraherende stat, i en eller flere perioder, der tilsammen ikke overstiger  

 183 dage inden for vedkommende kalenderår, skal ikke i den kontraherende  

 stat, hvori arbejdet er udført, beskattes af vederlaget derfor, såfremt Artikel 22 Andre indkomster Indkomster, der oppebæres af en i en kontraherende stat hjemmehørende  

 person, og som ikke er omtalt i de foregående artikler i denne overenskomst,  

 kan, uanset hvorfra de hidrører, kun beskattes i denne stat.
Artikel 23 Formue 1. Formue bestående i fast ejendom, som defineret i  

 artikel 6, stk. 2, kan beskattes i den kontraherende stat, hvori ejendommen  

 er beliggende.
 2. Formue bestående i aktiver bortset fra fast  

 ejendom, som udgør en del af erhvervsformuen i et foretagendes faste  

 driftssted, eller som hører til et fast sted, der anvendes til udøvelse af  

 frit erhverv, kan beskattes i den kontraherende stat, hvori det faste  

 driftssted eller det faste sted er beliggende.
 3. Skibe og luftfartøjer, der benyttes i international  

 trafik,og aktiver bortset fra fast ejendom, som anvendes ved driften af  

 sådanne skibe og luftfartøjer, kan kun beskattes i den kontraherende stat,  

 hvori foretagendets virkelige ledelse har sit sæde.
 4. Alle andre arter af formue tilhørende en person,  

 som er hjemmehørende i en kontraherende stat, kan kun beskattes i denne stat.
Artikel 24 Ophævelse af dobbeltbeskatning 1. Hvor en person, der er hjemmehørende i Danmark,  

 oppebærer indkomst eller ejer formue, som ifølge bestemmelserne i denne  

 overenskomst kan beskattes i Tanzania, skal Danmark 2. Fradragsbeløbet skal imidlertid ikke i noget  

 tilfælde kunne overstige den del af henholdsvis indkomstskatten eller  

 formueskatten, beregnet før sådant fradrag er givet, der svarer til den  

 indkomst eller formue, som kan beskattes i Tanzania.
3. Med forbehold af bestemmelserne i Tanzanias  

 lovgivning om indrømmelse til en person hjemmehørende i Tanzania af fradrag i  

 tanzaniansk skat for skat, der skal betales i et område uden for Tanzania,  

 skal dansk skat, som direkte eller ved indeholdelse skal erlægges i henhold  

 til Danmarks lovgivning og i overensstemmelse med denne overenskomst af  

 indkomst fra kilder i Danmark, tillades fradraget i tanzaniansk skat, som  

 skal erlægges af denne indkomst.
Fradraget skal dog ikke kunne overstige den  

 tanzanianske skat, således som denne er beregnet, inden fradraget er givet,  

 der svarer til den indkomst, som hidrører fra Danmark.
 4. Hvor en person, der er hjemmehørende i en  

 kontraherende stat, oppebærer indkomst eller ejer formue, som ifølge  

 bestemmelserne i denne overenskomst kun kan beskattes i den anden  

 kontraherende stat, kan den førstnævnte stat medregne indkomsten eller  

 formuen i beskatningsgrundlaget, men skal i skatten af indkomsten eller  

 formuen fradrage den del af indkomstskatten, respektive formueskatten, som  

 svarer til den indkomst, der hidrører fra den anden kontraherende stat, eller  

 den formue, der ejes i den anden kontraherende stat.
 5. I stk. 1 a) og 2 skal udtrykket "skat, som er  

 betalt i Tanzania" anses for at omfatte ethvert beløb, som i noget år  

 skulle have været betalt som tanzaniansk skat, hvis ikke der havde været tale  

 om:
 6. Bestemmelserne i stk. 5 (i) skal finde anvendelse i  

 de første 10 år, i hvilke denne overenskomst er i kraft, men de kompetente  

 myndigheder i de kontraherende stater kan rådføre sig med hinanden med  

 henblik på at afgøre om denne tidsfrist skal forlænges.
Artikel 25 Ikke-diskriminering 1. Statsborgere i en kontraherende stat, skal, uanset  

 om de er hjemmehørende i en af de kontraherende stater eller ej, ikke i den  

 anden kontraherende stat kunne underkastes nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive underkastet.
 2. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mindre gunstig i denne anden stat end beskatningen af foretagender  

 i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en  

 kontraherende stat til at tilstå personer, som er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område som følge af personlig stilling eller forsørgerpligt over for familie.
 3. Med undtagelse af de tilfælde, hvor bestemmelserne  

 i artikel 9, artikel 11, stk. 6, eller artikel 12, stk. 6, finder anvendelse,  

 skal renter, royalties og andre betalinger fra et foretagende i en  

 kontraherende stat til en person, hjemmehørende i den anden kontraherende  

 stat, kunne fratrækkes ved opgørelsen af den skattepligtige indkomst for et  

 sådant foretagende under samme betingelser, som ville finde anvendelse, hvis  

 betalingerne var sket til en person hjemmehørende i den førstnævnte stat.
 Tilsvarende skal enhver gæld, som et foretagende i en kontraherende stat  

 har til en person hjemmehørende i den anden kontraherende stat, kunne  

 fratrækkes ved opgørelsen af den skattepligtige formue for et sådant  

 foretagende på samme måde, som hvis gælden var blevet stiftet over for en  

 person hjemmehørende i den førstnævnte stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer hjemmehørende i den anden kontraherende stat, skal ikke  

 i den førstnævnte kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i  

 denne førstnævnte stat er eller måtte blive underkastet.
 5. Udtrykket "beskatning" betyder i denne  

 artikel de skatter, der er omfattet af denne overenskomst.
Artikel 26 Fremgangsmåden ved indgåelse af gensidige aftaler 1. Såfremt en i en kontraherende stat hjemmehørende  

 person mener, at foranstaltninger, truffet af en af de kontraherende stater,  

 for ham medfører eller vil medføre en beskatning, som ikke er i  

 overensstemmelse med denne overenskomst, kan han uanset hvilke retsmidler der  

 måtte være fastsat i disse staters nationale lovgivning, indbringe sin sag  

 for den kompetente myndighed i den kontraherende stat, i hvilken han er  

 hjemmehørende.
Klagen skal indgives inden tre år fra den dag, hvor der er  

 givet ham underretning om den foranstaltning, der medfører beskatning, som  

 ikke er i overensstemmelse med overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til fastsatte forældelsesfrister i staternes nationale  

 lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Hvor det for tilvejebringelsen af  

 en aftale skønnes ønskeligt, at der finder en mundtlig forhandling sted, kan  

 en sådan finde sted i et udvalg bestående af repræsentanter for de kompetente  

 myndigheder i de kontraherende stater.
 5. De kontraherende staters kompetente myndigheder  

 skal fastsætte de nærmere regler for praktiseringen af begrænsningerne i stk.  

 2 i artiklerne 10, 11, 12 og 14.
Artikel 27 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst eller den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning ikke strider mod denne overenskomst.
Udveksling af  

 oplysninger er ikke begrænset af artikel 1. Alle oplysninger, der modtages af  

 en kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning eller opkrævning  

 af, retsforfølgelse vedrørende eller klagebehandling i forbindelse med de  

 skatter, der er omfattet af overenskomsten.
Sådanne personer eller  

 myndigheder må kun benytte oplysningerne til nævnte formål.
De omhandlede  

 personer eller myndigheder kan meddele oplysningerne under offentlige  

 domstolsforhandlinger eller i retslige afgørelser.
 2. Bestemmelserne i stk. 1 skal i intet tilfælde kunne  

 fortolkes således, at der pålægges nogen af de kontraherende stater pligt  

 til:
Artikel 28 Diplomatiske og konsulære embedsmænd Intet i denne overenskomst berører de skattemæssige begunstigelser, som i  

 kraft af folkerettens almindelige regler eller særlige overenskomster  

 tilkommer diplomatiske eller konsulære embedsmænd.
Artikel 29 Territorial udvidelse Denne overenskomst kan enten i sin helhed eller med de nødvendige  

 ændringer udvides til enhver del af Danmarks territorium, der særligt er  

 blevet holdt uden for overenskomstens anvendelse, og som pålægger skatter af  

 væsentlig samme karakter, som de skatter, overenskomsten finder anvendelse  

 på.
Enhver sådan udvidelse skal have virkning fra det tidspunkt og være  

 undergivet sådanne ændringer og betingelser, herunder vedrørende opsigelse,  

 som måtte blive fastsat og aftalt mellem de kontraherende stater i noter, der  

 skal udveksles ad diplomatisk vej.
Artikel 30 Ikrafttræden 1. Denne overenskomst skal træde i kraft den dag, da  

 der i Tanzania og Danmark er truffet den sidste af de foranstaltninger, som  

 er nødvendige, for at overenskomsten kan træde i kraft henholdsvis i Tanzania  

 og i Danmark.
2. De kontraherende stater skal underrette hinanden,  

 når de i denne artikels stk. 1 anførte betingelse er opfyldt.
Sådan  

 underretning skal udveksles i Dar-es-Salaam så snart som muligt.
 3. Denne overenskomst skal træde i kraft efter  

 udvekslingen af nævnte underretninger og skal have virkning for så vidt angår  

 indkomst, der erhverves fra og med den 1. januar, der følger umiddelbart  

 efter det år, i hvilket udvekslingen af underretninger finder sted og for så  

 vidt angår formue, der er ansat for det kalenderår, der følger umiddelbart  

 efter det, i hvilket udvekslingen af underretninger finder sted.
 4. De ordninger med hensyn til undgåelse af  

 dobbeltbeskatning for så vidt angår indkomstskat og skatter af lignende  

 karakter, som er aftalt mellem regeringen i Danmark og regeringen i Det  

 forenede Kongerige ved en overenskomst af 27. marts 1950, og som har fundet  

 anvendelse, overfor Tanganyika og Zanzibar ved notevekslinger af 17. januar  

 1959 og 31. oktober 1960, og som er forblevet i kraft til denne dag ved  

 notevekslinger af 13. marts 1964 og 4. august 1964, skal ophøre at have  

 virkning fra den dag, hvor nærværende overenskomst får virkning.
Artikel 31 Opsigelse Denne overenskomst skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej ved at give meddelelse om opsigelse mindst  

 seks måneder før udgangen af ethvert kalenderår, som følger efter en periode  

 på 5 år fra den dag, hvor overenskomsten træder i kraft.
I så fald skal  

 overenskomsten ophøre at have virkning for så vidt angår indkomst, der  

 erhverves fra og med den 1. januar, der følger umiddelbart efter det år, i  

 hvilket opsigelsen er givet og for så vidt angår formue, der er ansat for det  

 kalenderår, der følger umiddelbart efter det, i hvilket opsigelsen er givet.
 Til bekræftelse heraf har de undertegnede dertil behørigt befuldmægtigede  

 underskrevet denne overenskomst.
 Udfærdiget i København, den 6. maj 1976  

 i to eksemplarer på engelsk.
 For Kongeriget Danmarks regering:
Svend Jakobsen For Den forenede Republik Tanzanias regering:
Amir H.
Jamal Overenskomsten trådte i medfør af artikel 30, stk. 1 i kraft den 31.  

 december 1976.
 Samme dato ophører den i artikel 30, stk. 4 nævnte overenskomst at have  

 virkning for Tanzanias vedkommende, jfr. udenrigsministeriets bekendtgørelser  

 nr. 44 af 13. juli 1950, nr. 41 af 16. september 1959 og nr. 54 af 7. maj  

 1965, Lovtidende C.
 Overenskomsten finder ikke anvendelse for Færøerne og Grønland.
 Udenrigsministeriet, den 7. februar  

 1977.
K.
B.
Andersen.
