Bekendtgørelse om de tidsmæssige  

 rammer for udarbejdelse af rammer for anvendelse og indbyrdes prioritering af  

 de samlede radiofrekvensressourcer I medfør af § 2, stk. 9, i lov nr. 394 af 10. juni 1997  

 om radiokommunikation og tildeling af radiofrekvenser, som ændret ved  

 lov nr. 1096 af 29. december 1999, fastsættes:
 § 1. Af § 2, stk. 3, nr. 1, jf.  

 § 2, stk. 2, i lov om radiokommunikation og tildeling af  

 radiofrekvenser fremgår, at Telestyrelsen forelægger  

 forskningsministeren forslag til målsætninger for Danmarks  

 deltagelse i internationale forhandlinger og indgåelse af aftaler om  

 frekvensallokering.
 Stk. 2. Forelæggelse, som nævnt i stk. 1,  

 skal ske senest 1 måned efter, at den endelige dagsorden for den  

 internationale World Radiocommunication Conference (WRC) er godkendt af  

 medlemsstaterne i International Telecommunication Union (ITU).
 Stk. 3. Af § 2, stk. 1, i lov om radiokommunikation  

 og tildeling af radiofrekvenser følger, at forskningsministeren  

 på grundlag af det i stk. 1 nævnte forslag fastsætter  

 målsætningerne for Danmarks deltagelse i internationale  

 forhandlinger og indgåelse af aftaler om frekvensallokering.
Stk. 4. Inden forskningsministerens fastsættelse af  

 målsætninger som nævnt i stk. 3 forelægger  

 forskningsministeren Telestyrelsens forslag som nævnt i stk. 1 for  

 et bredt udsnit af repræsentanter for brugere af telekommunikation,  

 selskaber m.v. inden for telesektoren og andre relevante parter til  

 kommentarer.
Forelæggelsen skal ske senest 3 måneder efter  

 modtagelsen af forslaget.
 Stk. 5. Af § 2, stk. 5, i lov om radiokommunikation  

 og tildeling af radiofrekvenser fremgår, at forskningsministeren ved  

 fastlæggelsen af målsætningerne for Danmarks deltagelse i  

 internationale forhandlinger og indgåelse af aftaler om  

 frekvensallokering kan fravige det af Telestyrelsen forelagte forslag.
 § 2. Af § 2, stk. 3, nr. 2-3, jf.  

 § 2, stk. 2, i lov om radiokommunikation og tildeling af  

 radiofrekvenser fremgår, at Telestyrelsen forelægger  

 forskningsministeren forslag til frekvensallokerings- og anvendelsesplan  

 (frekvensplan) for de efterfølgende 5 år samt eventuelle forslag  

 om anvendelse af frekvensadministrative metoder som nævnt i lovens  

 kapitel 3 inden for konkrete dele af frekvensplanen.
 Stk. 2. Forelæggelse som nævnt i stk. 1 skal  

 ske senest 6 måneder efter, at den internationale World  

 Radiocommunication Conference (WRC) er afholdt.
 Stk. 3. Af § 2, stk. 1, i lov om radiokommunikation  

 og tildeling af radiofrekvenser følger, at forskningsministeren  

 på grundlag af det i stk. 1 nævnte forslag fastsætter  

 frekvensallokerings- og anvendelsesplanen (frekvensplanen) for de  

 efterfølgende 5 år samt eventuelle forslag om anvendelse af  

 frekvensadministrative metoder som nævnt i lovens kapitel 3 inden for  

 konkrete dele af frekvensplanen.
Stk. 4. Inden forskningsministerens fastsættelse af  

 målsætninger som nævnt i stk. 3 forelægger  

 forskningsministeren Telestyrelsens forslag som nævnt i stk. 1 for  

 et bredt udsnit af repræsentanter for brugere af telekommunikation,  

 selskaber m.v. inden for telesektoren og andre relevante parter til  

 kommentarer.
Forelæggelsen skal ske senest 3 måneder efter  

 modtagelsen af forslaget.
 Stk. 5. Af § 2, stk. 5, i lov om radiokommunikation  

 og tildeling af radiofrekvenser fremgår, at forskningsministeren ved  

 fastlæggelsen af frekvensallokerings- og anvendelsesplanen  

 (frekvensplanen) for de efterfølgende 5 år samt eventuelle  

 forslag om anvendelse af frekvensadministrative metoder som nævnt i  

 lovens kapitel 3 inden for konkrete dele af frekvensplanen kan fravige  

 Telestyrelsens forslag efter stk. 1.
 § 3. Bekendtgørelsen træder i kraft den 31.  

 januar 2000.
