Skrivelse om statsrefusion af sociale udgifter  

 i regnskabsåret 2000 Ikke indberetning over nettet Til samtlige (amts)kommuner og (amts)kommunale  

 revisorer Til brug for (amts)kommunens anmodning om statsrefusion af  

 sociale udgifter for januar, april, juli og oktober kvartaler 2000 sender  

 Socialministeriet hermed 12 skemaer vedrørende forskudsrefusion  

 2000 og 12 skemaer vedrørende løbende restafregning 2000  

(3 skemaer pr. kvartal) Ændring af indsendelsesfrister (Amts)kommunen skal være opmærksom på at  

 der er sket ændring af fristen for indsendelse af skemaerne til  

 Socialministeriet.
I hvert kvartal skal ét eksemplar af  skemaet for  

 henholdsvis forskudsrefusionen og den løbende restafregning indsendes  

 til  Socialministeriet på følgende datoer:
10. november 1999 indsendes forskud, 1.  

 kvartal 2000 og løbende restafregning, 4. kvartal 1999, 10. marts 2000 indsendes
forskud, 2. kvartal 2000 og løbende restafregning, 1. kvartal  

 2000, 1. juni 2000 indsendes forskud, 3. kvartal  

 2000 og løbende restafregning, 2. kvartal 2000, 1. september 2000 indsendes forskud, 4.  

 kvartal 2000 og løbende restafregning, 3. kvartal 2000 og 10. november 2000 indsendes forskud, 1.  

 kvartal 2001 og løbende restafregning, 4. kvartal 2000.
 Bemærk at ny indsendelsesfrist for løbende  

 restafregning 4. kvartal 1999 er 10. november 1999. Fristen angivet på  

 udsendte skema gælder ikke mere.
 Indberetning af refusionstal over internettet.
Der er stadig godt 50 (amts)kommuner der endnu ikke  

 indberetter de sociale udgifter over nettet, deriblandt jeres kommune.
Efter  

 overgang til ny refusionsmodel med løbende restafregning er der, som  

 vi tidligere har oplyst, flere fordele for kommunen ved at bruge nettet.
Et  

 yderligere argument for nettet er at en del fejl i tallene, som skyldes den  

 manuelle behandling, undgås.
Vi vil derfor igen opfordre kommunen til  

 at benytte nettet.
Tilmeldingsskema vedlægges.
 Bemærkninger vedrørende nogle konti.
 Repatriering.
Som følge af Repatrieringsloven af 2. juni 1999,  

 der træder i kraft 1. januar 2000, ophæves §§ 86 og 87 i Lov  

 om aktiv socialpolitik.
Som konsekvens heraf er følgende konti  

 på Socialministeriets skemaer vedrørende statsrefusion af  

 sociale udgifter nedlagt med virkning fra 1. januar 2000 (jf.  

 Indenrigsministeriets Supplerende orientering om ændringer i  

 "Budget- og regnskabssystem for kommuner og amtskommuner" af 8.  

 september 1999):
5.01.07 Hjælp til repatriering (aktivlovens  

 §§ 86 og 87) 5.04.13 Hjælp til flygtninge efter § 86 i de  

 første 18 måneder med 100 pct. refusion 5.04.15 Hjælp efter § 86 til uledsagede  

 flygtningebørn og handicappede flygtninge med 100 pct. refusion Udgifter efter Repatrieringsloven fra 1. januar 2000 skal  

 anmeldes til refusion i Indenrigsministeriet.
Sygedagpenge Med Lov nr. 391 af 2. juni 1999 om ændring af lov om  

 dagpenge ved sygdom eller fødsel (Ændret finansiering af  

 kommunernes udgifter til sygedagpenge efter 52 uger) blev finansieringen af  

 kommunernes udgifter til sygedagpenge ændret.
Med virkning fra 5. juli  

 1999 skal kommunerne selv fuldt ud afholde udgiften til sygedagpenge, der  

 udbetales efter 52 uger regnet fra 1. fraværsdag i det aktuelle  

 sygefravær og ansættelsesforhold.
Lovændringen har virkning  

 for sager, hvor der den 5. juli 1999 eller senere er udbetalt sygedagpenge  

 for mere end 52 uger.
 Som følge af lovændringen er der i Budget- og  

 regnskabssystem for kommuner og amtskommuner på funktion 5.71 oprettet  

 en ny gruppering 01 Sygedagpenge efter 52 uger uden refusion. (Jf.  

 Indenrigsministeriets Orientering om ændringer i "Budget- og  

 regnskabssystem for kommuner og amtskommuner" af 13. juli 1999).
 På Socialministeriets skemaer vedrørende  

 statsrefusion af sociale udgifter er konto 5.71.03 "Sygedagpenge (ud  

 over 8 uger)" som følge af lovændringen desuden  

 ændret til 5.71.03 "Sygedagpenge med 50 pct. refusion (efter 8  

 uger til og med 52. uge)".
Med Lov nr. 393 af 2. juni 1999 om ændring af lov om  

 dagpenge ved sygdom eller fødsel (Ophævelse af sondringen mellem  

 offentlige og private arbejdsgivere mv.) ophæves sondringen mellem  

 offentlige og private arbejdsgivere.
Lovændringen træder i kraft  

 1. januar 2000 og har virkning for sygdomstilfælde, der indtræder  

 den 1. januar 2000 eller senere.
Hidtil har de offentlige arbejdsgivere været  

 forpligtiget til at afholde udgiften til sygedagpenge fra 1. fraværsdag  

 og i hele sygeperioden.
Med lovændringen ligestilles offentlige  

 arbejdsgivere med private arbejdsgivere i relation til betaling af  

 sygedagpenge, således at alle arbejdsgivere herefter kun skal afholde  

 udgiften til sygedagpenge i de første 2 uger af den ansattes  

 fravær.
Efter de første to uger udbetales dagpengene af kommunen  

 også for offentligt ansatte og refunderes fuldt ud af staten til og med  

 8. uge efter den ansattes 1. hele fraværsdag.
Efter 8. uge til og med  

 52. uge refunderes kommunens udgifter til sygedagpenge med 50 pct. af  

 staten.
 Kommunen skal således på skemaerne  

 vedrørende statsrefusion af sociale udgifter anmelde udgifterne til  

 sygedagpenge for både offentligt og private ansatte på konto  

 8.52.13 Sygedagpenge med 100 pct. refusion (de første 8 uger) og konto  

 5.71.03 Sygedagpenge med 50 pct. refusion (efter 8 uger til og med 52.  

 uge).
 Spørgsmål til ovenstående rettes til  

 Per Kampmann på tlf. 33 92 47 43.
