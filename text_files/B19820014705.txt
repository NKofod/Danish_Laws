 I medfør af § 2, stk. 2, nr. 1, § 19, stk. 4 og § 33, stk. 3 i lov nr. 195  

 af 26. maj 1965 om saltvandsfiskeri, således som denne er ændret senest ved  

 lov nr. 209 af 16. maj 1978, fastsættes:
 § 1.  Intet fiskeri må finde sted nærmere end 500  

 meter fra udløbet af følgende åer og bække:
 1. Mølle å.
 2. Rud bæk.
 3. Åbæk (Stenbjerg Mølle bæk).
 Stk. 2.  I tiden fra 2 måneder før den for farvet laks  

 og havørred fastsatte fredningstids begyndelse og til fredningstidens udløb  

 må intet fiskeri finde sted nærmere end 500 meter fra udløbet af følgende  

 bække og vandløb:
 1. Dyrbæk.
 2. Farversmølle bæk.
 3. Skelbæk.
 4. Vandløb ved dyrehave.
 5. Ellebæk.
 Stk. 3.  I månederne december, januar, februar og marts  

 forbydes alt fiskeri inden for en afstand af 500 meter fra Enstedværkets  

 kølevandsudløb.
 § 2.  I lige linie ud for de i § 1, stk. 1 og 2 nævnte  

 åer, bække og vandløbs udmundinger skal der altid være uhindret gennemgang  

 til de fastsatte fredningsbælter på en strækning, der har en bredde af mindst  

 500 meter og en længde af mindst 100 meter.
 § 3.  Ud over de i § 1 nævnte fredningsbælter findes  

 der i Åbenrå fjord (bestemt som vandområdet inden for linien mellem  

 nordspidsen af Varnæs Hoved og Knudshoved) ikke fredningsbælter i henhold til  

 lov om saltvandsfiskeri.
 § 4.  Overtrædelse af bestemmelserne i denne  

 bekendtgørelses § 1 og 2 straffes med bøde.
§ 5.  Bekendtgørelsen træder i kraft dagen efter  

 offentliggørelsen i Lovtidende.
Bekendtgørelsen har gyldighed til den 31.  

 januar 1987.
