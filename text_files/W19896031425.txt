Et finansieringsselskab K indbragte en klage vedrørende et K  

 tilhørende pantebrev, der var blevet slettet af tingbogen efter afholdt  

 tvangsauktion.
Klagen afvistes da den ikke vedrørte et privat kundeforhold.
Kendelse af 18. oktober 1989 i sag nr. 190/89 Et pantebrev i en fast ejendom tilhørende et finansieringsselskab K blev  

 efter afholdt tvangsauktion over ejendommen slettet af tingbogen som udækket.
 K, som ikke havde modtaget indkaldelse til tvangsauktionen, indbragte  

 sagen for Ankenævnet med påstand om, at enten det pengeinstitut P1, hos hvem  

 pantebrevet oprindelig havde været deponeret, eller det pengeinstitut P2,  

 hvortil pantebrevet var overført ca. 3 år før tvangsauktionen, blev  

 tilpligtet at erstatte K det tab, som K led ved, at pantebrevet var slettet  

 som udækket.
 P1 nedlagde påstand om frifindelse, mens P2 påstod afvisning.
 Ankenævnet afviste klagen med følgende bemærkninger:
»K er et finansieringsselskab, og klagen angår et selskabet  

 tilhørende pantebrev.
Klagen angår således ikke et privat kundeforhold og  

 findes - selv om tilsvarende problemstillinger ville kunne forekomme i et  

 privat kundeforhold - heller ikke at kunne sidestilles med en klage  

 vedrørende et privat kundeforhold.
Ankenævnet afviser derfor klagen i medfør  

 af vedtægternes § 2, stk. 2 og 3«.
