 Den 24. marts 1981 undertegnedes i Stockholm følgende overenskomst med  

 dertil hørende brevveksling mellem Danmark og Somalia om et dansk statslån  

 til Somalia:
Oversættelse OVERENSKOMST mellem Danmarks regering og Den somaliske demokratiske Republiks regering  

 om et dansk statslån til Den somaliske demokratiske Republik Danmarks regering og Den somaliske demokratiske Republiks regering, som  

 ønsker at styrke det traditionelle samarbejde og de venskabelige forbindelser  

 mellem deres lande, er blevet enige om, at der som et bidrag til Somalias  

 økonomiske udvikling skal ydes et dansk statslån til Den somaliske  

 demokratiske Republiks regering i overensstemmelse med følgende bestemmelser  

 i denne overenskomst og de vedføjede tillæg, der betragtes som en  

 integrerende del af overenskomsten:
Artikel I Lånet Danmarks regering (i det følgende benævnt »långiveren«) stiller  

 et lån på 45 (femogfyrre) millioner danske kroner til rådighed for Den  

 somaliske demokratiske Republiks regering (i det følgende benævnt  

 »låntageren«) til de i artikel VI i denne overenskomst omhandlede  

 formål.
Artikel II Lånekontoen 1. En konto betegnet »lånekonto nr. 1 for Den  

 somaliske demokratiske Republiks regering« (i det følgende benævnt  

 »lånekontoen«) skal efter låntagerens anmodning åbnes i Danmarks  

 Nationalbank (som handler på långiverens vegne) i favør af Central Bank of  

 Somali (som handler på låntagerens vegne). Långiveren skal sikre, at der  

 altid er tilstrækkelige midler til rådighed på lånekontoen til at sætte  

 låntageren i stand til at præstere rettidig betaling for kapitaludstyr og  

 tjenesteydelser, som tilvejebringes inden for lånebeløbet.
 2. Låntageren (eller Central Bank of Somali) skal på  

 de i denne overenskomst fastsatte vilkår være berettiget til på lånekontoen  

 at trække de beløb, der er nødvendige til betaling for kapitaludstyr eller  

 tjenesteydelser, som tilvejebringes i medfør af lånet.
Artikel III Rentefod Lånet ydes rentefrit.
Artikel IV Tilbagebetalinger 1. Låntageren skal tilbagebetale lånet i 79 halvårlige  

 afdrag, hvert på 560.000 danske kroner, første gang den 1. april 1991 og  

 sidste gang den 1. april 2030, samt et sidste afdrag på 760.000 danske kroner  

 den 1. oktober 2030.
 2. Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 9, skal der træffes  

 indbyrdes aftale om en ændret tidsplan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for det danske udenrigsministeriums løbende konto i  

 Danmarks Nationalbank.
Artikel VI Lånets anvendelse 1. Låntageren skal anvende lånet til finansiering af  

 import fra Danmark (herunder omkostninger ved transport fra Danmark til  

 Somalia) af sådant dansk kapitaludstyr, som skal benyttes til de i tillæg II  

 omhandlede projekter.
 2. Lånet kan endvidere anvendes til betaling for  

 danske tjenesteydelser, som er nødvendige for gennemførelsen af de i  

 vedhæftede tillæg II nævnte projekter, herunder især forundersøgelser i  

 forbindelse med investeringer, udarbejdelse af projekter, rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand under igangsætningsperioden  

 for virksomheder, som oprettes ved hjælp af lånet.
3. En del af lånet, dog ikke over 25 procent, kan  

 trækkes til dækning af lokale udgifter og indkøb af kapitaludstyr, der ikke  

 hidrører fra Danmark, i forbindelse med projekter, med hensyn til hvilke  

 kontrakter om leverancer af dansk kapitaludstyr eller danske tjenesteydelser  

 er blevet godkendt af långiveren til finansiering i henhold til denne  

 overenskomst.
De samlede træk til finansiering af sådanne udgifter må ikke på  

 noget tidspunkt overstige 33 1/3 procent af det samlede beløb, for hvilket  

 kontrakter om leverancer af dansk kapitaludstyr og danske tjenesteydelser er  

 blevet godkendt af långiveren til finansiering i henhold til denne  

 overenskomst.
 4. Alle kontrakter, der finansieres i medfør af lånet,  

 skal godkendes af låntageren og långiveren.
 5. Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af  

 leverancer og tjenesteydelser, som finansieres i medfør af lånet, og for den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 6. En kontrakt i medfør af lånet må ikke indeholde  

 bestemmelser om særlige kredit- ydelser fra den danske kontraktpartner.
 7. Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 8. Låneprovenuet må ikke anvendes til betaling til  

 låntageren af nogen form for indførselstold, skatter og statslige eller andre  

 offentlige afgifter, såsom indførselsafgifter, udligningsafgifter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 9. Træk på lånekontoen kan finde sted til opfyldelse  

 af kontrakter, der er godkendt inden for et tidsrum af tre år efter  

 overenskomstens ikrafttræden eller et sådant andet tidspunkt, som låntageren  

 og långiveren måtte aftale indbyrdes.
Artikel VII Ikke-diskrimination 1. Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 2. Alle afskibninger af kapitaludstyr, der omfattes af  

 denne overenskomst, skal ske i overensstemmelse med princippet om skibes frie  

 deltagelse i den internationale handel i fri og lige konkurrence.
Artikel VIII Diverse bestemmelser 1. Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 2. Låntageren skal meddele långiveren, hvilke personer  

 der er bemyndiget til at handle på låntagerens vegne, og afgive bekræftede  

 prøver på alle sådanne personers underskrifter.
 3. Såfremt der udskrives licitation om kontrakter, der  

 skal finansieres i medfør af lånet, skal låntageren fremsende alt relevant  

 materiale om licitationen til långiveren med henblik på videregivelse til de  

 potentielle tilbudsgivere.
 4. Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed 1. Denne overenskomst træder i kraft på datoen for  

 undertegnelsen.
 2. Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
The Central Bank of Somalia, P.O.
Box 11, Mogadishu.
 Telex:
 604 Mogadishu, Somalia.
 For långiveren med henblik på udbetalinger og betaling af afdrag på lånet:
Udenrigsministeriet, Afdelingen for internationalt udviklingssamarbejde, Asiatisk Plads 2, DK-1448 København, Danmark.
 Telegramadresse:
 ETRANGERES COPENHAGEN Telex:
31292 ETR DK For långiveren med henblik på fremsendelse af materiale vedrørende  

 licitationer:
Udenrigsministeriet, Handelsafdelingen, Asiatisk Plads 2, DK-1448 København, Danmark.
Telegramadresse:
ETRANGERES COPENHAGEN Telex:
31292 ETR DK Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Stockholm den 24. marts 1981.
For Danmarks regering H.
Hjorth-Nielsen For Den somaliske demokratiske Republiks regering A.
Issa TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og Den  

 somaliske demokratiske Republiks regering vedrørende et dansk statslån til  

 Den somaliske demokratiske Republiks regering (i det følgende benævnt  

 »overenskomsten«). De betragtes som en integrerende del af denne  

 med samme gyldighed og virkning, som hvis de fuldt ud var anført deri.
Artikel I Annullering og suspension 1. Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 2. Såfremt låntageren gør sig skyldig i misligholdelse  

 med hensyn til opfyldelsen af nogen forpligtelse eller aftale i medfør af  

 overenskomsten, kan långiveren helt eller delvis suspendere låntagerens ret  

 til at foretage træk på lånkontoen.
 Hvis den misligholdelse, der har berettiget långiveren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
 3. Alle overenskomstens bestemmelser skal fortsat have  

 fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvister 1. Enhver tvist, som måtte opstå mellem parterne  

 angående fortolkningen eller gennemførelsen af nærværende overenskomst, og  

 som ikke er bilagt ad diplomatisk vej inden for seks måneder, skal efter  

 anmodning fra en af parterne forelægges for en voldgiftsdomstol bestående af  

 tre medlemmer.
Domstolens formand skal være statsborger i et tredjeland og  

 skal udpeges efter indbyrdes aftale mellem parterne.
Såfremt parterne ikke  

 kan nå til enighed om udpegelsen af domstolens formand, kan hver part anmode  

 præsidenten for Den internationale Domstol om at foretage udpegelsen.
Hver  

 part udpeger sin egen voldgiftsdommer; såfremt en part undlader at udpege en  

 voldgiftsdommer, kan denne udpeges af domstolens formand.
 2. Hver part skal efterkomme og gennemføre de af  

 domstolen afsagte kendelser.
TILLÆG II Stockholm, den 24. marts 1981.
Hr. ambassadør, Under henvisning til overenskomsten af dags dato mellem Danmarks regering  

 og Den somaliske demokratiske Republiks regering har jeg den ære at foreslå,  

 at følgende bestemmelser skal anvendes ved gennemførelsen af overenskomstens  

 artikel VI.
 Udbetaling fra lånekontoen skal ske på følgende måde:
 Hvis foranstående bestemmelser kan godkendes af Den somaliske demokratiske  

 Republiks regering, har jeg den ære at foreslå, at dette brev samt Deres svar  

 herpå skal udgøre en aftale mellem vore to regeringer om denne sag.
 Modtag, hr. ambassadør, forsikringen om min mest udmærkede højagtelse.
For Danmarks regering H.
Hjorth-Nielsen Hans Excellence hr.
Abdullahi Issa, Den somaliske demokratiske Republiks Ambassade.
 Stockholm, den 24. marts 1981.
Hr. ambassadør, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, hr. ambassadør, forsikringen om min mest udmærkede højagtelse.
For Den somaliske demokratiske Republiks regering A.
Issa Hans Excellence hr.
H.
Hjorth-Nielsen, Den kongelige danske Ambassade.
