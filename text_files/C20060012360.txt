Vejledning om næringslovens § 15  

  

 Udstillinger Indledende bemærkninger Vejledningen vedrører salg på udstillinger og købestævner, jf.  

 næringslovens § 15, jf. lovbekendtgørelse nr. 185 af 25. marts 1988.
Fagmesser/lukkede udstillinger 1.1.  

  

 Udstillinger, der holdes af erhvervsdrivende  

 og udelukkende henvender sig til andre erhvervsdrivende, som skal anvende de  

 omhandlede varer i deres virksomhed, kan afholdes uden tilladelse.
 1.2.  

  

 På sådanne udstillinger kan der optages  

 bestillinger og ske salg af de udstillede varer.
Rene udstillinger 2.1.  

  

 Udstillinger kan holdes uden tilladelse fra  

 Erhvervs- og Selskabsstyrelsen, hvis der hverken optages bestillinger eller  

 sælges varer på udstillingen.
Tilladelse til salg på udstillinger 3.1.  

  

 Erhvervs- og Selskabsstyrelsen kan ved  

 udstillinger dispensere fra bestemmelserne i næringsloven.
En overordnet  

 betingelse for, at styrelsen vil dispensere fra bestemmelserne, er dog, at  

 der  

 deltager flere udstillere på udstillingen, hvorved som hovedregel forstås  

 ikke  

 under 5 udstillere.
 3.2.  

  

 Erhvervs- og Selskabsstyrelsen vil fortsat  

 skelne mellem tilladelser, der gives til udstillinger, der har et egentligt  

 udstillingspræg og er båret af en idé, og tilladelser til andre udstillinger.
Udstillinger, der har et egentligt  

 udstillingspræg og er båret af en idé 4.1.  

  

 Dette begreb omfatter udstillinger, hvor der  

 vises nye produkter på områder med teknisk udvikling eller modemæssige  

 svingninger, og andre udstillinger, der er båret af en idé om f.eks. at vise  

 et  

 samlet udbud af varer, der dækker et vist fælles behov, og som normalt  

 forhandles som en del af i øvrigt forskelligartede forretningers vareudvalg.  

 Det kan f.eks. være en udstilling om Boligen eller  

 Friluftsliv.
Begrebet  

 kan også omfatte en udstilling, der samler flere udstillere fra samme  

 branche.
Det  

 er en forudsætning for at blive omfattet af begrebet, at udstillingen har et  

 egentligt udstillingspræg.
Hermed menes, at der skal være en demonstration  

 eller anden fremvisning af flere af produkterne.
Det kan f.eks. være et  

 modeshow på en udstilling af modetøj eller demonstration af havebrugsmaskiner  

 på en udstilling om haven.
 Kunstneres salg af egne frembringelser er ikke omfattet af  

 næringsloven, og salg heraf på udstillinger kan derfor ske uden Erhvervs- og  

 Selskabsstyrelsens tilladelse.
 4.2.  

  

 Til udstillinger, der har et egentligt  

 udstillingspræg og er båret af en idé vil der normalt kunne gives tilladelse  

 til:
  

 	  

 optagelse af  

 bestillinger på de varer, den forretningsdrivende normalt sælger til  

 forbrugere   

 	  

 direkte salg af alle  

 udstillede varer.
 4.3.  

  

 Det er en  

 betingelse for tilladelse til salg på udstillingen, at den ikke markedsføres  

 som et restsalg, lagersalg eller lign. men primært  

 kun som en udstilling.  

 Det må dog godt nævnes, at der også sker salg af de udstillede varer samt  

 optages  

 bestillinger.
 4.4.  

  

 Det er endvidere en betingelse for  

 afholdelsen af udstillingen, at samtlige stande er forsynet med udstillers  

 CVR-nr., navn og faste forretningsadresse.
 4.5.  

  

 Der vil fortsat kunne gives tilladelse til  

 direkte salg af samtlige udstillede varer til internationale udstillinger,  

 dvs.  

 udstillinger, hvor der deltager udstillere fra en række lande, eller som er  

 arrangeret af en international sammenslutning, og til officielle udstillinger  

 af produkter fra et enkelt fremmed land.
Andre udstillinger 5.1.  

  

 Til andre udstillinger, hvor der deltager  

 flere erhvervsdrivende, jf. pkt. 3.1., vil der normalt kunne gives tilladelse  

 til direkte salg af de udstillede varer, hvis pris ikke overstiger 1.000 kr.  

 inkl. moms.
 5.2.  

  

 Til  

 længerevarende julemarkeder, hvor der deltager flere erhvervsdrivende, jf.  

 pkt.  

 3.1., og hvor kommunen og politiet er indforstået med arrangementet, vil der  

 normalt kunne gives tilladelse til direkte salg af de udstillede varer, hvis  

 pris ikke overstiger 1.000 kr. inkl. moms.
