 (Til samtlige vejbestyrelser).
 Ministeriet har, ud fra det synspunkt, at minkavl og dermed beslægtede  

 former for pelsdyravl falder uden for normal dansk landbrugsvirksomhed,  

 hidtil ikke anerkendt, at den adgangsret, der i særlige i henhold til  

 vejbestyrelseslovens §§ 32, 33 og 35 fastsatte adgangsbestemmelser er  

 betegnet som adgang for landbrugsejendom, uden videre kan danne grundlag for  

 minkfarm m.v. på ejendommen, men har forudsat, at der i givet fald må  

 indhentes dispensation hertil.
 Ministeriet finder imidlertid efter de indhøstede erfaringer ikke længere  

 tilstrækkelig grund til at kræve en forudgående tilladelse til på en  

 bestående landbrugsejendom at etablere minkfarm m.v., men vil anse den  

 ejendommen som landbrugsejendom tillagte adgangsret for lovlig adgang også  

 til pelsdyrfarm, så længe farmen ikke antager en sådan karakter, at dens  

 tilstedeværelse vil være i strid med de i henhold til lov om  

 landbrugsejendomme stillede krav til en landbrugsejendom, jfr. afsnit 4, 2.  

 stk., i landbrugsministeriets cirkulære af 8. november 1971 om lov om  

 landbrugsejendomme.
 Adgang til nye pelsdyrfarme på andre ejendomme end landbrugsejendomme,  

 herunder på parceller frastykket landbrugsejendomme, eller benyttelse af  

 markoverkørsler som adgang til en sådan farm, kræver derimod fortsat  

 dispensation fra særlige adgangsbestemmelser, som måtte være gældende for den  

 pågældende vejstrækning.
Ministeriet for offentlige arbejder, den  

 15. december 1971 sign.
