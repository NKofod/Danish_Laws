 I medfør af §§ 1, 2 og 2a i lov om euforiserende stoffer, jf.  

 lovbekendtgørelse nr. 391 af 21. juli 1969, som ændret ved § 2 i lov nr. 160  

 af 28. april 1982, fastsættes herved følgende:
Bekendtgørelsens område § 1.  Ved euforiserende midler forstås i denne  

 bekendtgørelse de stoffer, vækster og droger, der er opført på de  

 bekendtgørelsen vedføjede lister A, B, C, D og E, samt mulige salte og simple  

 derivater med euforiserende virkning af de nævnte stoffer, f.eks. estere og  

 ætere, uanset om stofferne, deres salte eller derivater er fuldstændig rene,  

 om de er delvis fabrikerede, af naturlig oprindelse eller syntetisk  

 fremstillede.
Endvidere alle tilberedninger - med de i stk. 3 nævnte  

 undtagelser - der indeholder eller er fremstillet af de i listerne nævnte  

 stoffer, vækster og droger samt salte og simple derivater heraf.
 Stk. 2.  Ved tilberedninger forstås: Opløsninger,  

 fortyndinger, ekstrakter, koncentrater, tinkturer, farmaceutiske præparater  

 af enhver art, samt i det hele taget forarbejdninger af de pågældende stoffer  

 og droger, hvorved der ikke er tilvejebragt kemiske ændringer af stofferne.
 Stk. 3.  Til euforiserende midler henregnes ikke:
Almindelige bestemmelser for euforiserende  

 midler opført på liste § 2.  De på liste A opførte euforiserende midler må  

 ikke forefindes her i landet, medmindre Sundhedsstyrelsen under ganske  

 særlige omstændigheder og på nærmere fastsatte vilkår meddeler tilladelse  

 dertil.
 Stk. 2.  Bortset fra de forhold, der omfattes af en  

 sådan tilladelse, er ind- og udførsel, salg, køb, udlevering, modtagelse,  

 fremstilling, forarbejdning og besiddelse af sådanne euforiserende midler  

 forbudt.
 Stk. 3,  Den plante, der er opført på liste A som nr. 7,  

 kan dog uanset bestemmelserne i stk. 1 og 2 dyrkes erhvervsmæssigt med  

 henblik på frøproduktion uden tilladelse fra Sundhedsstyrelsen.
 § 3.  Euforiserende midler må her i landet kun  

 anvendes i medicinsk eller videnskabeligt øjemed.
 Stk. 2.  Ind- og udførsel, salg, køb, udlevering,  

 modtagelse, fremstilling, forarbejdning og besiddelse af euforiserende midler  

 må kun finde sted i overensstemmelse med denne bekendtgørelses bestemmelser.  

 Sundhedsstyrelsen påser, at fremstilling og indførsel af euforiserende midler  

 ikke finder sted i større omfang, end hvad der må anses for fornødent til de  

 i stk. 1 angivne formål og til udførsel, samt påser overholdelsen af  

 traktatmæssige forpligtelser med hensyn til regulering af fremstilling,  

 indførsel og udførsel af euforiserende midler.
 Udlevering m.v.
§ 4.  Berettiget til at udlevere euforiserende midler  

 til medicinsk brug er apoteker, herunder sygehusapoteker, dispenserende og  

 distribuerende dyrlæger samt distribuerende læger.
Euforiserende midler  

 opført på liste A, B og C er distribuerende læger dog kun berettiget til at  

 udlevere, såfremt de har opnået en særlig tilladelse hertil af  

 Sundhedsministeriet.
 Stk. 2.  Behandling af patienter med euforiserende  

 midler er tilladt læger, tandlæger samt i nødsituationer skibsførere og  

 luftkaptajner m.v. eller personer, der handler på de nævntes vegne, i  

 overensstemmelse med de bestemmelser, som til enhver tid er gældende for de  

 pågældende personers udlevering og anvendelse af euforiserende midler.
 Stk. 3.  Berettiget til at udlevere euforiserende midler  

 til videnskabelig brug er apoteker, herunder sygehusapoteker, samt personer  

 og virksomheder, som af Sundhedsstyrelsen har fået tilladelse hertil.
Stk. 4.  Euforiserende midler må alene udleveres til  

 personer, institutioner og virksomheder m.v., der i medfør af bestemmelserne  

 i § 5 er berettiget til at modtage de pågældende midler.
For så vidt  

 udleveringen finder sted til laboratorier, personer eller virksomheder, som  

 af Sundhedsstyrelsen har fået tilladelse til virksomhed med euforiserende  

 midler, påhviler det den, der udleverer de pågældende midler, at sikre sig,  

 at den nævnte tilladelse omfatter modtagelsen af de pågældende midler.
 Stk. 5.  Udlevering af euforiserende midler til klinisk  

 gennemprøvning, herunder som lægemiddelprøver, er kun tilladt, når  

 Sundhedsstyrelsen har givet tilladelse dertil.
 Stk. 6.  Ved enhver udlevering af euforiserende midler,  

 der ikke finder sted med henblik på umiddelbar anvendelse af det pågældende  

 middel som led i en behandling af den, til hvem midlet udleveres, jf. stk. 2,  

 skal den pakning eller beholder, hvori midlet indeholdes, være etiketteret på  

 følgende måde:
Modtagelse og besiddelse § 5.  Modtagelse og besiddelse af euforiserende midler  

 er kun tilladt:
Opbevaring § 6.  Apoteker, herunder sygehusapoteker, de i § 5,  

 nr. 3-5 nævnte laboratorier og institutioner samt personer og virksomheder,  

 der har Sundhedsstyrelsens tilladelse til at udøve virksomhed med  

 euforiserende midler, og andre, der er berettiget til at udlevere  

 euforiserende midler, må ikke opbevare større beholdninger af de pågældende  

 euforiserende midler end påkrævet.
 Stk. 2.  På apoteker, herunder sygehusapoteker,  

 sygehuse, klinikker m.v., hos distribuerende læger og hos dyrlæger skal  

 euforiserende midler opbevares efter de i medfør af apotekerlovgivningen  

 fastsatte forskrifter for opbevaring af lægemidler.
 Stk. 3.  Euforiserende midler skal i øvrigt overalt  

 opbevares forsvarligt og utilgængeligt for uvedkommende personer samt adskilt  

 fra nærings- og nydelsesmidler.
Stk. 4.  Opbevaring af euforiserende midler skal ske i  

 forsvarlig emballage mærket med indholdets navn.
Betegnelsen skal være den i  

 § 4, stk. 6, angivne.
Det er dog tilladt de i § 5, nr. 3-5, nævnte  

 laboratorier og institutioner at anvende andre, f.eks. kemiske, betegnelser.
Forhandling § 7.  Forhandling af euforiserende midler er - bortset  

 fra indkøb, der foretages af de i § 4, stk. 1, nævnte udleveringsberettigede  

 med henblik på udlevering til forbrugere af det pågældende middel som  

 lægemiddel - kun tilladt apoteker, herunder sygehusapoteker, samt personer og  

 virksomheder, der har fået Sundhedsstyrelsens tilladelse hertil.
 Stk. 2.  Medmindre andet udtrykkeligt fremgår af  

 tilladelsen, omfatter denne kun adgang til her i landet at forhandle  

 euforiserende midler i form af farmaceutiske specialiteter eller i andre  

 former for ubrudte originalpakninger, der skal videresælges i den emballage,  

 hvori de er modtaget, uden at ompakning eller udvejning må finde sted.  

 Medmindre andet fremgår af tilladelsen, omfatter denne heller ikke adgang til  

 indførsel og udførsel af euforiserende midler.
Stk. 3.  Tilladelse til forhandling af euforiserende  

 midler er, medmindre andet udtrykkeligt er angivet i tilladelsen, begrænset  

 til forhandling fra den i tilladelsen anførte adresse.
Forhandling fra  

 filialer kræver særlig tilladelse og må kun finde sted i den fra hovedoplaget  

 modtagne, ubrudte emballage.
Særlige bestemmelser for euforiserende  

 midler opført på liste A, B Indførsel § 8.  Indførsel af euforiserende stoffer, vækster og  

 droger opført på liste A, B og C er kun tilladt personer, virksomheder,  

 laboratorier og institutioner, som af Sundhedsstyrelsen har fået tilladelse  

 hertil, samt apoteker, herunder sygehusapoteker.
 Stk. 2.  Indførsel af de i stk. 1 nævnte varer må kun  

 finde sted, når Sundhedsstyrelsen i hvert enkelt tilfælde har udstedt et  

 indførselscertifikat for det pågældende vareparti.
 Stk. 3.  Ansøgning om indførselscertifikat må foruden  

 ansøgerens navn og bopæl indeholde nøjagtige oplysninger om sælgerens navn og  

 bopæl og om varens art og mængde samt en af ansøgeren afgivet erklæring om,  

 hvortil varen agtes anvendt.
 Stk. 4.  Såfremt Sundhedsstyrelsen finder, at der ikke  

 vil være noget til hinder for indførslen af det pågældende vareparti,  

 udsteder Sundhedsstyrelsen et indførselscertifikat, der tillige med en  

 genpart tilstilles ansøgeren.
Stk. 5.  Indførsel af forsendelsen må kun finde sted,  

 når denne er adresseret til den i indførselscertifikatet anførte  

 indførselsberettigede under den i certifikatet anførte adresse.
Adressen må  

 ikke være angivet ved en postboks, en bank eller lignende.
 Stk. 6.  Ved fortoldning af forsendelser, der indføres  

 fra områder uden for EF, skal importøren forevise den i stk. 4 nævnte genpart  

 af indførselscertifikatet for de statslige told- og skattemyndigheder, som  

 forsyner den med påtegning om det faktisk indførte varepartis art og  

 størrelse samt dato for indførslen.
Stk. 7.  Forsendelsen skal ved indførslen være forsynet  

 med en etiket, der angiver indholdets art og mængde.
Etiketten må ikke være  

 anbragt på den ydre emballage.
Arten skal angives med den betegnelse,  

 hvorunder det pågældende euforiserende middel er opført på de bekendtgørelsen  

 vedføjede lister, eller en betegnelse, hvori den i listerne anvendte  

 betegnelse for midlets euforiserende bestanddel indgår.
Stk. 8.  Når importøren har modtaget det omhandlede  

 vareparti, indsender han omgående til Sundhedsstyrelsen den i stk. 4 nævnte  

 genpart af indførselscertifikatet, efter at denne af ham er forsynet med  

 påtegning om det faktisk indførte varepartis art og størrelse samt dato for  

 modtagelsen af varepartiet.
Ved indførsel af varepartier fra områder uden for  

 EF skal genpart af indførselscertifikatet tillige være påtegnet af de  

 statslige told- og skattemyndigheder, jf. stk. 6.
 Stk. 9.  Gyldigheden af indførselscertifikatet udløber 4  

 måneder fra udstedelsesdatoen, medmindre Sundhedsstyrelsen i det enkelte  

 tilfælde har forlænget gyldigheden.
 Stk. 10.  Indførselscertifikatet giver ikke adgang til  

 at indføre det af certifikatet omfattede vareparti i flere forsendelser.
 Stk. 11.  Den fra udførselslandet til Sundhedsstyrelsen  

 fremsendte genpart af udførselscertifikatet skal, når indførslen har fundet  

 sted, eller når indførselscertifikatets gyldighed er udløbet, af  

 Sundhedsstyrelsen tilbagesendes til vedkommende myndighed i udførselslandet  

 med påtegning om det faktisk indførte varepartis art og størrelse.
 Stk. 12.  Bestemmelserne i stk. 1-11 finder ikke  

 anvendelse på euforiserende midler, der i overensstemmelse med de herom  

 fastsatte bestemmelser findes i medicinkister i skibe eller i nødhjælpskasser  

 i luftfartøjer, eller ved forsendelser mellem Færøerne og den øvrige del af  

 riget.
 Stk. 13.  For indførsel med henblik på transit af de i  

 stk. 1 nævnte varer gælder bestemmelserne i nærværende bekendtgørelses § 10.
Udførsel § 9.  Udførsel af euforiserende stoffer, vækster og  

 droger opført på liste A, B og C er kun tilladt personer, virksomheder,  

 laboratorier og institutioner, som af Sundhedsstyrelsen har fået tilladelse  

 hertil, samt apoteker, herunder sygehusapoteker.
Stk. 2.  Udførsel af de i stk. 1 nævnte varer til  

 områder uden for EF må kun finde sted, når der forelægges de statslige told-  

 og skattemyndigheder, eller for postforsendelsers og jernbaneforsendelsers  

 vedkommende henholdsvis postvæsenet eller jernbanevæsenet, et af  

 Sundhedsstyrelsen udstedt udførselscertifikat for det pågældende vareparti  

 eller - for så vidt angår transit - Stk. 3.  Ansøgning om udførselscertifikat må foruden  

 ansøgerens navn og bopæl indeholde nøjagtige oplysninger om køberens navn og  

 bopæl og om varens art og mængde samt om forsendelsesmåden.
Køberens adresse  

 må ikke være angivet ved en postboks, en bank eller lignende.
Såfremt  

 indførsel til vedkommende stat af de pågældende euforiserende midler kræver  

 særlig indførselstilladelse, må ansøgningen være ledsaget af det fornødne  

 indførselscertifikat, eller - såfremt det pågældende vareparti alene skal  

 oplægges på transitoplag i vedkommende land - af den fornødne tilladelse  

 hertil.
Stk. 4.  Såfremt Sundhedsstyrelsen finder, at der ikke  

 vil være noget til hinder for udførsel af det pågældende vareparti, udsteder  

 Sundhedsstyrelsen et udførselscertifikat, der tilstilles ansøgeren tillige  

 med to genparter deraf samt det udenlandske indførselscertifikat, hvis et  

 sådant er indsendt.
Meddelelse om udførselscertifikatets udstedelse sendes af  

 Sundhedsstyrelsen til vedkommende myndighed i indførselslandet.
Stk. 5.  Ved varepartiets afsendelse skal den ene  

 genpart af udførselscertifikatet ledsage forsendelsen.
Den anden genpart  

 indsendes af eksportøren til Sundhedsstyrelsen med eksportørens påtegning om  

 det faktisk udførte varepartis art og størrelse samt dato for afsendelsen af  

 varepartiet.
Ved udførsel af varepartier til områder uden for EF skal  

 genparten tillige være påtegnet af de statslige told- og skattemyndigheder.  

 Såfremt det udførte varepartis størrelse afviger fra det i  

 udførselscertifikatet anførte, sender Sundhedsstyrelsen meddelelse herom til  

 vedkommende myndighed i indførselslandet.
Såfremt udførselscertifikatet ikke  

 benyttes, skal dette meddeles Sundhedsstyrelsen skriftligt, senest når  

 gyldigheden af certifikatet udløber, jf. herved stk. 7.
Stk. 6.  Forsendelsen skal ved udførslen være forsynet  

 med en etiket, der angiver indholdets art og mængde.
Etiketten må ikke være  

 anbragt på den ydre emballage.
Arten skal angives med den betegnelse,  

 hvorunder det pågældende euforiserende middel er opført på de bekendtgørelsen  

 vedføjede lister, eller en betegnelse, hvori den i listerne anvendte  

 betegnelse for midlets euforiserende bestanddel indgår.
Forsendelsen skal  

 endvidere være forsynet med udførselscertifikatets dato og nummer.
 Stk. 7.  Gyldigheden af udførselscertifikatet udløber 4  

 måneder fra udstedelsesdatoen.
 Stk. 8.  Udførselscertifikatet giver ikke adgang til at  

 udføre det af certifikatet omfattede vareparti i flere forsendelser.
 Stk. 9.  Udførsel af rå-opium er forbudt.
 Stk. 10.  Bestemmelserne i stk. 1-9 finder ikke  

 anvendelse på euforiserende midler, der i overensstemmelse med de herom  

 fastsatte bestemmelser findes i medicinkister i skibe eller i nødhjælpskasser  

 i luftfartøjer, eller ved forsendelser mellem Færøerne og den øvrige del af  

 riget.
 Transit samt oplægning på frilagre m.v.
 § 10.  Transit gennem dansk territorium fra områder  

 uden for EF direkte til andre områder uden for EF samt fra områder uden for  

 EF til et andet EF-land af de i § 8, stk. 1, nævnte varer er kun tilladt, når  

 der forelægges de statslige told- og skattemyndigheder en kopi af  

 udførselscertifikatet fra det land, som sendingen oprindelig kommer fra,  

 eller et behørigt udstedt omdestinationscertifikat, jf. § 11.
 Stk. 2.  Bestemmelsen i stk. 1 finder ikke anvendelse på  

 postforsendelser eller på transport ad luftvejen; dog skal bestemmelsen, hvis  

 vedkommende luftfartøj lander på dansk territorium, iagttages i det omfang,  

 hvori omstændighederne gør det muligt.
 § 11.  De i § 10, stk. 1, omhandlede varer kan under  

 transit gennem dansk territorium ved et omdestinationscertifikat af  

 Sundhedsstyrelsen tillades omdestineret til et andet sted end det, der er  

 angivet i udførselscertifikatet fra det land, hvorfra sendingen oprindelig er  

 kommet.
 Stk. 2.  Ansøgning til Sundhedsstyrelsen om  

 omdestinationscertifikat indgives efter de i § 9, stk. 3, angivne regler.  

 Ansøgningen skal endvidere indeholde oplysning om navnet på det land, hvorfra  

 sendingen oprindelig er udført.
Stk. 3.  Udleveringen af omdestinationscertifikatet er  

 afhængig af, at det oprindelige udførselscertifikat, der ledsagede sendingen,  

 afleveres til Sundhedsstyrelsen forsynet med påtegning fra de statslige told-  

 og skattemyndigheder om det faktisk indførte varepartis art og størrelse.
Det  

 pågældende udførselscertifikat vil af Sundhedsstyrelsen blive sendt tilbage  

 til vedkommende myndighed i det oprindelige udførselsland med påtegning om,  

 til hvilket land sendingen er tilladt omdestineret.
 Stk. 4.  I øvrigt finder bestemmelserne i § 9  

 tilsvarende anvendelse, således at omdestinationscertifikatet betragtes som  

 et udførselscertifikat.
 Stk. 5.  Bestemmelserne i stk. 1-4 finder ikke  

 anvendelse på postforsendelser eller på transport ad luftvejen; dog skal  

 bestemmelserne, hvis vedkommende luftfartøj lander på dansk territorium,  

 iagttages i det omfang, hvori omstændighederne gør det muligt.
 § 12.  Det er forbudt at oplægge de på liste A, B og C  

 opførte euforiserende midler på frilager, privat transitoplag og privat  

 pakhusoplag eller på private lagre i Københavns Frihavn.
 Stk. 2.  Forsendelser af de i stk. 1 nævnte  

 euforiserende midler under transit gennem dansk territorium må ikke  

 underkastes nogen proces, der forandrer deres natur eller deres indpakning.  

 Sundhedsstyrelsen kan dog give tilladelse til, at forsendelser ompakkes under  

 transit.
Stk. 3.  Såfremt en forsendelse under en sådan kollektiv  

 betegnelse (apotekervarer, kemikalier, kemiske produkter, medicinalvarer  

 o.lign.), som vil kunne omfatte de på liste A, B og C opførte euforiserende  

 midler, ønskes oplagt på de i stk. 1 nævnte lagre og oplag, må afsenderen  

 eller dennes repræsentant afgive en erklæring om, at forsendelsen ikke  

 indeholder sådanne euforiserende midler.
Kan en sådan erklæring ikke afgives,  

 må forsendelsen undersøges og tilstedeværende euforiserende midler af den i  

 stk. 1 nævnte art udskilles.
Destruktion § 13.  Destruktion af euforiserende midler, opført på  

 liste A, B og C, må hos de i § 5, nr. 5 og 7, nævnte institutioner, personer,  

 virksomheder m.v., kun foretages efter godkendelse af Sundhedsstyrelsen og  

 under dennes kontrol.
Fremstilling, udvejning og ompakning § 14.  Fremstilling af de på liste A, B og C opførte  

 euforiserende stoffer, hvorved forstås frembringelse af sådanne euforiserende  

 stoffer gennem kemisk ændring af et andet stof eller ved isolering fra  

 naturligt forekommende råmaterialer, samt omdannelse af sådanne euforiserende  

 stoffer er kun tilladt personer og virksomheder, som af Sundhedsstyrelsen har  

 fået tilladelse hertil.
 Stk. 2.  Fremstilling eller omdannelse af de i stk. 1  

 nævnte euforiserende stoffer skal hos de i § 5, nr. 7, nævnte virksomheder  

 foregå i lokaler, der er afsondret fra anden fabrikation.
 Stk. 3.  Uvedkommende personer må kun under behørig  

 ledsagelse få adgang til de lokaler, hvor fremstilling eller omdannelse af de  

 i stk. 1 nævnte euforiserende stoffer finder sted.
 Stk. 4.  Det omhandlede arbejde skal forestås af den af  

 Sundhedsstyrelsen godkendte sagkyndige leder.
Stk. 5.  Den i stk. 4 nævnte leder skal føre stadigt  

 tilsyn med det personale, som er beskæftiget ved det nævnte arbejde, og skal  

 i øvrigt iværksætte kontrolforanstaltninger til sikring mod uretmæssig  

 fjernelse af de i stk. 1 nævnte euforiserende stoffer.
Lederen skal på  

 Sundhedsstyrelsens forlangende uopholdeligt meddele Sundhedsstyrelsen  

 oplysning om navne og adresser på de personer, som til enhver tid er  

 beskæftiget ved det nævnte arbejde.
Stk. 6.  Personer og virksomheder, der har fået  

 tilladelse til fremstilling af de i stk. 1 nævnte euforiserende stoffer, må  

 ikke oplagre større mængder af de for den pågældende fremstilling specielle  

 råstoffer end nødvendigt til virksomhedens økonomiske drift, når der tages  

 passende hensyn til forholdene på markedet.
Råstoflageret må ikke uden  

 Sundhedsstyrelsens tilladelse overstige virksomhedens forventede forbrug i  

 det følgende halve år og må aldrig overstige et års behov.
 Stk. 7.  I øvrigt fastsætter Sundhedsstyrelsen nærmere  

 regler og vilkår i de enkelte tilladelser.
 Stk. 8.  Bestemmelserne i stk. 1-7 finder ikke  

 anvendelse på fremstilling eller omdannelse af de heromhandlede euforiserende  

 stoffer til videnskabeligt formål på statens naturvidenskabelige,  

 lægevidenskabelige og tekniske laboratorier og institutioner.
 § 15.  De i § 14 fastsatte bestemmelser finder  

 tilsvarende anvendelse på forsøg med fremstilling eller omdannelse af de  

 pågældende euforiserende stoffer.
 § 16.  Fremstilling af tilberedninger af euforiserende  

 stoffer og droger, opført på liste A, B og C, herunder udvejning og ompakning  

 af sådanne euforiserende midler, er kun tilladt personer og virksomheder, som  

 af Sundhedsstyrelsen har fået tilladelse hertil, samt apoteker, herunder  

 sygehusapoteker, og dispenserende dyrlæger i overensstemmelse med de til  

 enhver tid gældende bestemmelser om de pågældendes adgang til fremstilling af  

 lægemidler.
Stk. 2.  Den i stk. 1 nævnte virksomhed skal foregå  

 under sådanne forhold, at uvedkommende personer ikke får adgang til de  

 heromhandlede euforiserende midler, og under iagttagelse af  

 kontrolforanstaltninger til sikring mod uretmæssig fjernelse af sådanne  

 euforiserende midler.
Den af Sundhedsstyrelsen godkendte sagkyndige leder  

 skal på Sundhedsstyrelsens forlangende uopholdeligt meddele Sundhedsstyrelsen  

 oplysning om navne og adresser på de personer, som til enhver tid er  

 beskæftiget ved det nævnte arbejde.
 Stk. 3.  Pakninger med de i stk. 1 nævnte euforiserende  

 midler, beregnet til såvel detail- som engrosforhandling, skal være lukket på  

 en sådan måde, at brud på pakningen let ses.
Regnskab § 17.  Apoteker, herunder sygehusapoteker, dyrlæger,  

 distribuerende læger, der af Sundhedsstyrelsen har fået tilladelse til  

 distribution af euforiserende midler, opført på liste A, B og C, samt  

 skibsførere og de for luftfartøjers nødhjælpsudstyr ansvarlige skal føre  

 regnskab med deres beholdninger af sådanne euforiserende midler i  

 overensstemmelse med de nærmere bestemmelser herom, som er fastsat i medfør  

 af reglerne om de pågældendes adgang til udlevering af lægemidler.
 Stk. 2.  Personer, virksomheder og laboratorier, der af  

 Sundhedsstyrelsen har fået tilladelse til virksomhed med de i stk. 1 nævnte  

 euforiserende midler, samt de i § 5, nr. 3-5, nævnte laboratorier og  

 institutioner skal føre regnskab med disse euforisende midler på en sådan  

 måde, at følgende oplysninger til enhver tid umiddelbart fremgår:
 Stk. 3.  Forhandles de i stk. 1 nævnte euforiserende  

 midler gennem filialer, skal disse føre selvstændigt regnskab, jf. § 18, stk.  

 4.
 Stk. 4.  Regnskaber og andre dokumenter vedrørende  

 virksomhed med de i stk. 1 nævnte euforiserende midler skal opbevares i  

 mindst 5 år.
 Stk. 5.  Lageropgørelse vedrørende de i stk. 1 nævnte  

 euforiserende midler skal fortages med passende mellemrum, dog mindst en gang  

 i hvert kvartal.
Indberetning til Sundhedsstyrelsen § 18.  Apoteker samt distribuerende læger, der har  

 Sundhedsministeriets tilladelse til distribution af de på liste A, B og C  

 opførte euforiserende midler, skal tage afskrift af ordinationer af disse  

 euforiserende midler i overensstemmelse med de herom af Sundhedsstyrelsen  

 fastsatte bestemmelser.
 Stk. 2.  Apoteker, herunder sygehusapoteker, som har  

 indført eller udført de i stk. 1 nævnte euforiserende midler, skal efter  

 hvert kalenderår inden udgangen af januar måned til Sundhedsstyrelsen  

 indsende indberetning herom.
 Stk. 3.  Personer, virksomheder og laboratorier, der har  

 Sundhedsstyrelsens tilladelse til virksomhed med de i stk. 1 nævnte  

 euforiserende midler, skal hvert år inden udgangen af januar måned til  

 Sundhedsstyrelsen indsende indberetning for det senest udløbne kalenderår om  

 virksomheden med de pågældende midler på dertil af Sundhedsstyrelsen  

 udarbejdede blanketter.
 Stk. 4.  Filialers regnskaber for de i stk. 1 nævnte  

 euforiserende midler medtages ved den årlige indberetning i hovedoplagets  

 regnskab.
 Stk. 5.  Personer og virksomheder, der har  

 Sundhedsstyrelsens tilladelse til fremstilling af de i stk. 1 nævnte  

 euforiserende stoffer, skal endvidere inden 14 dage efter udløbet af hvert  

 kvartal til Sundhedsstyrelsen indsende indberetning, der for det pågældende  

 kvartal angiver følgende:
Særlige bestemmelser for euforiserende  

 midler opført på liste D og E Indførsel og udførsel § 19.  Indførsel og udførsel af de på liste D og E  

 opførte euforiserende midler er kun tilladt personer, virksomheder,  

 laboratorier og institutioner, som af Sundhedsstyrelsen har fået tilladelse  

 hertil, samt apoteker, herunder sygehusapoteker.
 Stk. 2.  Sundhedsstyrelsen meddeler forbud mod udførsel  

 af et eller flere af de på liste E opførte midler til lande, der i  

 overensstemmelse med reglerne i artikel 13 i konvention af 1971 om psykotrope  

 stoffer har forbudt indførsel af det eller de pågældende midler, jf. bilag 2.  

 Sundhedsstyrelsen offentliggør løbende sådanne meddelelser om  

 indførselsforbud.
Stk. 3.  I forbindelse med udførsel af de på liste E  

 opførte midler skal eksportøren udfærdige en deklaration i 3 eksemplarer på  

 dertil af Sundhedsstyrelsen udarbejdede blanketter.
Deklarationen skal  

 indeholde følgende oplysninger:
Stk. 4.  To eksemplarer af deklarationen skal i  

 forbindelse med udførslen indsendes til Sundhedsstyrelsen.
Det tredje  

 eksemplar skal ledsage forsendelsen.
 Stk. 5.  Indførsel af euforiserende midler opført på  

 liste D sker efter reglerne i § 8, stk. 2, til og med stk. 11, dog således,  

 at stk. 11 kun finder anvendelse i de tilfælde, hvor udførselslandet kræver  

 udførselscertifikat.
 Stk. 6.  I forbindelse med indførsel af euforiserende  

 midler opført på liste D, modtager Sundhedsstyrelsen fra de lande, som ikke  

 kræver udførselscertifikater, udførselsdeklarationer for hvilke,  

 Sundhedsstyrelsen kvitterer.
 Stk. 7.  Udførsel af euforiserende midler opført på  

 liste D sker efter reglerne i § 9, stk. 2 til og med stk. 8, bortset fra  

 reglen i stk. 2 om transit.
 Stk. 8.  Bestemmelserne i stk. 1-7 finder ikke  

 anvendelse på euforiserende midler på liste D og E, der i overensstemmelse  

 med de herom fastsatte bestemmelser findes i medicinkister i skibe eller i  

 nødhjælpskasser i luftfartøjer, eller ved forsendelser mellem Færøerne og den  

 øvrige del af riget.
Fremstilling, udvejning og ompakning § 20.  Fremstilling af de på liste D og E opførte  

 euforiserende stoffer, hvorved forstås frembringelse af sådanne euforiserende  

 stoffer gennem kemisk ændring af et andet stof eller ved isolering af  

 naturligt forekommende råmaterialer, samt omdannelse af sådanne euforiserende  

 stoffer er kun tilladt personer og virksomheder, som af Sundhedsstyrelsen har  

 fået tilladelse hertil.
 Stk. 2.  Tilsvarende bestemmelser finder anvendelse på  

 forsøg med fremstilling eller omdannelse af euforiserende stoffer.
 Stk. 3.  Bestemmelserne i stk. 1 og 2 finder ikke  

 anvendelse på fremstilling eller omdannelse af euforiserende stoffer til  

 videnskabeligt formål på statens naturvidenskabelige, lægevidenskabelige og  

 tekniske laboratorier og institutioner.
 Stk. 4.  Fremstilling af tilberedninger af de i stk. 1  

 nævnte euforiserende stoffer, herunder udvejning og ompakning af  

 euforiserende midler, er kun tilladt personer og virksomheder, som af  

 Sundhedsstyrelsen har fået tilladelse hertil, samt apoteker, herunder  

 sygehusapoteker, og dispenserende dyrlæger i overensstemmelse med de til  

 enhver tid gældende bestemmelser om de pågældendes adgang til fremstilling af  

 lægemidler.
 Stk. 5.  Ved fremstilling af de på liste D og E opførte  

 euforiserende midler skal kontrolforanstaltninger iværksættes til sikring mod  

 uretmæssig fjernelse af nævnte euforiserende midler.
Regnskab § 21.  Apoteker, herunder sygehusapoteker, dyrlæger,  

 distribuerende læger, samt skibsførere og de for luftfartøjers  

 nødhjælpsudstyr ansvarlige skal føre regnskab med deres beholdninger af  

 euforiserende midler opført på liste D og E i overensstemmelse med de nærmere  

 bestemmelser herom, som er fastsat i medfør af reglerne om de pågældendes  

 adgang til udlevering af lægemidler.
 Stk. 2.  Personer, virksomheder og laboratorier, der af  

 Sundhedsstyrelsen har fået tilladelse til virksomhed med euforiserende midler  

 på liste D, samt de i § 5, nr. 3-5, nævnte laboratorier og institutioner skal  

 føre regnskab med euforiserende midler på liste D på en sådan måde, at  

 følgende oplysninger er let tilgængelige:
 Stk. 3.  Personer, virksomheder og laboratorier, der af  

 Sundhedsstyrelsen har fået tilladelse til virksomhed med euforiserende midler  

 på liste E, samt statens naturvidenskabelige, lægevidenskabelige og tekniske  

 laboratorier og institutioner skal føre regnskab med euforiserende midler på  

 liste E på en sådan måde, at følgende oplysninger er tilgængelige:
 Stk. 4.  Forhandles euforiserende midler på liste D og E  

 gennem filialer, skal de i stk. 2 og 3 nævnte oplysninger fremgå for hver  

 enkelt filial, jf. § 22, stk. 2.
 Stk. 5.  Regnskaber og andre dokumenter vedrørende  

 virksomhed med de på liste D og E opførte midler skal opbevares i mindst 5  

 år.
Indberetning til Sundhedsstyrelsen § 22.  De i § 21, stk. 2 og 3, nævnte personer,  

 virksomheder og laboratorier skal hvert år inden udgangen af januar måned til  

 Sundhedsstyrelsen indsende indberetning for det senest udløbne kalenderår om  

 virksomheden med de på liste D og E opførte euforiserende midler på dertil af  

 Sundhedsstyrelsen udarbejdede blanketter.
 Stk. 2.  Oplysninger om filialers virksomhed med  

 euforiserende midler på liste D og E skal ved den årlige indberetning være  

 indbefattet i hovedoplagets regnskab.
 Stk. 3.  Apoteker, herunder sygehusapoteker, som har  

 indført eller udført euforiserende midler på liste D og E, skal efter hvert  

 kalenderår inden udgangen af januar måned til Sundhedsstyrelsen indsende  

 indberetning herom.
Fælles bestemmelser for euforiserende  

 midler opført på liste A, B, Anden virksomhed med euforiserende midler § 23.  Andre former for virksomhed med euforiserende  

 midler end ind- og udførsel, udlevering, fremstilling eller forhandling er  

 kun tilladt personer, virksomheder, laboratorier m.v., som af  

 Sundhedsstyrelsen har fået tilladelse hertil.
 Stk. 2.  Uanset bestemmelsen i stk. 1 er det tilladt  

 statens naturvidenskabelige, lægevidenskabelige og tekniske laboratorier og  

 institutioner uden særskilt tilladelse at anvende euforiserende midler til  

 formål, som falder inden for institutionens naturlige virksomhedsområde.
Tilbagekaldelse af tilladelse til virksomhed med euforiserende  

 midler § 24.  En af Sundhedsstyrelsen meddelt tilladelse til  

 virksomhed med euforiserende midler kan til enhver tid tilbagekaldes.
En  

 meddelt tilladelse vil navnlig kunne forventes tilbagekaldt, såfremt de til  

 tilladelsen knyttede betingelser og vilkår ikke overholdes, såfremt de af  

 Sundhedsstyrelsens tilsynsførende givne påbud ikke efterkommes, eller såfremt  

 der udvises uforsigtighed eller forsømmelighed ved udøvelsen af virksomheden  

 med euforiserende midler.
 Stk. 2.  Sundhedsstyrelsen kan i øvrigt til enhver tid  

 indskrænke eller ændre en meddelt tilladelse til virksomhed med euforiserende  

 midler.
 Stk. 3.  Tilbagekaldes en meddelt tilladelse til  

 virksomhed med euforiserende midler, træffer Sundhedsstyrelsen nærmere  

 bestemmelse om, hvorledes der skal forholdes med eventuelle beholdninger af  

 euforiserende midler.
Ledelse og tilsyn § 25.  Virksomheder, laboratorier og institutioner,  

 der har Sundhedsstyrelsens tilladelse til virksomhed med euforiserende  

 stoffer, skal have en hertil af virksomheden udpeget og af Sundhedsstyrelsen  

 godkendt leder.
 § 26.  Apotekernes virksomhed med euforiserende midler  

 er underkastet tilsyn af Sundhedsstyrelsen.
 Stk. 2.  Dyrlægers virksomhed med euforiserende midler  

 er underkastet tilsyn af Veterinærdirektoratet.
 Stk. 3.  Personer, virksomheder og laboratorier, der af  

 Sundhedsstyrelsen har fået særlig tilladelse til virksomhed med euforiserende  

 midler, er underkastet tilsyn af Sundhedsstyrelsen.
 Stk. 4.  Statens naturvidenskabelige, lægevidenskabelige  

 og tekniske laboratorier og institutioner skal på forlangende underkaste sig  

 tilsyn af Sundhedsstyrelsen med hensyn til virksomheden med euforiserende  

 midler.
Stk. 5.  Sundhedsstyrelsen foretager de i stk. 3 og 4  

 omtalte eftersyn så ofte, det findes påkrævet.
Den tilsynsførende har  

 uhindret adgang til de lokaler, beholdninger, bøger og forretningspapirer,  

 som vedrører den nævnte virksomhed.
Virksomhedens indehaver er til enhver tid  

 forpligtet til at meddele de oplysninger vedrørende virksomheden med  

 euforiserende midler, som Sundhedsstyrelsen måtte ønske.
 Stk. 6.  De ved Sundhedsstyrelsens eftersyn påviste  

 mangler skal uopholdeligt afhjælpes.
 Stk. 7.  Sundhedsstyrelsen fastsætter de nærmere regler  

 for det i stk. 3 og 4 omtalte tilsyn.
Straf § 27.  Overtrædelse af denne bekendtgørelse straffes  

 efter § 3 i lov om euforiserende stoffer med bøde, hæfte eller fængsel i  

 indtil 2 år.
 Stk. 2.  Under de i § 191 i borgerlig straffelov angivne  

 omstændigheder straffes overtrædelsen dog efter denne bestemmelse.
Dispensation § 28.  Dispensation fra bestemmelserne i denne  

 bekendtgørelse kan meddeles af Sundhedsministeriet.
 Stk. 2.  Sundhedsstyrelsen kan dog meddele dispensation  

 fra bestemmelserne i § 16, stk. 3, § 18 og § 22.
Klageadgang § 29.  Sundhedsstyrelsens afgørelser i medfør af denne  

 bekendtgørelse kan indbringes for Sundhedsministeriet.
Ikrafttrædelse § 30.  Denne bekendtgørelse træder i kraft den 15.  

 september 1993.
 Stk. 2.  Bekendtgørelse nr. 559 af 9. november 1984 om  

 euforiserende stoffer ophæves.
Sundhedsministeriet, den 31. august 1993 Torben Lund / Mogens Jørgensen Bilag 1 Lister over euforiserende midler omfattet af bekendtgørelsen I nedenstående lister betyder tilføjelsen NFN ved et navn, at det  

 pågældende navn er fastsat af Det Nordiske Farmakopeenævn.
Tilføjelsen  

INN betyder, at det pågældende navn af WHO har været offentliggjort  

 som Proposed International Non-Proprietary name og eventuelt tillige som  

 Recommended International Non-Proprietary name.
I eksempelliste 1 er der ud  

 for det euforiserende middel givet en henvisning til det i midlet indgåede  

 euforiserende stof ved angivelse af listen og det nummer, det pågældende stof  

 er opført under på den pågældende liste.
Endelig er der i eksempelliste 2  

 opregnet nogle almindeligt anvendte betegnelser for visse af de stoffer, der  

 er påført på listerne (angivet ved liste og nummer som i eksempelliste 1).
 For så vidt de anførte betegnelser kan omfatte flere stereoisomere former  

 af det pågældende stof, er hver enkelt af disse former at betragte som  

 optaget på listen.
 Liste A omfatter stoffer, der ikke må forefin-des her i landet  

 (jf. lovens § 1 og § 2a, jf. § 1).
 Liste B, D og E omfatter stoffer, der kun må benyttes til  

 medicinsk og videnskabelig brug (jf. lovens § 2 og § 2a, jf. § 2).
 Liste C omfatter stoffer, der i utilberedt stand falder ind under  

 lovens § 2, men som i farmaceutiske præparater i almindelighed ikke er  

 omfattet af loven, jf. bekendtgørelsens § 1, stk. 3, nr. 3.
Liste A 1. Cannabis (hvorved forstås alle overjordiske dele af  

 planter tilhørende slægten Cannabis, hvorfra harpiksen ikke er fjernet.  

 Undtaget er dog frugter af hampeplanten (hampefrø) og hampetaver i isoleret  

 tilstand).
 2. Catha edulis (hvorved forstås alle dele af planter  

 tilhørende arten Catha edulis).
 3. Diacetylmorphin.
 4. Lysergid INN.
 5. Præpareret opium (hvorved forstås ethvert produkt  

 af rå-opium, som vindes ved en række særlige operationer, navnlig opløsning,  

 kogning, ristning og gæring, der har til formål at omdanne det til et  

 ekstrakt, der egner sig til at nydes).
 6. Affald og residua, der bliver tilbage ved rygning  

 af opium.
 7. Planten Papaver somnifer L. (hvorved forstås alle  

 dele af planter tilhørende arten Papaver somnifer L. med undtagelse af  

 frøene).
Bilag 2 Liste over euforiserende midler på liste E, som det er forbudt at udføre  

 til visse lande Bekendtgørelse om euroriserende stoffer INDHOLD:
 Kap. 1: Bekendtgørelsens område.
 Kap. 2: Almindelige bestemmelser for euforiserende midler opført på liste  

 A, B, C, D og E.
 Udlevering m.v.
 Modtagelse og besiddelse.
 Opbevaring.
 Forhandling.
 Kap. 3: Særlige bestemmelser for euforiserende midler opført på liste  

 A, B og C.
 Indførsel.
 Udførsel.
 Transit samt oplægning på frilagre m.v.
 Destruktion.
 Fremstilling, udvejning og ompakning.
 Regnskab.
 Indberetning til Sundhedsstyrelsen.
 Kap. 4: Særlige bestemmelser for euforiserende midler opført på liste  

 D og E.
 Indførsel og udførsel.
 Fremstilling, udvejning og ompakning.
 Regnskab.
 Indberetning til Sundhedsstyrelsen.
 Kap. 5: Fælles bestemmelser for euforiserende midler opført på liste  

 A, B, C, D og E.
 Anden virksomhed med euforiserende midler.
 Tilbagekaldelse af tilladelse til virksomhed med euforiserende midler.
 Ledelse og tilsyn.
 Straf.
 Dispensation.
 Klageadgang.
 Ikrafttrædelse.
 Bilag 1: Lister over euforiserende midler omfattet af bekendtgørelsen.
 Bilag 2: Liste over euforiserende midler på liste E, som det er forbudt at  

 udføre til visse lande, der i henhold til psykotropkonventionens art. 13 har  

 udstedt importforbud for disse midler.
