 En arbejdsgiver anmoder, på baggrund af at 7 henviste ikke mødte som  

 aftalt, om oplysninger om, til hvem og hvornår sygemelding, annullation med  

 videre er sket, samt evt. konsekvenser i forbindelse hermed.
Arbejdsmarkedsstyrelsen udtaler, at oplysninger af den søgte karakter  

 vil kunne forbindes med konkrete personer, hvorfor  

 Arbejdsformidlingen/Arbejdsmarkedsstyrelsen ikke kan videregive oplysningerne Falkoner Centret A/S att.
Direktør Gunnar Sørensen Falkoner Alle 9 2000 Frederiksberg Idet Arbejdsdirektoratet skal henvise til Deres brev af 12. juni 1989,  

 angående udeblivelse af tjenere formidlet af AF Køge, jfr. direktoratets brev  

 af 22. maj 1989, kan direktoratet til Deres uddybende spørgsmål oplyse  

 følgende:
Generelt kan Arbejdsformidlingen og direktoratet ikke videregive  

 personoplysninger hverken til Dem som privatperson eller til andre offentlige  

 myndigheder, undtagen i ganske særlige tilfælde som fx opklarelsen af  

 forbrydelser eller hvor videregivelse af oplysninger om personer er  

 nødvendige af hensyn til en koordineret indsats mellem offentlige myndigheder  

 med henblik på en samlet arbejdsmarkedspolitisk indsats.
Dette kunne som  

 eksempel være i forbindelse med et initiativ rettet mod en afgrænset gruppe  

 langtidsledige unge på Frederiksberg.
 Mulighederne for videregivelse af oplysninger er således reguleret i Lov  

 om arbejdsløshedsforsikring og arbejdsformidling, § 22, stk. 1.:
 »AF-kontorerne må efter § 22 ikke videregive oplysninger om  

 arbejdssøgende til andre, hvilket i princippet også omfatter oplysninger til  

 andre offentlige myndigheder.« (direktoratets fremhævning).
 Direktoratet ser sig derfor ikke i stand til at meddele Dem oplysninger af  

 den karakter De eftersøger da oplysningerne på baggrund af de foretagne  

 formidlinger vil kunne forbindes med konkrete personer.
 På nøjagtig samme måde gælder der tavshedspligt for oplysninger i  

 Arbejdsformidlingens (AF) besiddelse om de virksomheder der benytter AF,  

 hvorfor de oplysninger om ansættelsesforhold De efterlyser, heller ikke vil  

 være tilgængelige for Dem eller for nogen anden.
 Mere generelt kan det dog oplyses, at sygemeldinger finder sted til AF, i  

 princippet på samme måde som til en arbejdsplads således at AF er klar over  

 at vedkommende person i en nærmere specificeret periode ikke vil være  

 tilgængelig for formidling på grund af sygdom.
 I forbindelse med manglende fremmøde på arbejdspladsen ved anvisning, har  

 det den konsekvens for arbejdsløshedskassemedlemmer, at det vil medføre en  

 indberetning til arbejdsløshedskassen med efterfølgende dagpengemæssige  

 konsekvenser.
Det kan endvidere oplyses, at AFs kontaktperson på Falkoner Centret A/S er  

 hr.
Israelsen.
Hvorvidt hr.
Israelsen i denne sag er blevet kontaktet af AF  

 kan formodentlig afvises, idet det er den lediges pligt selv at meddele  

 forfald til arbejdsgiveren, hvilket understreges af AF i forbindelse med  

 formidlingen.
 På baggrund af den konkrete sag har man dog på Arbejdsformidlingen i  

 Roskilde taget denne procedure op til revision og fremover er det sådan, at  

 man fra AFs side vil kontakte arbejdsgiveren ved forfald på grund af sygdom,  

 andet arbejde eller andre grunde der måtte være AF bekendt.
 De anmoder videre om at blive delagtiggjort i hvad det er for overvejelser  

 der for øjeblikket gøres i direktoratet med henblik på at undgå lignende  

 situationer.
Direktoratet kan ikke delagtiggøre Dem i de konkrete overvejelser, da  

 disse er forhandlingsstof mellem direktoratet, Dansk Arbejdsgiverforening og  

 Landsorganisationen i Danmark.
Dog kan det oplyses, at disse forhandlinger  

 ligger i forlængelse af det forlig der i december 1988 blev indgået mellem  

 regeringen og Socialdemokratiet om arbejdstilbudsordningen (det såkaldte  

 ATB-forlig) og regeringens afbureaukratiseringsplaner i øvrigt.
 Afslutningsvis beder De direktoratet om at undersøge årsagerne til  

 udeblivelse på 9 formidlinger fra AF-Helsingør og 2 fra AF-Amager.  

 Direktoratet har i den forbindelse, på linie med behandlingen af den forrige  

 sag, jfr. direktoratets skrivelse til Dem af 10. april 1989, rettet  

 henvendelse til AF i hhv Helsingør og på Amager.
