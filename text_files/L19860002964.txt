Den 30. januar 1986 undertegnedes i New Delhi en overenskomst mellem  

 Danmark og Indien om dansk støtte til Indiens nationale program til  

 bekæmpelse af spedalskhed.
Ifølge overenskomsten yder den danske regering i  

 årene 1986-91 et beløb på i alt 76.600.000 kroner til medicinsk behandling af  

 patienter, forebyggelse af deformiteter, fysisk og social revalidering af  

 handicappede patienter, uddannelse af sundhedspersonale samt  

 oplysningsarbejde i 8 distrikter i 3 indiske delstater, hvor forekomsten af  

 spedalskhed er særlig hyppig.
