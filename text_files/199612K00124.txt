Nr LSF 124 Forslag til Lov om ændring af lov om vederlag og pension m.v. for  

 ministre(Ministerorlov) Fremsat af Pia Gjellerup (S) Jørgen Estrup (RV) Peter Duetoft (CD) den 11. december 1996 Vedtaget ved tredjebehandling den 20. februar 1997 Lov nr. 185 af 12/03/1997 § 1 I lov nr. 194 af 5. juni 1959 om vederlag og pension m.v. for ministre, som ændret senest ved lov nr. 447 af 30. juni 1993, foretages følgende ændring:
 1. I § 2, stk. 3, indsættes som 2. pkt.:
»Tilsvarende gælder for ministre, der har orlov i henhold til § 41,  

 stk. 3, litra e, i forretningsordenen for Folketinget.« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov nr. 194 af 5. juni 1959 om vederlag og pension m.v. for ministre,  

 som ændret senest ved lov nr. 447 af 30. juni 1993, foretages følgende  

 ændring:
 1. I § 2, stk. 3, indsættes som 2. pkt.:
»Tilsvarende gælder for ministre, der har orlov i henhold til § 41,  

 stk. 3, litra e, i forretningsordenen for Folketinget.« § 2 Loven træder i kraft dagen efter bekendtgørelsen i Lovtidende og har  

 virkning fra og med den 1. februar 1997.
Bemærkninger til lovforslaget Almindelige bemærkninger Ved det samtidig fremsatte forslag til folketingsbeslutning om ændring af  

 forretningsordenen for Folketinget foreslås der indført mulighed for, at  

 ministre kan få meddelt orlov for den resterende del af ministerperioden,  

 uden at dette er begrundet i udsendelse i offentligt hverv.
Det er i  

 forslaget til folketingsbeslutning forudsat, at en minister, der meddeles  

 orlov efter den foreslåede bestemmelse i forretningsordenen, ikke oppebærer  

 vederlag eller optjener pensionsanciennitet i orlovsperioden, men modtager  

 det i lov om vederlag og pension m.v. for ministre fastsatte tillæg svarende  

 til grundvederlaget til medlemmer af Folketinget.
Der fremsættes derfor forslag om ændring af lov om vederlag og pension  

 m.v. for ministre, således at der i denne sker en præcisering af hjemmelen  

 til, at ministre under ministerorlov ydes et tillæg svarende til  

 grundvederlaget til medlemmer af Folketinget.
Samme tillæg ydes til ministre,  

 der ikke er medlemmer af Folketinget.
Bemærkninger til lovforslagets enkelte bestemmelser Til § 1 Den foreslåede ændring giver en minister, der har orlov fra Folketinget i  

 henhold til den samtidig foreslåede § 41, stk. 3, litra e, i  

 forretningsordenen for Folketinget, ret til et tillæg til ministervederlaget.  

 Tillægget svarer til det efter lov om valg til Folketinget gældende  

 grundvederlag til medlemmer af Folketinget, som desuden ydes til ministre,  

 der ikke er medlemmer af Folketinget.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning fra og med 1. februar 1997.
Skriftlig fremsættelse Pia Gjellerup (S):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om vederlag og pension m.v. for  

 ministre. (Ministerorlov).
(Lovforslag nr.
L 124).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Efter 2. behandling den 18. februar 1997 § 1 I lov nr. 194 af 5. juni 1959 om vederlag og pension m.v. for ministre, som ændret senest ved lov nr. 447 af 30. juni 1993, foretages følgende ændring:
 1. I § 2, stk. 3, indsættes som 2. pkt.:
»Tilsvarende gælder for ministre, der har orlov i henhold til § 41,  

 stk. 3, litra e, i forretningsordenen for Folketinget.« § 2 Loven træder i kraft ved bekendtgørelsen i Lovtidende.
