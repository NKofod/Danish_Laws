(Til samtlige kommuner og amtskommuner) Socialministeriet har godkendt en række forsøg efter bistandslovens § 138  

 b om dagforanstaltninger for børn og unge i tilfælde, hvor der ikke er tale  

 om egentligt pasningsbehov (typisk kaldet legestuer og legesteder).
 På baggrund af erfaringerne fra disse forsøg har socialministeriet  

 overvejet, om der er grundlag for at fastholde krav om dispensation efter §  

 l38 b som forudsætning for ydelse af kommunalt tilskud til disse dagtilbud.
 Sammenslutningen af sociale udvalg har endvidere over for  

 socialministeriet tilkendegivet, at mange kommuner finder det  

 utilfredsstillende, at den eneste mulighed for at yde tilskud til legestuer  

 er at søge disse godkendt som forsøg efter bistandslovens § l38 b.
 Sammenslutningen af sociale udvalg har i denne forbindelse peget på, at  

 der er tale om hævdvundne kommunale muligheder for kommunerne til at kunne  

 yde tilskud til sådanne aktiviteter.
 Hertil kommer, at det gennem drøftelser med undervisningsministeriet er  

 fastslået, at der kun i meget begrænset omfang kan ydes tilskud til sådanne  

 aktiviteter i medfør af undervisningsministeriets bestemmelser om  

 foreningsvirksomhed for børn og unge.
Socialministeriet har i sine overvejelser taget udgangspuntk i den  

 praksis, der havde udviklet sig med hensyn til dagforanstaltninger, der ikke  

 kunne betragtes som »egentlige institutioner for forebyggende  

 børneforsorg«, inden bistandslovens ikrafttræden på det da gældende  

 lovgrundlag, og de forudsætninger, der ligger til grund for  

 dagforanstaltningsområdets indpasning i bistandsloven.
Socialministeriet  

 finder på den baggrund, at der vil være en adgang for kommunerne til at yde  

 tilskud - uden adgang til statsrefusion - til sådanne tilbud i form af  

 legestuer, legesteder og lignende til børn, der ikke er omfattet af  

 formålsbeskrivelsen for dagforanstaltninger for børn og unge.
 Dette er også på linje med den eksisterende adgang for kommunerne til at  

 yde kommunalt tilskud til forskellige former for underholdende aktiviteter  

 til pensionister ud over det omsorgsarbejde, der er omhandlet i  

 bistandslovens § 60.
 Socialministeriet finder ikke grundlag for at fastsætte en detaljeret  

 afgrænsning af disse tilbud, som ikke dække et egentligt pasningsbehov.  

 Socialministeriet vil imidlertid følge området, herunder samspillet med de  

 foranstaltninger, der er omfattet af bistandslovens regler.
 Der er herefter ikke behov for, at kommunerne søger tilladelse efter  

 bistandslovens § l38 b for at kunne yde kommunale tilskud til disse  

 dagforanstaltninger, og indsendte, ikke-færdigbehandlede ansøgninger herom,  

 anses for bortfaldet.
