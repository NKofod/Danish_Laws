Med henvisning til bilag 1, kap.
IV, pkt. 23 og 24, i  

 Landbrugsministeriets bekendtgørelse nr. 544 af 14. september 1988 om  

 udførsel af fersk kød, bilag 1, kap.
II, pkt. 17 og 18, i  

 Landbrugsministeriets bekendtgørelse nr. 673 af 14. oktober 1988 om udførsel  

 af kødprodukter og bilag 1, kap.
I, pkt. 11 og 12, i Landbrugsministeriets  

 bekendtgørelse nr. 887 af 8. december 1988 om slagtning af fjerkræ samt  

 engrosforhandling og udførsel af fersk fjerkrækød og med henvisning til  

 vedlagte eksemplar af formular nr.
K.K. 2290-1982 til helbredsattest for  

 personer beskæftiget ved virksomheder, der er autoriseret til eksport af  

 fersk kød, fersk fjerkrækød eller kødvarer, fastsættes her ved følgende:
1. Alle personer, der i de nævnte virksomheder  

 arbejder med eller håndterer fersk kød, fersk fjerkrækød eller kødvarer i  

 uemballeret stand, skal underkastes helbredskontrol.
Pligten til at lade sig  

 underkaste helbredskontrol gælder også veterinærkontrollens personale og  

 trikinsøgerne.
 2. Personer, der UDELUKKENDE beskæftiges i  

 svineslagteri til og med sortskrabning, i kreaturslagteri til og med  

 aflivning, i konservesfabrik med fyldte og lukkede dåser, og personer, der  

 KUN beskæftiges med behandling af tarme, med konfiskater, med kontorarbejde,  

 i værksted, og med færdigemballerede varer, og andre personer, der på nævnte  

 virksomheder er beskæftiget med andet arbejde end det i pkt. 1 nævnte, er  

 ikke omfattet af bestemmelserne i dette cirkulære.
 3. Virksomheden skal drage omsorg for, at der for alt  

 personale, der antages til at udføre arbejde som angivet i pkt. 1, inden 14  

 dage efter ansættelsen afleveres en lægeerklæring fra pågældendes  

 praktiserende læge om, at der intet er til hinder for denne beskæftigelse, og  

 holde embedsdyrlægen underrettet herom, jf. pkt. 9. Lægeerklæringen skal  

 fornys hvert år.
 4. Virksomheden skal udfylde afsnit A i  

 helbredsattesten og pålægge den, der skal undersøges, at udfylde afsnit B  

 inden besøg hos opgældendes praktiserende læge.
 5. Virksomheden skal opbevare de udfyldte  

 lægeerklæringer i et arkiv, der kun må være tilgængeligt for virksomhedens  

 ledelse, embedsdyrlægen og veterinærinspektøren.
 6. En gyldig lægeerklæring kan, når den pågældende  

 person fremsætter anmodning derom, overføres till nyt arbejdssted, der er  

 autoriseret til eksport af fersk kød, fersk fjerkrækød eller kødvarer.
 7. Virksomheden har ansvaret for, at kun personer med  

 lægeerklæring beskæftiges med det under pkt. 1 nævnte arbejde.
 8. Virksomheden skal sikre, at personer, som vil kunne  

 påføre kødet smitte, bl.a. ved patogene stoffer, ikke arbejder med eller  

 håndterer fersk kød, fersk fjerkrækød eller kødvarer, og virksomheden skal  

 foranledige lægeundersøgelse foretaget i de tilfælde, hvor der er grund til  

 at formode, at en ved sådant arbejde beskæftiget person kan påføre kødet  

 smitte.
 9. Embedsdyrlægen skal påse, at der ikke beskæftiges  

 personer, der ikke opfylder foranstående bestemmelser.
 10. Udgiften til helbredsundersøgelse afholdes af  

 virksomheden efter de til enhver tid herom gældende regler, jf.  

 bekendtgørelse nr. 87 af 7. februar 1989 om udgifter ved offentlig kontrol i  

 forbindelse med udførsel af kød m.m.
 11. Dette cirkulære træder i kraft 20 maj 1989.
Cirkulære af 21. august 1973 om helbredskontrol med personer beskæftiget  

 ved fjerkræslagterier og -konservesfabrikker, som ændret ved cirkulære af 10.  

 oktober 1978 og Cirkulære af 15. november 1966 om helbredskontrol med personer beskæftiget  

 ved autoriserede kødeksportvirksomheder, som ændret ved cirkulære af 26.  

 august 1969 og 10. oktober 1978 tilbagekaldes.
 P.V.V.
