Bekendtgørelse om  

 forsøgsordninger efter lov om social service I medfør af § 138 i lov om social service, jf.  

 lovbekendtgørelse nr. 844 af 24. september 2001, fastsættes:
Organisationsform ved dagtilbud  

 (Frederiksberg Kommune) § 1. Socialministeren har godkendt en  

 forsøgsordning for Frederiksberg Kommune, hvorefter kommunen kan  

 indgå aftale med private leverandører om drift af  

 daginstitutioner til børn under en anden organisationsform end fastsat  

 i lov om social service med henblik på kvalitetsudvikling af  

 dagtilbudsområdet.
 Stk. 2. Forsøgsgodkendelsen indebærer, at  

 reglerne om organisering af dagtilbud til børn, jf. § 9 i lov om  

 social service, kan fraviges i Frederiksberg Kommune i relation til dette  

 projekt.
 Stk. 3. Frederiksberg Kommune sørger for, at  

 forsøget evalueres løbende, samt at der foretages en samlet  

 evaluering af forsøget.
 Stk. 4. Forsøgsgodkendelsen har virkning fra den  

 8. november 2000 til den 31. december 2004.
Sikring af små skoler og dagtilbud i  

 landdistrikter  

 (Kommunerne Christiansfeld, Herning, Hjørring, Rødding,  

 Rødekro, Skælskør, Skævinge, Vinderup) § 3. Socialministeren har godkendt  

 forsøgsordninger for kommunerne nævnt i stk. 3, hvorefter der i  

 kommunen kan etableres en forsøgsordning om sikring af små  

 skoler og dagtilbud i landdistrikter.
Godkendelsen indebærer, at  

 kommunen kan afprøve nye former for fælles  

 forældreindflydelse, ledelse m.v. mellem kommunale dagtilbud og  

 folkeskole i landdistrikter med henblik på at forbedre  

 sammenhængen i de mindre børns hverdag.
Det forudsættes  

 herunder, at forsøget omfatter en model for forældreindflydelse,  

 som sikrer, at forældreindflydelsen er i overensstemmelse med  

 principperne herom i folkeskoleloven og serviceloven samt medvirker til  

 udvikling af pædagogiske tilbud til mindre børn i  

 landdistrikter.
Stk. 2. Forsøgsgodkendelsen indebærer, at §  

 13 om forældrebestyrelser i kommunale dagtilbud i lov om social service  

 kan fraviges i kommunen i relation til dette forsøg med henblik  

 på oprettelse af en bestyrelse fælles for folkeskole og  

 dagtilbud.
Forældre med børn i kommunale dagtilbud fraskriver  

 sig retten til en særskilt forældrebestyrelse i dagtilbudet.  

 Forsøget er etableret i samarbejde med Undervisningsministeriet, og  

 der sker samtidig en fravigelse af bestemmelserne i folkeskoleloven om  

 skolebestyrelser, således at der kan sammensættes en bestyrelse  

 fælles for skolen og dagtilbudet.
Forsøgsgodkendelsen for  

 Vinderup Kommune indebærer endvidere, at § 10, stk. 1, i lov om social  

 service fraviges, da dagplejen en stor del af åbningstiden finder sted  

 i Mogenstrup Børne- og kulturhus.
Det nærmere indhold af hver  

 enkelt godkendelse fremgår af en fællesskrivelse fra  

 Socialministeriet og Undervisningsministeriet til kommunen.
 Stk. 3. Forsøgsgodkendelsen gælder for  

 følgende kommuner, skoler og dagtilbud:
Kommuner Skoler Dagtilbud Christiansfeld Stepping Skole Aldersintegrerede institution Kløverbo Christiansfeld Vejstrup Skole Vejstrup daginstitution Herning Fasterholt Skole DII Tusindfryd Hjørring Skallerup Skole Børnehuset Søløven Rødding Lintrup Skole Daginstitutionen Akaciehøj Rødekro Hovslund Skole Børnehuset Spiren Skælskør Kirkeskovsskolen Daginstitutionen Kirkeskoven Skævinge Gørløse Skole Børnehaven Spiloppen og dagplejen i  

 Gørløse Vinderup Mogenstrup Skole Mogenstrup Børnehus og dagplejen i  

 Mogenstrup Stk. 4. Forsøgsgodkendelsen har for Rødekro  

 og Skælskør kommuner virkning fra den 28. juli 2001 til den 31.  

 juli 2006. For Rødding, Skævinge, Herning, Christiansfeld,  

 Vinderup og Hjørring kommuner har forsøgsgodkendelsen virkning  

 fra den 25. januar 2002 til den 31. juli 2006.
Privat børnepasning  

 (Københavns Kommune) § 4. Socialministeren har godkendt en  

 forsøgsordning for Københavns Kommune, hvorefter kommunen for  

 børn i aldersgruppen ½ - 2 år kan fravige bestemmelsen om, at  

 tilskud til privat pasning først kan ydes fra det tidspunkt, hvor  

 barnet optages i et dagtilbud.
Det er en forudsætning for  

 forsøgsgodkendelsen, at forældre, der får tilskud til  

 privat pasning før det tidspunkt, hvor børnene kan optages i et  

 kommunalt dagtilbud efter § 7, stk. 1, i lov om social service, bevarer  

 deres anciennitet på ventelisten til et kommunalt dagtilbud, og at  

 børnene vil få tilbudt plads efter kommunens almindelige  

 optagelsesregler.
 Stk. 2. Københavns Kommune kan beslutte, at de  

 børn, der ydes tilskud til efter forsøgsordningen, indgår  

 ved opgørelse af søskenderabat efter kapitel 4 i  

 bekendtgørelse nr. 1166 af 29. december 1999 om forældrebetaling  

 for ophold i dagtilbud til børn.
 Stk. 3. Forsøgsgodkendelsen indebærer, at  

 § 26, stk. 2, 1. pkt., og stk. 4, i lov om social service samt de  

 regler, der er fastsat i medfør af lovens § 15, stk. 4, kan  

 fraviges i Københavns Kommune i relation til dette projekt.
 Stk. 4. Forsøgsgodkendelsen har virkning fra den  

 10. september 2001 til den 31. december 2003.
Døgnhuse for sindslidende  

 (Nordjyllands Amt og Viborg Amt) § 5. Socialministeren har givet amtskommunerne  

 nævnt i stk. 3 tilladelse til en forsøgsordning, hvorefter amtet  

 kan etablere døgnhuse i forbindelse med den distriktspsykiatriske  

 ordning som alternativ til ophold på sygehus og ophold efter § 93,  

 stk. 1, nr. 1, i lov om social service.
Døgnhusene er et  

 tilbud til mennesker med psykiatriske lidelser om, for en kortere periode at  

 bo med faste rammer og støtte omkring sig, mens deres situation  

 stabiliseres.
Amtskommunen afholder udgifterne, og der er ikke  

 brugerbetaling.
 Stk. 2. Forsøgstilladelsen indebærer, at  

 § 95 om brugerbetaling, § 131 om refusion samt reglerne om  

 visitation i kap. 18 i lov om social service fraviges i amtskommunen i  

 relation til dette projekt.
 Stk. 3. Forsøgstilladelsen gælder for  

 Nordjyllands Amt fra den 1. maj 1999 til den 30. april 2002 og for Viborg Amt  

 fra den 1. december 1990 til den 30. april 2002.
Fælles bestemmelser § 6. Det nærmere indhold af hver enkelt  

 godkendelse fremgår af en skrivelse til pågældende  

 kommunalbestyrelse eller amtsråd.
Skrivelsen kan rekvireres i  

 Socialministeriet, Holmens Kanal 22, 1060 København K, tlf. 33 92 93  

 00.
 Stk. 2. Pågældende kommunalbestyrelse eller  

 amtsråd informerer borgerne om tilladelsen.
 Stk. 3. Pågældende kommunalbestyrelse eller  

 amtsråd sørger for, at forsøgsordningen evalueres.
 § 7. Bekendtgørelsen træder i kraft  

 den 20. februar 2002.
 Stk. 2. Samtidig ophæves kapitel 2 i bekendtgørelse  

 nr. 958 af 1. november 2001 om forsøgsordninger efter den sociale  

 lovgivning.
