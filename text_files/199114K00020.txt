Nr BTL 20 Betænkning over Forslag til lov om ændring af forskellige skattelove  

 (Gennemførelse af fusionsdirektivet og moder-/datterselskabsdirektivet)   

 Nr L 20 1991-92, 1. samling Afgivet af Skatteudvalget Afgivet: 19920219 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Erhvervenes  

 Skattesekretariat og Revisionsfirmaet Ernst & Young A/S.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de stillede ændringsforslag.
Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 3. behandling.
Mindretallet  

 kan stemme for de stillede ændringsforslag.
 Mindretallet anmoder om, at lovforslaget efter 2. behandling henvises til  

 fornyet behandling i udvalget.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de stillede ændringsforslag.
Ændringsforslag Af skatteministeren , tiltrådt af udvalget :
Til § 1 1) Nr. 13 affattes således:
» 13. I § 8, stk. 1, 1. punktum , ændres  

 »formuegoder« til: »aktiver og passiver«,  

 »ophøret« til: »fusionen«, »goderne« til:  

 »de«, »ophørende« ændres 2 steder til:  

 »indskydende«, og »fortsættende« ændres til:  

 »modtagende«.' 2) Nr. 16 affattes således:
» 16. I § 8, stk. 2 , ændres »et formuegode«  

 til: »et aktiv eller et passiv«, »formuegodet« til:  

 »det«, »ophørende« til: »indskydende« og  

 »fortsættende« til: »modtagende«.' 3) Nr. 19 affattes således:
» 19. I § 8, stk. 5, 1. punktum , ændres  

 »formuegoder« 2 steder til: »aktiver og passiver«,  

 »fortsættende« ændres 2 steder til: »modtagende«, og  

 »ophørende« ændres til: »indskydende«.' 4) Nr. 20 affattes således:
» 20. I § 8, stk. 5, 2. punktum , ændres  

 »ophørende« til: »indskydende«, »fortsættende«  

 til: »modtagende« og »aktivgrupper« til: »grupper af  

 aktiver og passiver«.' 5) I den under nr. 49 foreslåede affattelse af § 15  

 ændres i stk. 2, 2. punktum , »§ 8 finder dog alene  

 anvendelse« til: »§ 8, stk. 1-4 og 7, finder dog alene  

 anvendelse«.
 6) I den under nr. 49 foreslåede affattelse af § 15  

 ændres i stk. 3, 2. punktum , »§ 8 finder dog alene  

 anvendelse« til: »§ 8, stk. 1-4 og 7, finder dog alene  

 anvendelse«.
 7) I den under nr. 49 foreslåede affattelse af § 15  

 ændres i stk. 4, 2. punktum , »§ 8 finder dog alene  

 anvendelse« til: »§ 8, stk. 1-4 og 7, finder dog alene  

 anvendelse«.
 8) I den under nr. 50 foreslåede § 15 b affattes  

stk. 1, 1. og 2. punktum , således:
»Ophører et i udlandet hjemmehørende selskab ved spaltning, finder §  

 5, § 6, stk 1, 3, 4 og 6, § 7, stk. 1, § 8 og § 10 tilsvarende anvendelse. §  

 8, stk. 1-4 og 7, finder dog alene anvendelse på dem af det indskydende  

 selskabs aktiver og passiver m.v., der som følge af spaltningen er knyttet  

 til et her hjemmehørende modtagende selskab eller til et i udlandet  

 hjemmehørende modtagende selskabs faste driftssted her i landet.« 9) I den under nr. 50 foreslåede § 15 b affattes  

stk. 2, 1. og 2. punktum , således:
»Ophører et her i landet hjemmehørende selskab ved spaltning, finder  

 § 5, § 6, stk. 1, 3, 4 og 6, § 7, stk. 1, § 8 og § 10 tilsvarende anvendelse.  

 § 8, stk. 1-4 og 7, finder dog alene anvendelse på dem af det indskydende  

 selskabs aktiver og passiver m.v., der som følge af spaltningen er knyttet  

 til et her i landet hjemmehørende modtagende selskab eller til et i udlandet  

 hjemmehørende modtagende selskabs faste driftssted her i landet.« 10) I den under nr. 50 foreslåede § 15 d, stk. 2 ,  

 udgår 1. punktum , og i stedet indsættes:
»Ved tilførsel af aktiver fra et her hjemmehørende selskab finder §  

 5, § 6, stk. 1, 3, 4 og 6, og § 8 tilsvarende anvendelse. § 8, stk. 1-4 og 7,  

 finder dog alene anvendelse på dem af det indskydende selskabs aktiver og  

 passiver m.v., der som følge af tilførslen er knyttet til et her  

 hjemmehørende modtagende selskab eller til et i udlandet hjemmehørende  

 modtagende selskabs faste driftssted her i landet.« 11) I den under nr. 50 foreslåede § 15 d, stk. 3 ,  

 udgår 1. punktum , og i stedet indsættes:
»Ved tilførsel af aktiver fra et i udlandet hjemmehørende selskab  

 finder § 5, § 6, stk. 1, 3, 4 og 6, og § 8 tilsvarende anvendelse. § 8, stk.  

 1-4 og 7, finder dog alene anvendelse på dem af det indskydende selskabs  

 aktiver og passiver m.v., der som følge af tilførslen er knyttet til et her  

 hjemmehørende modtagende selskab eller til et i udlandet hjemmehørende  

 modtagende selskabs faste driftssted her i landet.« Til § 2 12) Efter nr. 3 indsættes som nyt nummer:
 » 01. § 13, stk. 2 , der bliver stk. 4, affattes  

 således:
» Stk. 4 . Ligningsrådet kan tillade, at der ikke sker  

 beskatning efter § 4 i tilfælde, hvor et selskab erhverver hele  

 aktiekapitalen i et andet selskab, eller hvor et selskab, der i forvejen ejer  

 aktier i et andet selskab, erhverver resten af aktiekapitalen i det andet  

 selskab.
Det er en betingelse, at aktionærerne i det andet selskab som  

 vederlag alene modtager aktier i det første selskab og eventuelt en kontant  

 udligningssum på højst 10 pct. af de ombyttede aktiers værdi.
Tilladelse  

 gives kun under særlige omstændigheder, hvis det erhvervende selskab har  

 foretaget opkøb af aktier i det erhvervede selskab i det indkomstår, hvori  

 selskabet erhverver resten af aktiekapitalen, eller i de 4 forudgående  

 indkomstår.
Ved afståelse af de modtagne aktier sker der beskatning efter §  

 4, i det omfang afståelse af de ombyttede aktier ville have udløst beskatning  

 efter disse regler.
De modtagne aktier anses for erhvervet på samme tidspunkt  

 og for samme anskaffelsessum som de ombyttede aktier.
Ligningsrådet kan under  

 tilsvarende betingelser tillade, at der i disse tilfælde ikke sker beskatning  

 efter § 2.«» Til § 3 13) Indledningen affattes således:
»I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, foretages følgende  

 ændringer:» 14) I den under nr. 3 foreslåede § 33 D, stk. 1 ,  

 indsættes efter 1. punktum som nyt punktum:
»Som underskud anses i denne forbindelse også benyttelse af  

 henlæggelser til investeringsfonde og indskud på etableringskonti til forlods  

 afskrivning på et aktiv.« 15) I den under nr. 3 foreslåede § 33 D indsættes  

 efter stk. 3 som nyt stykke:
» Stk. 4 . Reglerne i stk. 1-3 finder tilsvarende anvendelse  

 på underskud af en fast ejendom i en fremmed stat.« 16) I nr. 3 indsættes efter den foreslåede § 33 D som ny  

 paragraf:
 » § 33 E . Har et selskab m.v. ved opgørelsen af den  

 skattepligtige indkomst foretaget fradrag for underskud i et sambeskattet  

 selskab i en fremmed stat, Færøerne eller Grønland, skal der i efterfølgende  

 indkomstår, hvor der er overskud i det sambeskattede selskab, eller hvor  

 sambeskatningen ophører, ske genbeskatning af et beløb svarende til det  

 fratrukne underskud, jf. reglerne i stk. 2 og 3. Har selskabet i samme  

 indkomstår, hvor der er underskud i det sambeskattede selskab, andet  

 skattepligtigt overskud fra samme stat, skal der dog kun ske genbeskatning af  

 det beløb, hvormed underskuddet fra det sambeskattede selskab overstiger  

 andet skattepligtigt overskud.
Stk. 2 . For efterfølgende år, hvor der er overskud i det  

 sambeskattede selskab, medregnes ved opgørelsen af den skattepligtige  

 indkomst et beløb svarende til det fratrukne underskud, dog højst et beløb  

 svarende til det for samme indkomstår ved indkomstopgørelsen eller  

 skatteberegningen medregnede overskud af det sambeskattede selskab.  

 Genbeskatning skal kun ske, hvis dobbeltbeskatningen af overskuddet i det  

 sambeskattede selskab lempes i henhold til den i § 33 D, stk. 1, nævnte  

 metode til lempelse af dobbeltbeskatning.
Der skal dog ikke ske genbeskatning  

 af tidligere fratrukket underskud i efterfølgende år, hvor der er overskud af  

 det sambeskattede selskab, i det omfang dette overskud medregnes ved  

 opgørelsen af selskabets negative skattepligtige indkomst, som kan overføres  

 til et sambeskattet selskab, eller som kan fremføres til senere indkomstår.
Stk. 3 . For det indkomstår, hvori sambeskatningen ophører,  

 medregnes ved opgørelsen af den skattepligtige indkomst et beløb svarende til  

 det underskud, der ikke er genbeskattet efter reglerne i stk. 2. Der skal dog  

 ikke ske genbeskatning, når et moderselskab fusionerer med et datterselskab,  

 hvormed det har været sambeskattet indtil fusionsdatoen og i de seneste 5  

 indkomstår forud herfor eller, for så vidt angår underskud efter  

 kulbrinteskattelovens kapitel 2 og 3, når selskaberne har været sambeskattet  

 indtil fusionsdatoen og i de seneste 15 år forud herfor.
Ophører  

 sambeskatningen i øvrigt, medregnes højst et beløb svarende til det overskud  

 og den fortjeneste, der for dette indkomstår skulle medregnes ved opgørelsen  

 af det sambeskattede selskabs skattepligtige indkomst eller  

 skatteberegningen, såfremt det sambeskattede selskab var blevet opløst ved  

 likvidation og i forbindelse hermed skulle beskattes her i landet.
Som  

 salgssum for afståede aktiver og passiver anses værdien i handel og vandel  

 ved sambeskatningens ophør.« Til § 6 17) I det under nr. 1 foreslåede § 2, stk. 5 ,  

 affattes 2. punktum således:
»Det er en betingelse, at det udbyttemodtagende selskab -  

 moderselskabet - har ejet mindst 25 pct. af aktiekapitalen i det  

 udbyttegivende selskab - datterselskabet - enten i hele det indkomstår, hvori  

 udbyttet er modtaget, eller i en sammenhængende periode på mindst to år frem  

 til det tidspunkt, hvor udbyttet modtages.« 18) Efter nr. 2 indsættes som nyt nummer:
 » 01. I § 13, stk. 1, nr. 2, affattes 2. punktum  

 således:
»Dette gælder dog kun, hvis det udbyttemodtagende selskab -  

 moderselskabet - har ejet mindst 25 pct. af aktie- eller andelskapitalen i  

 det udbyttegivende selskab - datterselskabet - enten i hele det indkomstår,  

 hvori udbyttet er modtaget, eller i en sammenhængende periode på mindst to år  

 frem til det tidspunkt, hvor udbyttet modtages.«» 19) I det under nr. 3 foreslåede § 17, stk. 3 ,  

 affattes 3. punktum således:
»Det er en betingelse, at det udbyttemodtagende selskab -  

 moderselskabet - har ejet mindst 25 pct. af aktiekapitalen i det  

 udbyttegivende selskab - datterselskabet - enten i hele det indkomstår, hvori  

 udbyttet er modtaget, eller i en sammenhængende periode på mindst to år frem  

 til det tidspunkt, hvor udbyttet modtages.« 20) I nr. 3 ændres »Stk. 3 og 4 bliver herefter stk. 4  

 og 5« til: »Stk. 3-5 bliver herefter stk. 4-6«.
 21) Efter nr. 4 indsættes som nyt nummer:
 » 02. I § 17, stk. 3 , der bliver stk. 4, affattes  

3. punktum således:
»Lempelse efter foranstående regler kan kun indrømmes, såfremt  

 moderselskabet har ejet mindst 25 pct. af datterselskabets aktiekapital eller  

 andelskapital enten i hele det indkomstår, hvori udbyttet er modtaget, eller  

 i en sammenhængende periode på mindst to år frem til det tidspunkt, hvor  

 udbyttet modtages.«» Til § 7 22) I det under nr. 2 foreslåede § 65, stk. 5 ,  

 affattes 2. punktum således:
»Det er en betingelse, at det udbyttemodtagende selskab -  

 moderselskabet - har ejet mindst 25 pct. af aktiekapitalen i det  

 udbyttegivende selskab - datterselskabet - enten i hele det indkomstår, hvori  

 udbyttet er modtaget, eller i en sammenhængende periode på mindst to år frem  

 til det tidspunkt, hvor udbyttet modtages.« Til § 8 23) Indledningen affattes således:
»I lov om beskatning af fonde og visse foreninger  

 (fondsbeskatningsloven), jf. lovbekendtgørelse nr. 703 af 16. oktober 1991,  

 foretages følgende ændringer:» 24) Før den foreslåede ændring, som bliver nr. 1, indsættes som  

 nyt nummer:
 » 01. § 10, stk. 1, 2. punktum , affattes således:
»Dette gælder dog kun, hvis fonden eller foreningen har ejet mindst  

 25 pct. af aktie- eller andelskapitalen i det udbyttegivende selskab enten i  

 hele det indkomstår, hvori udbyttet er modtaget, eller i en sammenhængende  

 periode på mindst to år frem til det tidspunkt, hvor udbyttet  

 modtages.«» Til § 9 25) I stk. 1 ændres »jf. dog stk. 2 og 3« til:  

 »jf. dog stk. 2-4«.
 26) Stk. 3 udgår, og i stedet indsættes:
 » Stk. 3 . Ligningslovens § 33 D, som affattet ved denne lovs  

 § 3, nr. 3, har virkning for underskud som omhandlet i § 33 D, stk. 1, 2.  

 punktum, når henlæggelser til investeringsfonde eller indskud på  

 etableringskonti benyttes til forlods afskrivning på et aktiv, der erhverves  

 den 19. februar 1992 eller senere. § 33 D har i øvrigt virkning for  

 underskud, der fradrages ved indkomstopgørelsen for indkomståret 1992 eller  

 senere.
Stk. 4 . Ligningslovens § 33 E, som affattet ved denne lovs § 3,  

 nr. 3, har virkning for underskud, der fradrages ved indkomstopgørelsen for  

 indkomståret 1992 eller senere.« Bemærkninger Til nr. 1-4 Ændringerne er redaktionelle.
Til nr. 5-9 Ved ændringerne præciseres, at § 8 generelt finder anvendelse, men at  

 bestemmelserne i § 8, stk. 1-4 og 7, der omhandler det indskydende selskabs  

 aktiver og passiver m.v., alene finder anvendelse på de aktiver og passiver  

 m.v., der som følge af fusionen er knyttet til det her hjemmehørende  

 modtagende selskab eller det udenlandske modtagende selskabs faste driftssted  

 her i landet.
Til nr. 10 og 11 Ved ændringerne foreslås, at reglerne i § 5, § 6, stk. 1, § 6, stk. 3-4,  

 og § 6, stk. 6, skal finde tilsvarende anvendelse ved tilførsel af aktiver.  

 Endvidere præciseres, at § 8 generelt finder anvendelse, men at  

 bestemmelserne i § 8, stk. 1-4 og 7, der omhandler det indskydende selskabs  

 aktiver og passiver m.v., alene finder anvendelse på de aktiver og passiver  

 m.v., der som følge af fusionen er knyttet til det her hjemmehørende  

 modtagende selskab eller det udenlandske modtagende selskabs faste driftssted  

 her i landet.
Til nr. 12 Aktieavancebeskatningslovens § 13, stk. 2, blev indsat ved lov nr. 220 af  

 2. juni 1983. Efter bestemmelsen kan Ligningsrådet give tilladelse til, at  

 der ikke sker beskatning efter aktieavancebeskatningslovens §§ 2 og 4 i  

 tilfælde, hvor aktionærer i et selskab, som erhverves af et andet selskab med  

 henblik på, at det pågældende selskab skal fortsætte som datterselskab af det  

 erhvervende selskab, som vederlag modtager aktier i det erhvervende selskab.  

 Det er en betingelse for tilladelsen, at det erhvervende selskab erhverver  

 hele aktiekapitalen i det andet selskab, og at alle aktionærerne i det andet  

 selskab som vederlag alene modtager aktier i det selskab, som erhverver  

 aktiekapitalen.
Hvis tilladelse opnås, beskattes aktionærerne ved afståelse  

 af de modtagne aktier i det omfang, afståelse af de ombyttede aktier ville  

 have udløst beskatning.
 I Skatteministeriets cirkulære nr. 1 af 2. januar 1984, punktum 38,  

 fortolkes § 13, stk. 2, således, at reglen kan anvendes, selv om en  

 ubetydelig del af aktierne i det erhvervede selskab ikke indgår i  

 overdragelsen, og selv om en ubetydelig del af aktierne i det erhvervede  

 selskab vederlægges med andet end aktier i det erhvervende selskab.  

 Cirkulærets formulering »en ubetydelig del« blev i tidligere  

 dispensationspraksis fortolket som højst ca. 10 pct., både i relation til,  

 hvor stor en del af aktiekapitalen i det erhvervede selskab, som det  

 erhvervende selskab i forvejen måtte eje, og hvor stor en del af aktierne i  

 det erhvervede selskab, der måtte vederlægges med andet end aktier (kontant).  

 Den lempede fortolkning er inspireret af reglerne i fusionsskatteloven og er  

 i overensstemmelse med baggrunden for at indføre § 13, stk. 2.
Praksis er senere udvidet, så det erhvervende selskab i forvejen godt kan  

 eje en betydelig del af aktierne i det erhvervede selskab og alligevel opnå  

 tilladelse til, at aktionærerne succederer, når betingelserne herfor i øvrigt  

 er opfyldt.
Dette er en yderligere tilpasning til fusionsreglerne, idet en  

 skattefri fusion ikke hindres af, at det erhvervende selskab i forvejen ejer  

 en betydelig del af aktierne i det erhvervede selskab.
Kravet om, at højst 10 pct. af aktierne må vederlægges kontant, er  

 fastholdt i praksis.
Det er imidlertid vanskeligt at skelne  

 kontantvederlæggelse fra »almindelige« aktieopkøb, når opkøbene  

 sker i tilknytning til ombytningen.
Jo tættere opkøbene sker på ombytningen,  

 jo større er formodningen om, at opkøbene er sket som led i ombytningen og  

 som følge heraf kan sidestilles med kontantvederlæggelse.
I praksis anses  

 opkøb, som ligger mere en 5-7 år forud for ombytningen, normalt for sket uden  

 tanke på den senere ombytning.
Hvis det erhvervende selskab har opkøbt aktier  

 i det erhvervede selskab inden for de seneste 5-7 år, er dispensation  

 betinget af, at konkrete forhold afkræfter formodningen om, at opkøbet er  

 sket som led i en ombytning.
 Den i praksis foretagne tilpasning til fusionsreglerne går imidlertid  

 videre, end hvad der oprindeligt har været anset for omfattet af lovtekstens  

 ord.
Det foreslås derfor, at teksten i § 13, stk. 2, som nu bliver stk. 4,  

 bringes i overensstemmelse med praksis.
Det er hensigten, at bestemmelsen  

 skal bruges som supplement til de foreslåede regler i § 13, stk. 2 og 3, om  

 succession ved ombytning af aktier i danske selskaber og i selskaber i andre  

 EF-medlemsstater.
Det foreslås herefter, at tilladelse til succession kan gives, når et  

 selskab erhverver hele aktiekapitalen i et andet selskab, eller når et  

 selskab, der i forvejen ejer aktier i et andet selskab, erhverver resten af  

 aktiekapitalen i det andet selskab.
Aktionærerne skal vederlægges med aktier  

 i det erhvervende selskab og eventuelt en kontant udligningssum på højst 10  

 pct. af de ombyttede aktiers handelsværdi.
Praksis fastholdes, således at  

 enkelte aktionærer kan vederlægges kontant.
Tilladelse gives, hvis ovennævnte  

 betingelser er opfyldt og det erhvervende selskab enten ikke ejer aktier i  

 det erhvervede selskab, eller hvis det erhvervende selskab ikke har opkøbt  

 aktier i det erhvervede selskab i det pågældende indkomstår eller i de 4  

 forudgående indkomstår.
Tilladelse foreslås kun givet under særlige omstændigheder, hvis det  

 erhvervende selskab har foretaget opkøb af aktier i det erhvervede selskab i  

 det indkomstår, hvor selskabet erhverver resten af aktiekapitalen, eller i de  

 4 forudgående indkomstår.
Som nævnt under gennemgangen af praksis hænger  

 dette sammen med, at højst 10 pct. af aktierne kan vederlægges kontant, hvis  

 tilladelse til succession ønskes, og at dette krav kan omgås, hvis opkøb i  

 tilknytning til ombytningen accepteres.
De særlige omstændigheder, som kan  

 bevirke, at tilladelse gives, kan være, at opkøb er sket med hjemmel i de  

 foreslåede § 13, stk. 2 og 3, som omhandler succession ved ombytning af  

 aktier, når såvel det erhvervende som det erhvervede selskab er danske  

 selskaber eller selskaber hjemmehørende i en EF-medlemsstat.
Særlige forhold  

 gør sig også gældende, når det kan godtgøres, at opkøbene er sket af  

 forretningsmæssige årsager og ikke med henblik på at kontantvederlægge  

 bestemte aktionærer.
Den foreslåede bestemmelse kan som nævnt anvendes, når et selskab ønsker  

 at erhverve hele eller resten af aktiekapitalen i et andet selskab.
Stk. 4  

 vil primært blive anvendt af danske selskaber og selskaber hjemmehørende i  

 andre EF-medlemsstater, som i forvejen har stemmemajoriteten i et andet  

 selskab, og som ønsker at erhverve resten af aktiekapitalen i det pågældende  

 selskab, idet succession ved ombytning af aktier i danske selskaber og  

 selskaber hjemmehørende i andre EF-medlemsstater efter § 13, stk. 2 og 3, kan  

 finde sted uden tilladelse.
Bestemmelsen kan endvidere anvendes, når det ene  

 selskab eller begge selskaber er hjemmehørende i en stat uden for EF.
Til nr. 13 Ændringen skyldes, at der efter fremsættelsen af lovforslaget er udsendt  

 en ny lovbekendtgørelse.
Til nr. 14 Den foreslåede ændring af § 33 D omfatter genbeskatning af tidligere  

 fratrukne underskud af et fast driftssted og - efter ændringsforslaget under  

 nr. 15 - fast ejendom i en stat, med hvilken Danmark har en  

 dobbeltbeskatningsoverenskomst, hvis lempelse er baseret på  

 eksemptionsmetoden.
Tidligere fratrukne underskud kan bl.a. omfatte afskrivninger på aktiver i  

 det faste driftssted eller den faste ejendom.
Derimod omfatter tidligere  

 fratrukne underskud ikke investeringsfondshenlæggelser og  

 etableringskontoindskud, der er anvendt til forlods afskrivning på aktiver i  

 det faste driftssted eller den faste ejendom.
 Dette indebærer en favorisering af de personer eller selskaber m.v., der i  

 forbindelse med erhvervelse af aktiver til et fast driftssted eller en fast  

 ejendom anvender investeringsfondshenlæggelser eller etableringskontoindskud  

 til forlods afskrivning på disse.
 Det foreslås derfor, at der i den foreslåede § 33 D indsættes en  

 bestemmelse om, at i denne forbindelse anses også benyttelse af henlæggelser  

 til investeringsfonde og indskud på etableringskonti til forlods afskrivning  

 på et aktiv som underskud.
 Ændringsforslaget skønnes at medføre et merprovenu, som det ikke er muligt  

 at anslå nærmere på grund af manglende statistiske oplysninger.
Til nr. 15 Den foreslåede ændring af § 33 D omfatter alene fast ejendom, der udgør en  

 del af en erhvervsvirksomheds aktiver.
Bestemmelsen omfatter ikke i øvrigt  

 fast ejendom.
De argumenter, der taler for en regel om genbeskatning af underskud i et  

 fast driftssted i en stat, med hvilken Danmark har en  

 dobbeltbeskatningsoverenskomst, hvis lempelse er baseret på  

 eksemptionsmetoden, gælder også i relation til underskud af en fast ejendom i  

 en sådan stat.
Det foreslås derfor, at de foreslåede regler om genbeskatning  

 af underskud i et fast driftssted skal finde tilsvarende anvendelse på  

 underskud i en fast ejendom, som er beliggende i en stat, med hvilken Danmark  

 har en dobbeltbeskatningsoverenskomst, hvis lempelse er baseret på  

 eksemptionsmetoden.
 Ændringsforslaget skønnes at medføre et merprovenu, som det ikke er muligt  

 nærmere at anslå som følge af manglende statistiske oplysninger.
Til nr. 16 Den under nr. 15 foreslåede ændring af § 33 D omfatter ikke sambeskattede  

 selskaber.
 De argumenter, der taler for en regel om genbeskatning af underskud i et  

 fast driftssted i en stat, med hvilken Danmark har en  

 dobbeltbeskatningsoverenskomst, hvis lempelse er baseret på  

 eksemptionsmetoden, gælder imidlertid også i relation til sambeskattede  

 selskaber i en sådan stat.
 Gennemføres en regel om genbeskatning af underskud i faste driftssteder,  

 men ikke en regel om genbeskatning af underskud i sambeskattede selskaber,  

 kan resultatet meget vel blive, at virksomhederne blot organiserer  

 aktiviteten i udlandet i selskaber i stedet for i faste driftssteder.
 Anvendelsen af eksemptionsmetoden giver så at sige mulighed for at anvende  

 underskud i det sambeskattede selskab to gange, først ved sambeskatningen i  

 Danmark og dernæst i den udenlandske indkomst.
I modsætning hertil indebærer anvendelsen af kreditmetoden normalt, at der  

 alene gives fradrag for underskuddet i det sambeskattede selskab een gang,  

 nemlig ved sambeskatningen i Danmark.
Det forhold, at der ved beskatningen i  

 udlandet i senere indkomstår gives fradrag i den udenlandske indkomst,  

 medfører nemlig alene, at den udenlandske skat, der skal gives fradrag for  

 ved skatteberegningen her i landet, bliver mindre.
 Dette gælder dog ikke i forbindelse med ophør af sambeskatningen.
 Det foreslås derfor, at der i ligningsloven som § 33 E indsættes en regel  

 om genbeskatning af underskud i efterfølgende år, hvor der er overskud, og  

 ved sambeskatningens ophør.
 Efter ændringsforslaget skal der, hvis et selskab m.v. ved opgørelsen af  

 den skattepligtige indkomst har foretaget fradrag for underskud i et  

 sambeskattet selskab i en fremmed stat, Færøerne eller Grønland, foretages  

 genbeskatning af dette underskud i efterfølgende indkomstår, hvor der er  

 overskud i det sambeskattede selskab, eller hvor sambeskatningen ophører.  

 Hvis der i det samme indkomstår, hvor der er underskud i det sambeskattede  

 selskab, er andet skattepligtigt overskud fra samme stat, skal der dog kun  

 ske genbeskatning i det omfang, underskuddet overstiger andet skattepligtigt  

 overskud.
 Genbeskatningen i efterfølgende indkomstår, hvor der er overskud i det  

 sambeskattede selskab, skal som ved genbeskatning efter § 33 D ske ved, at  

 der for efterfølgende år ved opgørelsen af den skattepligtige indkomst  

 medregnes et beløb svarende til det fratrukne underskud, dog højst et beløb  

 svarende til det for samme indkomstår ved indkomstopgørelsen eller  

 skatteberegningen medregnede overskud i det sambeskattede selskab.
 Genbeskatning skal kun ske, hvis der sker nedsættelse af dansk beskatning  

 i henhold til en dobbeltbeskatningsoverenskomst med den stat, hvor det  

 sambeskattede selskab er hjemmehørende, og denne overenskomst lemper  

 dobbeltbeskatningen af overskuddet af det sambeskattede selskab ved  

 anvendelsen af eksemptionsmetoden.
Der skal ikke ske genbeskatning af tidligere fratrukket underskud i  

 efterfølgende indkomstår, hvor der er overskud i det sambeskattede selskab, i  

 det omfang selskabet vælger at anvende kreditlempelse i medfør af  

 ligningslovens § 33 på dette overskud.
Der skal heller ikke ske  

 genbeskatning, hvis der sker nedsættelse af dansk beskatning i henhold til en  

 dobbeltbeskatningsoverenskomst med den stat, hvor det sambeskattede selskab  

 er hjemmehørende, og denne overenskomst lemper dobbeltbeskatningen af  

 overskuddet af det sambeskattede selskab ved anvendelsen af kreditmetoden.
 Der skal som ved genbeskatning efter § 33 D ikke ske genbeskatning af  

 tidligere fratrukket underskud i efterfølgende år, hvor der er overskud i det  

 sambeskattede selskab, i det omfang dette underskud medregnes ved opgørelsen  

 af selskabets negative skattepligtige indkomst, som kan overføres til et  

 sambeskattet selskab eller fremføres til senere indkomstår.
 Underskud, der ikke er blevet genbeskattet efter de foran anførte regler,  

 skal genbeskattes i det indkomstår, hvori sambeskatningen ophører.
Er det sambeskattede selskab hjemmehørende i en stat, med hvilken Danmark  

 har en dobbeltbeskatningsoverenskomst, der lemper dobbeltbeskatningen af  

 overskuddet i det sambeskattede selskab ved anvendelsen af  

 eksemptionsmetoden, skal der ske genbeskatning af et beløb svarende til det  

 fratrukne underskud reduceret med 1) underskud, der er genbeskattet, 2) underskud, der ikke skal genbeskattes, fordi selskabet har valgt at  

 anvende kreditreglen i ligningslovens § 33 til lempelse af  

 dobbeltbeskatningen af overskuddet fra det sambeskattede selskab, 3) underskud, der ikke skal genbeskattes, fordi overskuddet i det  

 sambeskattede selskab er medregnet ved opgørelsen af selskabets negative  

 skattepligtige indkomst, som kan overføres til et sambeskattet selskab eller  

 fremføres til senere indkomstår.
 Er det sambeskattede selskab hjemmehørende i en stat, med hvilken Danmark  

 har en dobbeltbeskatningsoverenskomst, der lemper dobbeltbeskatningen af  

 overskuddet i det sambeskattede selskab ved anvendelsen af creditmetoden,  

 skal der ske genbeskatning af et beløb svarende til det fratrukne underskud  

 reduceret med underskud, der ikke skal genbeskattes, fordi  

 dobbeltbeskatningen af overskuddet i det sambeskattede selskab er lempet  

 efter kreditreglen i ligningslovens § 33 eller efter  

 dobbeltbeskatningsoverenskomstens kreditregel.
Der skal ikke ske genbeskatning, når sambeskatningen mellem et  

 moderselskab og dets datterselskab ophører i forbindelse med, at  

 moderselskabet fusionerer med datterselskabet, og selskaberne har været  

 sambeskattet indtil fusionsdatoen og i de seneste 5 år forud herfor eller,  

 for så vidt angår underskud efter kulbrinteskattelovens kapitel 2 og 3, 15 år  

 forud herfor.
Dvs. i de tilfælde, hvor der ved fusionen kan ske fradrag af  

 underskud fra tidligere år i det fortsættende selskabs indkomst i medfør af  

 fusionsskattelovens § 8, stk. 6.
 Ophører sambeskatningen på anden måde, skal der højst medregnes et beløb  

 svarende til det overskud og den fortjeneste, der for dette indkomstår skulle  

 medregnes ved opgørelsen af det sambeskattede selskabs skattepligtige  

 indkomst eller skatteberegningen, om det sambeskattede selskab var blevet  

 opløst ved likvidation og i forbindelse hermed skulle beskattes her i landet.  

 Som salgssum for afståede aktiver og passiver anses værdien i handel og  

 vandel ved sambeskatningens ophør.
 Det påhviler selskabet at godtgøre, at det beløb, der højst skal  

 medregnes, er mindre end det underskud, der skal genbeskattes.
 Ændringsforslaget skønnes at medføre et merprovenu, som det ikke er muligt  

 at anslå nærmere som følge af manglende statistiske oplysninger.
Til nr. 17-19, 21-22 og 24 Ifølge moder-/datterselskabsdirektivets artikel 3, stk. 2, 2. pind, kan  

 medlemsstaterne undlade at anvende direktivet »på selskaber i denne  

 medlemsstat, der ikke i en sammenhængende periode på mindst to år har  

 besiddet en kapitalandel, der giver ret til betegnelsen moderselskab, eller  

 på selskaber, i hvilke et selskab i en anden medlemsstat ikke i en  

 sammenhængende periode på mindst to år har besiddet sådan kapitalandel.« Udtrykket »har besiddet« kan kun referere sig til en periode  

 forud for udlodningstidspunktet.
Det er derfor ikke i overensstemmelse med  

 direktivet, når de i lovforslaget foreslåede bestemmelser i  

 selskabsskattelovens § 2, stk. 5, og kildeskattelovens § 65, stk. 5, gør  

 skattefriheden for det udbyttemodtagende udenlandske selskab betinget af, at  

 dette har opretholdt minimumsbesiddelsen i det udbyttegivende danske selskab  

 i hele det indkomstår, hvori udbyttet er modtaget.
Det er heller ikke i  

 overensstemmelse med direktivet, når den gældende bestemmelse i  

 selskabsskattelovens § 13, stk. 3, jf. stk. 1, nr. 2, og den foreslåede  

 bestemmelse i selskabsskattelovens § 17, stk. 3, gør skattefriheden  

 henholdsvis skattenedsættelsen for det udbyttemodtagende danske selskab  

 betinget af, at dette har opretholdt minimumsbesiddelsen i det udbyttegivende  

 udenlandske selskab »i hele det indkomstår, hvori udbyttet er  

 modtaget«.
 Det må anses for uhensigtsmæssigt at have forskellige betingelser, alt  

 efter om det udbyttemodtagende selskab eller det udbyttegivende selskab er  

 hjemmehørende i Danmark, i en anden EF-medlemsstat eller i et tredjeland.
Det foreslås derfor, at den foreslåede bestemmelse i selskabsskattelovens  

 § 2, stk. 5, den gældende bestemmelse i § 13, stk. 1, nr. 2, den foreslåede  

 bestemmelse i § 17, stk. 3, og den gældende bestemmelse i § 17, stk. 3, der  

 efter ændringsforslaget bliver stk. 4, den foreslåede bestemmelse i  

 kildeskattelovens § 65, stk. 5, og den gældende bestemmelse i  

 fondsbeskatningslovens § 10, stk. 1, ændres.
Efter ændringsforslagene skal  

 det være en betingelse for skattefrihed henholdsvis skattenedsættelse for  

 udbytte fra et datterselskab, enten at moderselskabet (som efter de gældende  

 regler og som efter forslaget) har ejet mindst 25 pct. af aktiekapitalen i  

 datterselskabet i hele det indkomstår, hvori udbyttet er modtaget, eller at  

 moderselskabet har ejet mindst 25 pct. af aktiekapitalen i datterselskabet i  

 en sammenhængende periode på mindst to år frem til det tidspunkt, hvor  

 udbyttet modtages.
Herefter vil et moderselskab i en anden EF-medlemsstat være omfattet af  

 skattefriheden efter selskabsskattelovens § 2, stk. 5, og kildeskattelovens §  

 65, stk. 5, uanset at selskabet ikke har ejet aktierne i datterselskabet i  

 mindst 2 år, når blot det har ejet aktierne i hele det indkomstår, hvori  

 udbyttet er modtaget.
Moderselskabet vil endvidere være omfattet af de nævnte  

 bestemmelser, uanset at selskabet ikke har ejet aktierne i datterselskabet i  

 hele det indkomstår, hvori udbyttet er modtaget, når blot det på det  

 tidspunkt, hvor udbyttet modtages, har ejet aktierne i mindst 2 år.
Tilsvarende vil et dansk moderselskab/-fond være omfattet af de gældende  

 regler i selskabsskattelovens § 13, stk. 1, nr. 2, og § 13, stk. 3, de  

 foreslåede nye regler i § 17, stk. 3, den gældende regel i § 17, stk. 3, der  

 bliver stk. 4, reglerne i kildeskattelovens § 65, stk. 4, og reglerne i  

 fondsbeskatningslovens § 10, stk. 1, uanset at selskabet ikke har ejet  

 aktierne i datterselskabet i mindst 2 år, når blot det har ejet aktierne i  

 hele det indkomstår, hvori udbyttet er modtaget.
Moderselskabet vil endvidere  

 være omfattet af de nævnte bestemmelser, uanset at selskabet ikke har ejet  

 aktierne i datterselskabet i hele det indkomstår, hvori udbyttet er modtaget,  

 når blot det på det tidspunkt, hvor udbyttet modtages, har ejet aktierne i  

 mindst 2 år.
 Ændringsforslagene skønnes at medføre et provenutab, som det ikke er  

 muligt at anslå nærmere på grund af manglende statistiske oplysninger, men  

 det vurderes at være forholdsvis begrænset.
Til nr. 20 Ændringen er redaktionel.
Til nr. 23 Ændringen skyldes, at der efter fremsættelsen af lovforslaget er udsendt  

 en ny lovbekendtgørelse.
Til nr. 25 Ændringen er redaktionel.
Til nr. 26 For at undgå omgåelse foreslås det, at den foreslåede ændring til § 33 D  

 skal have virkning for underskud som omhandlet i bestemmelsens stk. 1, 2.  

 punktum, dvs. underskud i form af benyttelse af henlæggelse til  

 investeringsfonde eller indskud på etableringskonti til forlods afskrivning  

 på et aktiv, når henlæggelse til investeringsfonde eller indskud på  

 etableringskonti benyttes til forlods afskrivning på et aktiv, der erhverves  

 på betænkningsdatoen eller senere.
Dette skal gælde, uanset om denne dato  

 ligger i indkomståret 1991 eller indkomståret 1992.
 Den foreslåede genbeskatningsregel i § 33 D skal i øvrigt have virkning  

 for underskud, der fradrages ved indkomstopgørelsen for indkomståret 1992  

 eller senere indkomstår.
 Den foreslåede genbeskatningsregel i § 33 E skal have virkning for  

 underskud, der fradrages ved indkomstopgørelsen for indkomståret 1992 eller  

 senere indkomstår.
Administrative konsekvenser Ændringsforslagene skønnes ikke at have nævneværdige administrative  

 konsekvenser.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Advokatrådet  

 og Schøbel og Marholt, Revisionsaktieselskab.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
Et flertal (udvalget med undtagelse af Socialistisk Folkepartis medlemmer)  

 bemærker, at spørgsmålet om medarbejderaktier har været rejst for udvalget.  

 Ministeren har i denne anledning oplyst, at der i selskabsskattelovens § 31  

 kan gives tilladelse til sambeskatning af selskaber, selv om moderselskabet  

 ikke ejer alle aktierne i et datterselskab.
Sambeskatning efter  

 selskabsskattelovens § 31 kan tillades, selv om der er udstedt  

 medarbejderaktier.
Det er en forudsætning for tilladelsen, at  

 medarbejderaktieordningen er godkendt efter § 7 A i ligningsloven, og at det  

 er betinget ved udstedelsen, at medarbejderaktierne sælges tilbage til  

 selskabet ved salg eller ved medarbejderens død.
Selskabet skal i så fald  

 være forpligtet til at erhverve disse.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse med de af skatteministeren stillede ændringsforslag.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med de stillede ændringsforslag.
 Et andet mindretal (Socialistisk Folkepartis medlemmer af udvalget)  

 vil ved 3. behandling redegøre for sin stilling til lovforslaget og de  

 stillede ændringsforslag.
Ændringsforslag Til § 3 Af et mindretal (S):
 1) I den under nr. 3 foreslåede § 33 D, stk. 1,  

 indsættes efter 4. punktum som nyt punktum:
»Er der for et indkomstår sket genbeskatning af tidligere fratrukket  

 underskud, kan dobbeltbeskatningen af overskud i efterfølgende år vedrørende  

 det samme projekt eller den samme investering ikke lempes i henhold til § 33,  

 stk. 1.« Af skatteministeren , tiltrådt af et flertal (udvalget med  

 undtagelse af SF):
 2) I den under nr. 3 foreslåede § 33 E, stk. 3,  

 indsættes efter 3. punktum som nyt punktum:
»Ved opgørelsen af dette beløb kan der foretages fradrag for beløb,  

 der beskattes i medfør af § 5, stk. 1, i lov om skattemæssig opgørelse af  

 varelagre m.v.« Af et mindretal (S):
 Til § 6 3) I den under nr. 1 foreslåede § 2, stk. 5,  

 udgår i 2. punktum ordene »enten i hele det indkomstår, hvori  

 udbyttet er modtaget, eller«.
 4) I den under nr. 3 foreslåede affattelse af § 13, stk.  

 1, nr. 2, 2. punktum, udgår ordene »enten i hele det indkomstår,  

 hvori udbyttet er modtaget, eller«.
 5) I den under nr. 4 foreslåede § 17, stk. 3, udgår  

 i 3. punktum ordene »enten i hele det indkomstår, hvori udbyttet  

 er modtaget, eller«.
 6) I den under nr. 6 foreslåede affattelse af § 17, stk.  

 4, 3. punktum, udgår ordene »enten i hele det indkomstår, hvori  

 udbyttet er modtaget, eller«.
 Til § 7 7) I den under nr. 2 foreslåede § 65, stk. 5, 2.  

 punktum, udgår ordene »enten i hele det indkomstår, hvori udbyttet  

 er modtaget, eller«.
 Til § 8 8) I den under nr. 1 foreslåede affattelse af §  

 10, stk. 1, 2. punktum, udgår ordene »enten i hele det indkomstår,  

 hvori udbyttet er modtaget, eller«.
 Ny paragraf 9) Efter § 8 indsættes som ny paragraf:
 »§ 01 I lov om særlig indkomstskat m.v., jf.  

 lovbekendtgørelse nr. 674 af 3. oktober 1990, som senest ændret ved § 2 i lov  

 nr. 182 af 23. marts 1992, foretages følgende ændring:
 I § 5 A indsættes efter stk. 2 som nyt stykke:
»Stk. 3. Såfremt en virksomhed, som driver skibsfart her fra  

 landet, overfører sin virkelige ledelse til en fremmed stat, Færøerne eller  

 Grønland og en dobbeltbeskatningsoverenskomst som følge heraf tillægger den  

 fremmede stat, Færøerne eller Grønland beskatningsretten til virksomheden,  

 sidestilles sådan overførelse med salg af virksomhedens skibe, herunder  

 driftsmidler om bord på skibene, i forbindelse med ophør af virksomheden.
Som  

 salgssum benyttes handelsværdien på overførelsestidspunktet.«» Af skatteministeren , tiltrådt af et flertal (udvalget med  

 undtagelse af SF):
 Til § 9 10) I stk. 1 ændres »jf. dog stk. 2-4«  

 til: »jf. dog stk. 2-7«.
 11) Efter stk. 4 indsættes som nye stykker:
 »Stk. 5. Aktieselskaber m.v., der har adgang til beskatning  

 efter reglerne i lov om beskatning ved fusion af aktieselskaber m.v., jf.  

 lovbekendtgørelse nr. 628 af 27. august 1991, og som i medfør af loven har  

 foretaget fusion m.v. forud for denne lovs ikrafttræden, kan vælge at anvende  

 de hidtil gældende regler i lovens § 2, stk. 1, i stedet for reglerne i § 2,  

 stk. 1, som affattet ved denne lovs § 1, nr. 3.
 Stk. 6. Aktie- eller anpartsselskaber, der har adgang til  

 beskatning efter reglerne i lov om skattefri virksomhedsomdannelse, jf.  

 lovbekendtgørelse nr. 594 af 4. september 1986, og som i medfør af lovens §  

 1, stk. 3, har foretaget udskillelse af en del af selskabet til et  

 selvstændigt datterselskab forud for denne lovs ikrafttræden, kan vælge at  

 anvende de hidtil gældende regler i stedet for reglerne i fusionsskattelovens  

 §§ 15 c og 15 d som affattet ved denne lovs § 1, nr. 50.
Stk. 7. Selskaber m.v., der har pligt til at svare afgift efter  

 reglerne i lov om kapitaltilførselsafgift, jf. lovbekendtgørelse nr. 761 af  

 12. december 1988, som ændret ved § 12 i lov nr. 59 af 7. februar 1990, og  

 som har indskudt deres samlede selskabsformue eller en eller flere dele af  

 deres virksomhed i et afgiftspligtigt selskab, der er under stiftelse eller  

 allerede består, forud for denne lovs ikrafttræden, kan vælge at anvende de  

 hidtil gældende regler i lovens § 9, stk. 1, i stedet for reglerne i § 9,  

 stk. 1, som affattet ved denne lovs § 5, nr. 1.« Bemærkninger Til nr. 1 Det er i lovforslaget anført, at lovforslaget går ud på at  

 genbeskatte underskud, når skatten er lempet efter eksemption.
Dette  

 synspunkt ville også blive tilgodeset, såfremt eksemptionsreglen også blev  

 anvendt i salgsåret.
 Svaret på spørgsmål 55 til lovforslaget viser, at lovforslagets formål  

 ikke opnås, såfremt ligningslovens § 33 anvendes i salgsåret (år 3). Den  

 danske skat falder i eksemplet fra 298.934 kr. til 148.545 kr., idet der ikke  

 er sket genbeskatning af underskud fra de foregående år.
 Den til udlandet betalte skat er uden relevans for sammenligningen, da den  

 jo altid vil være den samme, uanset hvad Danmark gør.
 Med ændringsforslaget lukkes ovenstående mulighed, idet det foreskrives,  

 at der skal anvendes samme princip fra år til år inden for samme investering.
 Til nr. 2 Den i lovforslaget foreslåede bestemmelse til ligningslovens §  

 33 E omfatter genbeskatning af tidligere fratrukne underskud af et udenlandsk  

 sambeskattet datterselskab.
 Efter § 33 E, stk. 3, 3. pkt., skal der ved sambeskatningens ophør højst  

 ske genbeskatning af et beløb svarende til det overskud og den fortjeneste,  

 der for dette indkomstår skulle medregnes ved opgørelsen af det sambeskattede  

 selskabs skattepligtige indkomst eller skatteberegningen, såfremt det  

 sambeskattede selskab var blevet opløst ved likvidation og i forbindelse  

 hermed skulle beskattes her i landet.
 I denne opgørelse indgår det varelager, der er knyttet til det udenlandske  

 selskab, med en anskaffelsessum svarende til værdien efter fradrag af en  

 eventuel varelagernedskrivning foretaget i det sidste indkomstår, hvori  

 sambeskatningen bestod.
 Varelagerlovens § 5, stk. 1, bestemmer, at ophører et selskab, der er  

 hjemmehørende i udlandet, med at være sambeskattet med et her i landet  

 hjemmehørende moderselskab, skal den nedskrivning, der er foretaget på det  

 varelager, der er knyttet til det udenlandske selskab, og som er foretaget i  

 det sidste indkomstår, hvori sambeskatningen bestod, medregnes i det følgende  

 års skattepligtige indkomst for moderselskabet.
 For at undgå, at det beløb, der beskattes hos moderselskabet i medfør af  

 varelagerlovens § 5, stk. 1, bliver beskattet to gange hos moderselskabet,  

 foreslås det, at beløbet skal kunne fradrages ved opgørelsen af det beløb,  

 hvoraf der skal ske genbeskatning i medfør af ligningslovens § 33 E, stk. 3,  

 3. pkt.
 Ændringsforslaget modvirker hermed et utilsigtet merprovenu.
 Til nr. 3-8 Ifølge lovforslagets §§ 6, 7 og 8 ophæves den begrænsede  

 skattepligt samt pligten til at indeholde udbytteskat, når et dansk  

 datterselskab udlodder udbytte til et moderselskab i et andet EF-land.
 Skattefriheden er foreslået betinget af, at det modtagende selskab  

 (moderselskabet) har ejet 25 pct. af aktiekapitalen i det udloddende selskab  

 og enten opretholder denne minimumsbesiddelse i hele det indkomstår, hvori  

 udbytte modtages, eller har ejet 25 pct. af aktiekapitalen i en  

 sammenhængende periode på mindst to år frem til det tidspunkt, hvor udbytte  

 modtages.
 Kravet om, at minimumsbesiddelsen skal være opretholdt gennem hele  

 indkomståret, kan normalt ikke afgøres på udlodningstidspunktet, og denne  

 bestemmelse foreslås derfor slettet.
 Til nr. 9 Et rederi, som er fuldt skattepligtigt til Danmark, og som har  

 sin virkelige ledelse her i landet, kan undgå dansk beskatning ved at flytte  

 den virkelige ledelse til en fremmed stat, hvis  

 dobbeltbeskatningsoverenskomst med Danmark følger OECD-modellen.
 Med ændringsforslaget indføres en bestemmelse om beskatning i tilfælde af,  

 at et rederi overfører sin virkelige ledelse til udlandet, således at  

 kapitalvindingen på de skibe (eller luftfartøjer), hvis ledelse overføres,  

 beskattes.
 En sådan beskatning vil ikke være i strid med fusionsdirektivet.
Til nr. 10 og 11 Ifølge lovforslaget skal loven have virkning fra og med  

 1. januar 1992. Dette indebærer, at loven får virkning for - fusioner m.v., der er foretaget i overensstemmelse med de gældende  

 regler i fusionsskattelovens § 2, stk. 1, - udskillelse af en del af et selskab til et selvstændigt datterselskab,  

 der er foretaget i overensstemmelse med de gældende regler i  

 virksomhedsomdannelseslovens § 1, stk. 3, og - kapitaltilførsler, der er foretaget i overensstemmelse med de gældende  

 regler i kapitaltilførselsafgiftslovens § 9, stk. 1, i tiden fra 1. januar  

 1992 og frem til lovens ikrafttræden.
 Det var ved fremsættelsen af lovforslaget forudsat, at loven kunne nå at  

 træde i kraft senest 1. januar 1992, således at loven ikke skulle have  

 virkning for dispositioner som nævnt, foretaget forud for lovens  

 ikrafttræden.
 Det foreslås derfor, at der indsættes overgangsbestemmelser vedrørende de  

 nævnte dispositioner.
 Det foreslås, at aktieselskaber m.v., der har adgang til beskatning efter  

 de gældende regler i fusionsskatteloven, og som har foretaget fusion m.v. som  

 omhandlet i den nævnte lov forud for denne lovs ikrafttræden, skal kunne  

 vælge at anvende de gældende regler i fusionsskattelovens § 2, stk. 1, i  

 stedet for de foreslåede nye regler i fusionsskattelovens § 2, stk. 1.
 Det foreslås endvidere, at aktie- eller anpartsselskaber, der har adgang  

 til beskatning efter de gældende regler i virksomhedsomdannelseslovens § 1,  

 stk. 3, og som har foretaget udskillelse af en del af selskabet til et  

 selvstændigt datterselskab forud for denne lovs ikrafttræden, skal kunne  

 vælge at anvende de gældende regler i virksomhedsomdannelsesloven i stedet  

 for de foreslåede regler i fusionsskattelovens §§ 15 c og 15 d.
 Det foreslås endelig, at selskaber m.v., der har pligt til at svare afgift  

 efter de gældende regler i kapitaltilførselsafgiftsloven, og som har indskudt  

 deres samlede selskabsformue eller en eller flere dele af deres virksomhed i  

 et afgiftspligtigt selskab, der er under stiftelse eller allerede består,  

 forud for denne lovs ikrafttræden, skal kunne vælge at anvende de gældende  

 regler i kapitaltilførselsafgiftslovens § 9, stk. 1, i stedet for de  

 foreslåede nye regler i kapitaltilførselsafgiftslovens § 9, stk. 1.
 Administrative konsekvenser De af skatteministeren fremsatte  

 ændringsforslag skønnes ikke at have nævneværdige administrative  

 konsekvenser.
