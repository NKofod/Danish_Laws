 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikatione nr. 8/1965 om savværks-, høvleri- og  

 snedkerimaskiner.
En bordrundsav er en rundsav med een klinge, der ikke flyttes under  

 brugen, og med savspindel under bordet.
Se fig. 1.
En formatrundsav er en bordrundsav, der er udstyret med rullebord eller  

 slæde til hjælp ved fremførsel af arbejdsemnerne.
Se fig. 2.
Bord- og formatrundsave skal være indrettet og bruges forsvarligt efter  

 arbejdsmiljølovgivningens bestemmelser om tekniske hjælpemidler.
Ud fra disse  

 bestemmelser stilles efter arbejdstilsynets administrative praksis følgende  

 krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Bord- og formatrundsav skal have - spaltekniv - overdækning - underdækning Spaltekniven skal sikre:
at spændinger i træet ikke klemmer savsporet sammen om klingen med  

 risiko for tilbagekastning af emnet, at materialer ikke bagfra kan komme i berøring med klingens  

 savtænder, at en person ikke bagfra kan komme i berøring med klingens  

 savtænder, fx ved fratagning, at en eventuel berøring med de opadgående savtænder får begrænsede  

 følger.
 spaltekniven skal være af stål af passende hårdhed.
Kniven skal være tykkere end klingen og tyndere end savsporet, samt være  

 så bred at den er tilstrækkelig stiv.
Dens forkant skal være formet efter  

 klingens omkreds.
Kniven skal let kunne indstilles såvel i højde som i længderetning,  

 således at afstanden mellem klingen og kniven er højst 3 mm, og den lodrette  

 afstand mellem knivens top og klingens overkant er højst 5 mm.
Se fig. 3.  

 Hvor bord eller savspindel kan højdeindstilles, skal spalteknivens fæste være  

 indrettet således, at knivens indstilling i forhold til klingen ikke  

 forandres.
Se fig. 3.
 Ved indstilling skal spaltekniven spændes så fast, at den ikke kan  

 forskyde sig under arbejdet.
Overdækningen skal afskærme så stor en del af klingens tænder som  

 muligt for at sikre mest muligt mod utilsigtet berøring.
Den skal være  

 hætteformet som vist på fig. 1 og 2.
Når klingediameteren er mindre end 250 mm, kan overdækningen sidde på  

 spaltekniven, såfremt denne er tilstrækkelig stiv.
Se fig. 4.
 Underdækningen skal omslutte klingen under bordet, hvis ikke  

 klingen er inddækket ved selve konstruktionen, se fig. 1. Underdækningen kan  

 være udformet som en spånhætte. Åbning for spånafgang skal være mindst 120 mm  

 fra klingens tænding.
Over- og underdækningen skal i øvrigt være indrettet således, at de kan modstå de påvirkninger, de udsættes for, at splinter og lign. ikke har tilbøjelighed til at sætte sig fast.
 Klingestyr, som indstilles under maskinens gang, skal kunne  

 betjenes farefrit.
Hver sav skal have spændingsfaldsudløser, som forhindrer, at den  

 utilsigtet går i gang efter spændingsfald eller strømsvigt.
Indkobling skal  

 ske i nærheden af startindretningen.
 Start- og stopindretning skal være let tilgængelig.
Startindretning skal være sikret mod utilsigtet påvirkning.
Det kan ske  

 ved, at startknap er forsænket, overdækket eller forsynet med krave, at drejeafbryder er forsynet med krave, medmindre konstruktion  

 eller placering hindrer utilsigtet påvirkning.
 Der skal være bremse, hvis klingen ikke standser senest 10 sekunder  

 efter, at der er afbrudt for maskinen.
Brug Overdækning, spaltekniv og underdækning skal benyttes under brugen.
Overdækningen kan dog fjernes ved fordækt snit, fx not- og falsearbejde,  

 da emnet ved disse arbejdsprocesser går ind over klingens savtænder.
Efter  

 endt arbejde skal overdækningen straks sættes på plads.
 I fig. 5 er vist et eksempel på forsvarlig fremgangsmåde ved fordækt snit.
 Benyttes fremtræksapparat, skal det dække klingen fuldstændigt, se fig. 6.
Det er vigtigt, at der bruges en spaltekniv, der har den rette tykkelse og runding  

 i forhold til savklingen, at spaltekniven er rigtigt indstillet, se fig. 3, at overdækningen er indstillet så tæt på emnet som muligt, at der bruges stødpind eller håndtag med stødklodser ved  

 fremføring, hvor der er risiko for berøring af tænderne, at der er en afviserliste, så mindre, afskårne emner ikke kommer i  

 kontakt med savtænderne, se fig. 7.
 Ved udskiftning af klingen skal spindelen fastholdes med en forsvarlig  

 blokeringsanordning.
Vedligeholdelse Rundsave skal vedligeholdes, så de altid er i forsvarlig stand.  

 Leverandørens anvisninger om eftersyn og vedligeholdelse skal følges.
 Klingen skal være skarp og have rigtigt udlæg.
Klinger med revner må ikke benyttes.
Eventuel reparation skal foretages af  

 sagkyndige.
Unge under 18 år Unge under 18 år må ikke beskæftiges ved rundsave.
 Der er særlige regler for lærlinge og elever.
