 Af Kommissionen for de Europæiske Fællesskabers fjerde beslutning af 16.  

 maj 1986 om anvendelse af rådets direktiv 72/166/EØF om ansvarsforsikring for  

 motorkøretøjer fremgår, at den gældende »supplerende overenskomst«  

 i tilslutning til grøntkort ordningen med virkning fra 1. juni 1986 udvides  

 til at omfatte motorkøretøjer, som er hjemmehørende i Spanien, i Portugal og  

 på Færøerne.
Ordningen omfatter således pr. 1. juni Finland, Norge, Sverige, Østrig,  

 Schweiz, Ungarn, Tjekkoslovakiet og DDR, samt medlemsstaterne i EF med  

 undtagelse af Grækenland.
Færøerne er tilsluttet ordningen som en del af  

 Danmark.
Dette betyder, at køretøjer indregistreret i de nævnte lande ikke skal  

 medføre grønt internationalt forsikringskort ved indrejse i Danmark eller i  

 de øvrige lande, der er tilsluttet ordningen.
Der skal ikke finde  

 forsikringskontrol sted ved grænsen.
 Dansk Forening for International Motorkøretøjsforsikring, Amaliegade 10,  

 1256 København K, tlf. (01) 13 75 55, står i alle tilfælde som  

 forsikringsgiver her i landet med hensyn til de nævnte udenlandske  

 motordrevne køretøjer, påhængskøretøjer hertil samt knallerter.
Ved rapportoptagelser i anledning af færdselsuheld, hvor udenlandske  

 køretøjer af den nævnte art er impliceret, og hvor der er optsået skade,  

 påhviler det fortsat politiet - uanset skadens størrelse - at sikre sig  

 oplysning om køretøjets forsikringsforhold.
Føreren bør derfor udspørges, om  

 der medføres grønt kort, forsikringspolice, præmiekvittering eller andet  

 skriftligt materiale, der kan tjene til identifikation af forsikringen.
I  

 bekræftende fald bør der så vidt muligt vedlægges sagen en kopi, men ellers  

 bør dokumentets litrabetegnelse og nummer anbføres i rapporten.
Det samme  

 gælder navnet på det udstedende forsikringsselskab eller forsikringsbureau  

 (for så vidt angår grønne kort det i kortets rubrik 8 anførte). Hvis der ikke  

 medføres dokumentation af den nævnte art, skal navn og adresse på køretøjets  

 forsikringsselskab oplyses ag angives så udførligt som muligt i rapporten.  

 Hvis føreren ikke kan give oplysninger som nævnt, må dette anføres i  

 rapporten.
 Udenlandske knallertførere har ikke pligt til at medbringe  

 præmiekvittering, hvis føreren har bopæl i et land, der er tilknyttet  

 ordningen eller hvis køretøjet er registreret i et sådant land.
 JUstitsministeriets cirkulæreskrivelse af 9. maj 1974 om udenlandske  

 motorkøretøjers ansvarsforsikring m.v. ophæves.
 P.M.V.
 E.B.
Walsted Hansen Til politiet.
