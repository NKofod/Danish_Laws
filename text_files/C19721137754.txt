 I justitsministeriets bekendtgørelse nr. 64 af 6. marts 1972 om udnævnelse  

 og afskedigelse af visse tjenestemænd under fængselsvæsenet, jfr. § 3, stk.  

 5, i justitsministeriets cirkulære af 22. marts 1972, er fastsat, at  

 ansættelse som forsorgsassistent i lønramme 9 samt 14/17 samt som  

 fængselslærer i lønramme 18 sker efter forud indhentet udtalelse fra eller  

 drøftelse med henholdsvis forsorgskonsulenten og undervisningskonsulenten i  

 direktoratet for fængselsvæsenet.
 Justitsministeriet finder, at anstalternes ekspedition af de nævnte  

 ansættelsessager i almindelighed bør finde sted uden egentlig brevveksling  

 med konsulenterne.
Ved prøveansættelse i de nævnte stillinger vil det normalt være  

 tilstrækkeligt, at indkomne ansøgninger (ansøgningen) sendes til vedkommende  

 konsulent med kort referat af indhentede udtalelser fra seneste arbejdssteder  

 samt en kort angivelse af, hvilken ansøger anstaltslederen anser for bedst  

 egnet til stillingen.
Efter omstændighederne kan drøftelse med konsulenten  

 ske telefonisk.
 Har konsulenten ingen bemærkninger til sagen, ekspederes denne i  

 overensstemmelse med bekendtgørelsen af 6. marts 1972. I andre tilfælde  

 forholdes som fastsat i § 3, stk. 6, i cirkulæret af 22. marts 1972.
 Underretning af konsulenterne om varig ansættelse som forsorgsassistent  

 eller fængselslærer sker ved direktoratets foranstaltning på grundlag af den  

 indberetning, som anstalten skal indsende i henhold til § 9, stk. 3, i  

 ovennævnte cirkulære.
F.
Hellborn /Kjærgaard Fængselsvæsenets anstalter.
