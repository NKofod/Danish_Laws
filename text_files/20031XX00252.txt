Skriftlig fremsættelse (4. februar 2004) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om folkeskolen (Geografi som prøvefag, procedureregler i  

 forbindelse med fritagelse for undervisning i kristendomskundskab, elevers  

 deltagelse i undervisningen, udvidet adgang til madordninger, hjemmel til at  

 kræve oplysninger i elektronisk form samt hjemmel til regler om elektronisk  

 kommunikation og digital signatur m.v.) (Lovforslag nr.
L 154).
 Lovforslaget rummer forslag til en række ændringer af  

 folkeskoleloven:
 Lovforslaget medfører,  

 at der foruden på 7. og 8. klassetrin også skal undervises i geografi på 9.  

 klassetrin, samt at eleverne på 9. klassetrin kan indstille sig til en  

 afgangsprøve,  

 der ud over fagene fysik/kemi og biologi også omfatter geografi.
Forslaget indebærer en  

 styrkelse af naturfagene på de ældste klassetrin.
Gennem et samspil mellem  

 fagene og et intensiveret lærersamarbejde og udvikling af fagene på den  

 enkelte  

 skole gennem fagteam og fagudvalg kan der skabes en større faglig interesse  

 og  

 dynamik i de tre fag.
Med forslaget får  

 undervisningsministeren bemyndigelse til at fastsætte regler om, hvilken  

 procedure skolerne skal følge forud for imødekommelse af fritagelse for  

 undervisning i kristendomskundskab.
Forslaget ændrer ikke de bestående  

 muligheder for at blive fritaget for undervisning i kristendomskundskab.
Ved  

 forslagets gennemførelse vil ministeren få hjemmel til at foreskrive, at  

 skolen  

 skal vejlede forældre, der anmoder om fritagelse, om bl.a. fagets karakter af  

 et ikke-forkyndende, kundskabsmeddelende fag, der er på linje med de øvrig  

 fag  

 i folkeskolen.
Formålet er at begrænse antallet af fritagelser uden  

 forudgående  

 vejledning.
Endvidere foreslås det,  

 at undervisningsministeren får bemyndigelse til  

    

  

 at fastsætte regler om registrering af elevers fravær fra undervisningen  

 samt regler for, hvordan der skal reageres på fravær.
Formålet er at sikre,  

 at  

 alle elever får det maksimale faglige og sociale udbytte af undervisningen.  

 Ved  

 at ministeren får hjemmel til at fastsætte regler, der giver kommunerne og  

 skolerne ensartede retningslinjer for registrering m.v. af elevernes fravær,  

 sikres det, at der på alle skoler bliver opmærksomhed om den enkelte elevs  

 fraværsmønster,  

 så årsagen til elevens fravær fra undervisningen hurtigst muligt kan  

 afdækkes.  

 På denne måde kan der hurtigt iværksættes initiativer, herunder  

 sygeundervisning, som kan afhjælpe elevens vanskeligheder ved genoptagelsen  

 af  

 normal skolegang.
Lovforslaget giver  

 endvidere mulighed for, at der, foruden den eksisterende mulighed for at  

 tilbyde madordninger med helt eller delvist tilskud, kan etableres  

 madordninger  

 i folkeskolen med fuld forældrebetaling.
Dette vil være et værdifuldt  

 servicetilbud til mange børnefamilier, uden at etableringen af madordningen  

 belaster den kommunale økonomi.
Forslaget skal bl.a. ses i sammenhæng med  

 regeringens udspil Bedre sundhed for børn og unge fra november  

 2003 om en  

 samlet og koordineret indsats, der skal sikre en større fokus på en sund  

 børnekultur.
 Lovforslaget rummer  

 endvidere hjemmel til at kræve oplysninger indberettet elektronisk samt  

 hjemmel  

 til at fastsætte regler om elektronisk kommunikation og digital signatur samt  

 ændring af folkeskolelovens § 42, stk. 11, om fravigelse af reglerne om valg  

 til skolebestyrelser.
 Idet jeg i øvrigt  

 henviser til lovforslaget med tilhørende bemærkninger, tillader jeg mig at  

 anbefale lovforslaget til hurtig og velvillig behandling i det høje Ting.
