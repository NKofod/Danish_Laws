 § 1.  I forlængelse af vedtagelsen af finansloven for  

 1997, indføres en afgift på 40 pct. af ministeriernes løbende over- og  

 merarbejdsudbetalinger, for herved at give ministerierne et økonomisk  

 incitament til at intensivere bestræbelserne på at reducere over- og  

 merarbejdsbetalingerne gennem konvertering til normal beskæftigelse.
 § 2.  Afgiften skal betales af alle statslige  

 institutioner, som er optaget på bevillingslovene (herunder indtægtsdækket  

 virksomheder og tilskudsfinansierede aktiviteter) samt af selvejende  

 institutioner, der modtager statslige tilskud, og som er optaget på  

 bevillingslovene efter reglerne for driftsbevillinger.
 Stk. 2.  Afgiften skal endvidere betales af selvejende  

 institutioner, der modtager statslige driftstilskud på 50 pct. og derover af  

 de samlede driftsudgifter, herunder bl.a. taxameterstyrede områder under  

 Undervisningsministeriet og Arbejdsministeriet.
 Stk. 3.  Forsvarsministeriet, Politi- og  

 Anklagemyndigheden m.v. og Det kongelige Teater samt Folkekirkens præster er  

 ikke omfattet af afgiftsbetalingen.
 Stk. 4.  Udlånte tjenestemænd, bortset fra tjenestemænd,  

 som er udlånt til institutioner omfattet af stk. 1.-2., er ikke omfattet af  

 afgiftsbetalingen.
 § 3.  For institutioner, der anviser løn via SCL  

 beregnes afgiften på grundlag af de registreringer i lønsystemerne, der  

 anvendes til at danne regnskabskonto 11.3x og 11.4x i Statens Kontoplan.
 Stk. 2.  For institutioner, der ikke anviser løn via SCL  

 skal foretages selvstændig indberetning af udbetalingerne af over- og  

 merarbejde, svarende til retningslinierne for opgørelse af regnskabskonto  

 11.3x og 11.4x i Statens Kontoplan, samt beregning og indbetaling af  

 afgiften.
 Stk. 3.  Økonomistyrelsen vil udsende nærmere  

 retningslinier for beregning, indberetning og indbetaling af afgiften.
 Stk. 4.  For selvejende institutioner omfattet af § 2,  

 stk. 2., kan pågældende ministerium med Finansministeriet aftale særlige  

 retningslinier for erlæggelse af afgiften.
 § 4.  Afgiften skal i institutionernes regnskab  

 opføres som en driftsudgift.
 Stk. 2.  Institutioner, der på finansloven er opført som  

 driftsbevilling eller statsvirksomhed, skal regnskabsføre afgiften på  

 regnskabskonto 19.20.
 Stk. 3.  Ved omkostningskalkulationer i indtægtsdækkede  

 virksomheder og på gebyrområderne skal afgiften ikke indgå i  

 kalkulationsgrundlaget for takstfastsættelsen.
 § 5.  Cirkulæret træder i kraft fra finansåret 1997.
