Fremsat den 3. oktober 2001 af  

 skatteministeren (Frode Sørensen) Forslag til Lov om ændring af lov om afgift af  

 affald og råstoffer (Afgift på cement)1) § 1 I lov om afgift af affald og råstoffer, jf.  

 lovbekendtgørelse nr. 570 af 3. august 1998, som senest ændret  

 ved lov nr. 487 af 7. juni 2001, foretages følgende  

 ændringer:
 1. Efter § 7, indsættes:
»§ 7 a.
De statslige told- og skattemyndigheder godtgør  

 den betalte afgift af råstoffer, såfremt det kan dokumenteres, at  

 råstofferne er anvendt til fremstilling af cement eller magnesit-cement  

 omfattet af § 8.
 Stk. 2. De statslige told- og skattemyndigheder  

 fastsætter de nærmere regler for afgiftsgodtgørelse efter  

 stk. 1.
Kapitel 1a Cement Afgiftspligtigt vareområde § 8. Den, der erhvervsmæssigt fremstiller eller fra  

 udlandet modtager cement omfattet af bilag 3 eller magnesit-cement, skal  

 betale afgift.
§ 8 a.
Ved erhvervsmæssig import af varer, der  

 både er baseret på afgiftspligtig cement eller magnesit-cement,  

 jf. § 8, og er iblandet andre materialer, skal der betales afgift af den  

 del af den samlede vare, der udgøres af den afgiftspligtige cement  

 eller magnesit-cement, hvis den pågældende vare ikke i sig selv  

 er afgiftspligtig efter § 8. Kan cement- eller magnesit-cementindholdet  

 i varen ikke dokumenteres, fastsættes indholdet til at  

 være:
a)	95 pct. af eternitprodukters vægt, b)	40 pct. af betonprodukters vægt, c)	65 pct. af mørtelprodukters vægt og d)	95 pct. af andre produkters vægt.
 Stk. 2. Udgør afgiften efter stk. 1 mindre end 125  

 kr. i kvartalet, skal afgiften ikke betales.
 Stk. 3. De statslige told- og skattemyndigheder  

 fastsætter de nærmere regler for dokumentation og indbetaling af  

 afgiften, jf. stk. 1, og de nærmere regnskabs- og  

 kontrolforskrifter i forbindelse med afgiftsfritagelsen i stk. 2.
Afgiftssatser § 8 b.
Afgiften udgør 58 kr. pr. ton cement eller  

 magnesit-cement.
Registrerede virksomheder § 8 c.
Den, der fremstiller eller fra udlandet modtager cement  

 eller magnesit-cement, skal registreres hos de statslige told- og  

 skattemyndigheder.
 Stk. 2. Andre virksomheder, der fremstiller eller fra udlandet  

 modtager varer, som nævnt i § 8 a, kan anmelde sin virksomhed til  

 registrering hos de statslige told- og skattemyndigheder, hvis afgiften  

 årligt overstiger 25.000 kr.
Stk. 3. Virksomheder, der er registreret efter stk. 1, er  

 berettiget til at modtage og oplægge varer uden, at afgiften efter  

 § 8 skal betales.
Tilsvarende kan de levere varer til andre registrerede  

 virksomheder her i landet.
Stk. 4. Virksomheder, der er registreret efter stk. 2, er  

 berettiget til at modtage og oplægge varer uden, at afgiften efter  

 § 8 a skal betales.
Tilsvarende kan de levere varer til virksomheder i  

 andre EU-lande og til andre registrerede virksomheder her i landet.
Opgørelse af den afgiftspligtige mængde § 8 d.
Registrerede virksomheder skal opgøre den  

 afgiftspligtige mængde for en afgiftsperiode som den mængde  

 cement eller magnesit-cement, jf. § 8 eller § 8 a, der i  

 afgiftsperioden er udleveret fra virksomheden.
Stk. 2. I den afgiftspligtige mængde opgjort efter  

 stk. 1, fradrages 1)	cement og magnesit-cement, jf. § 8 og § 8 a, der er  

 leveret til en anden virksomhed, som er registreret efter § 8 c,  

 stk. 1 eller 2, og 2)	cement og magnesit-cement, jf. § 8 og § 8 a, der er  

 leveret til udlandet.
Afgiftsgodtgørelse § 8 e.
Virksomheder, der til udlandet leverer cement eller  

 magnesit-cement, jf. § 8, hvoraf der er betalt afgift, kan få  

 godtgjort afgiften, hvis beløbet overstiger 500 kr. årligt.
§ 8 f.
Virksomheder, der til udlandet leverer varer, som  

 nævnt i § 8 a, kan efter anmodning få godtgjort den betalte  

 afgift af den cement eller magnesit-cement, som indgår i de  

 pågældende varer.
Stk. 2. Det er en betingelse for at få  

 godtgørelse efter stk.1, at den kvartalsvise godtgørelse  

 udgør mindst 125 kr.
De statslige told- og skattemyndigheder  

 fastsætter de nærmere regnskabs- og kontrolforskrifter i  

 forbindelse med afgiftsgodtgørelsen i 1. pkt.« Afgift af varer, der modtages fra udlandet § 8 g.
Af afgiftspligtige varer, der indføres fra  

 steder uden for EU eller fra visse områder, der ikke er omfattet af de  

 pågældende EU-landes afgiftsområde, svares afgiften ved  

 indførslen, jf. dog § 8 c og § 8 d.
Afgiften afregnes efter  

 reglerne i toldlovens kapitel 4, jf. dog stk. 2.
 Stk. 2. For varer, der indføres af en virksomhed  

 registreret efter § 29 i toldloven, finder reglerne i § 8 h  

 tilsvarende anvendelse.
§ 8 h.
I andre tilfælde end dem, der nævnes i  

 § 8 g, svares afgiften i forbindelse med varemodtagelsen her i landet,  

 jf. dog § 8 c og § 8 d.
Varemodtagere skal inden afsendelsen af  

 afgiftspligtige varer fra udlandet anmelde sig hos de statslige told- og  

 skattemyndigheder.
Anmeldelsen er gældende for 5 år.
Stk. 2. De i stk. 1 nævnte varemodtagere skal efter  

 udløbet af hver afgiftsperiode angive mængden af de varer, som  

 virksomheden har modtaget i perioden, og indbetale afgiften heraf til de  

 statslige told- og skattemyndigheder.
Angivelsen og betalingen sker efter  

 reglerne i §§ 2, 3, 5-7 og § 8, nr. 2 og 3, i  

 opkrævningsloven.
 Stk. 3. For andre varemodtagere sker angivelsen og betalingen  

 efter reglerne i § 9, stk. 2-4 i opkrævninigsloven.
 Stk. 4. De statslige told- og skattemyndigheder kan  

 pålægge erhvervsdrivende varemodtagere, der gentagne gange ikke  

 har betalt afgiften rettidigt, at afgive angivelse ved varernes modtagelse.  

 De statslige told- og skattemyndigheder kan endvidere pålægge  

 varemodtageren at betale afgiften ved varernes modtagelse.
 2. § 30 affattes således:
 »§ 30. De statslige told- og skattemyndigheder administrerer  

 afgifterne efter denne lov, herunder opkræver de i kapitel 1, 1 a og 2  

 nævnte afgifter.
Stk. 2. Ved registrering af virksomheder efter kapitel 1, 1 a  

 og 2 udsteder de statslige told- og skattemyndigheder bevis for  

 registreringen.« 3. § 31 affattes således:
 »§ 31. De statslige told- og skattemyndigheder  

 fastsætter regler om:
 1)	Specifikation af opgørelse efter § 5, § 8 d og  

 § 12.
 2)	Kontrol for fradrag efter § 5, stk. 3, § 8 d og  

 § 12.
 3)	Afgiftsgodtgørelse efter § 7, § 8 e og § 8  

 f.
 4)	Kontrol med afgifterne.
 5)	De registrerede virksomheders regnskabsførelse, herunder  

 udstedelse af fakturaer, lageropgørelse m.v.
 6)	Indbetaling af afgift til de statslige told- og  

 skattemyndigheder.
Stk. 2. Miljø- og energiministeren kan fastsætte  

 regler om opgørelse af den i § 10, stk. 3 omhandlede  

 tørstofmængde.« 4. § 32 a affattes således:
»§ 32 a.
Landsskatteretten påkender klager over de  

 statslige told- og skattemyndigheders afgørelser i 1. instans  

 af:
 1)	Spørgsmål om afgiftspligt efter kapitel 1, 1 a og  

 2.
 2)	Spørgsmål om opgørelse af den afgiftspligtige  

 mængde efter § 1, stk. 2, § 2, stk. 2, § 5 og  

 § 8 d.
 3)	Spørgsmål om omfanget af afgiftsfritagelser og  

 afgiftsgodtgørelser efter § 6, §7, § 8 a, stk. 2,  

 § 8 e og § 8 f.
 4)	Spørgsmål om den afgiftspligtige vægt efter  

 § 10 og § 12.
 5)	Spørgsmål om virksomheders registreringspligt efter  

 kapitel 1, 1 a og 2.
 6)	Spørgsmål om skønsmæssig ansættelse  

 efter § 21.
Stk. 2. Reglerne i skattestyrelseslovens kapitel 3 og 3 A  

 finder anvendelse ved klage til Landsskatteretten efter stk. 1.« 5. I § 33, stk. 1, nr. 2, indsættes efter  

 »§ 4, stk. 1,«: »§ 8 c«.
6. I § 33, stk. 1, nr. 3, indsættes efter  

 »overtræder«: »§ 8 h, stk. 1, 2. pkt.,« 7. I § 33, stk. 1, nr. 6, ændres »§§ 6  

 og 7« til: »§ 6, § 7, § 8 a, stk. 2, § 8 e og  

 § 8 f,«.
 8. I § 33, stk. 1, indsættes som nr. 7:
»7)	undlader at efterkomme et meddelt påbud efter § 8 h,  

 stk. 4, 1. pkt.« 9. I bilag 2 udgår:
»25.23 Cement, også farvet eller i form af klinker:
- 2523.10.00 Cementklinker 1 t = 1,1 m3 - 2523.21.00 Portland cement: Hvid eller kunstigt farvet 1 t = 1,1 m3 - 2523.29.00 Portland cement, andre varer 1 t = 1,1 m3 - 2523.30.00 Aluminatcement 1 t = 1,1 m3 - 2523.90.10 Slaggecement 1 t = 1,1 m3 - 2523.90.30 Puzzolancement 1 t = 1,1 m3 - 2523.90.90 Anden hydraulisk cement 1 t = 1,1 m3« 10. Som bilag 3 indsættes:
»Bilag 3 Liste over afgiftspligtig cement, omfattet af toldtariffens  

 pos. 25.23 25.23 Portland cement, aluminatcement, slaggecement og lignende hydraulisk  

 cement, også farvet eller i form af klinker:
- 2523.10.00 Cementklinker - 2523.21.00 Portland cement: Hvid cement, også kunstigt farvet - 2523.29.00 Portland cement: Andre varer - 2523.30.00 Aluminatcement - 2523.90.10 Slaggecement - 2523.90.30 Puzzolancement - 2523.90.90 Anden hydraulisk cement« § 2 Stk. 1. Loven træder i kraft den 1. april 2002.
 Stk. 2. Loven finder anvendelse for afgiftspligtige varer, der  

 fra tidspunktet for lovens ikrafttræden udleveres til forbrug fra  

 registrerede virksomheder, forbruges af registrerede virksomheder, angives  

 til fortoldning, modtages fra udlandet eller medbringes fra udlandet.
 Stk. 3. Virksomheder, der skal registreres ved lovens  

 ikrafttræden, skal anmelde sig til registrering hos de statslige told-  

 og skattemyndigheder senest den 15. marts 2002.
 Stk. 4. Virksomheder, der registreres fra lovens  

 ikrafttræden, skal opgøre lagerbeholdningen af afgiftspligtige  

 varer den 1. april 2002. De statslige told- og skattemyndigheder  

 fastsætter de nærmere regler for opgørelsen.
 Stk. 5. Virksomheder, der er omfattet af stk. 4, skal give de  

 statslige told- og skattemyndigheder adgang til at kontrollere  

 opgørelserne ved eftersyn af lagre, forretningsbøger m.v.  

 Virksomhedernes indehavere og de i virksomhederne beskæftigede personer  

 skal yde de statslige told- og skattemyndigheder fornøden vejledning  

 og hjælp.
Bemærkninger til lovforslaget Almindelige bemærkninger Som et led i udmøntningen af regeringens  

 finanslovsforslag for 2002 foreslås det at ændre afgiften  

 på cement.
Forslaget indebærer en afgift på 58 kr. pr.  

 ton på ren cement eller magnesit-cement, der enten fremstilles i  

 Danmark eller importeres til Danmark.
Afgiften lægges på den del  

 af produktionen og importen af cement eller magnesit-cement, der forbruges i  

 Danmark.
 Magnesit-cement er afgiftsbelagt ud fra den betragtning,  

 at produktet kan erstatte cement.
 Den foreslåede afgift vil ud over at være en  

 del af finansieringen på finansloven sikre, at den energiintensive  

 produktion af cement pålægges en afgift, der svarer til det  

 høje energiforbrug ved fremstillingen, idet den gældende  

 CO2-afgift indeholder lave satser for fremstillingen af cement til  

 trods for, at fremstillingen af cement er meget energiintensiv.
For at undgå en forringelse af  

 eksportvirksomhedernes konkurrenceevne i forhold til udlandet foreslås  

 det, at afgiften tilbagebetales ved eksport af ren cement.
En tilsvarende  

 forhøjelse af energiafgifterne ville ikke kunne tilbagebetales.
 Endvidere foreslås en dækningsafgift, hvorved  

 cementafgiften og afgiften på magnesit-cement tilbagebetales ved  

 eksport af færdige produkter, der indeholder cement henholdsvis  

 magnesit-cement, og hvorved der skal betales afgift af cement- eller  

 magnesit-cementindholdet ved importen af færdige produkter.
I dækningsafgiften er der fastsat en  

 minimumsgrænse på 125 kr.
Minimumsgrænsen betyder, at  

 afgiften hverken kan godtgøres ved eksport eller skal betales ved  

 import.
Både importører og producenter er omfattet af  

 afgiften.
Afgiften betyder, at producenter og importører af cement  

 ligestilles, i modsætning til den nuværende situation, hvor en  

 række cementimportører har klaget over afgiftsmæssige  

 skævheder i forhold til de danske producenter.
Disse skævheder  

 opstår, fordi cement i den nuværende råstofafgiftslov  

 afgiftsbelægges ved import, mens der af den nationale produktion  

 betales afgift af de råstoffer, der indvindes og indgår i  

 cementen.
Den nuværende afgiftsbelastning skønnes på  

 baggrund af oplysninger fra importørerne ikke at være den  

 samme.
Endelig forslås det, at indføre en  

 bestemmelse, hvorefter den allerede betalte råstofafgift  

 tilbagebetales, hvis det kan dokumenteres, at råstofferne er anvendt i  

 cement.
På denne måde undgås en dobbeltbeskatning af de  

 råstoffer, der anvendes i cement.
Forslaget indebærer, at de eksisterende regler om  

 afgift på cement ophæves.
Cement udgår således af det  

 gældende bilag 2, som indeholder en liste over indførte  

 råstoffer, der er omfattet af råstofafgiften.
Provenumæssige konsekvenser Med dette forslag forhøjes afgiften på cement  

 til 58 kr. pr. ton.
Denne afgiftsforhøjelse skønnes at give et  

 merprovenu på ca. 90 mill. kr. på helårsbasis og ca. 45  

 mill. kr. i finansåret 2002.
Økonomiske konsekvenser for erhvervslivet Det skønnes, at afgiften hovedsageligt vil blive  

 overvæltet i højere priser for forbrugerne.
Af de ca. 90 mill.  

 kr. skønnes erhvervslivet at komme til at bære ca. 25 mill. kr.  

 Erhvervsbyggeri står for ca. 25 pct. af det samlede byggeri i  

 Danmark.
Administrative konsekvenser for erhvervslivet Lovforslaget skønnes at øge antallet af  

 registreringspligtige virksomheder væsentligt, idet virksomheder, der  

 eksporterer eller importerer dækningsafgiftspligtige varer, med dette  

 lovforslag bliver registreringspligtige.
Det må forventes, at forslaget  

 vil medføre administrative engangsbyrder for disse virksomheder i form  

 af tilpasning af edb-systemer og opbygning af rutiner i forbindelse med  

 indberetninger til de offentlige myndigheder.
Endvidere må der  

 forventes en vis løbende administrativ merbelastning med indbetaling  

 af afgift og anmodning om tilbagebetaling af afgift ved eksport.
Administrative konsekvenser for det offentlige Forslaget skønnes at medføre engangsudgifter  

 i Told*Skat på 850.000 kr. samt løbende driftsudgifter på  

 cirka 150.000 kr. årligt.
Endvidere forventes et mindre merforbrug af  

 årsværk til afgiftskontrollen.
Økonomiske konsekvenser for det offentlige Det skønnes, at det offentlige står for ca.  

 35 pct. af det samlede byggeri i Danmark.
Det forventes derfor, at det  

 offentlige kommer til at bære ca. 30 mill. kr. af det samlede provenu  

 på 90 mill. kr. på helårsbasis.
Miljømæssige konsekvenser Et af formålene med afgiften er at kompensere for  

 den lave CO2-afgift, som fremstillingen af cement  

 pålægges.
Fremstillingen af cement er meget energiintensiv og  

 står for ca. 5 pct. af den samlede udledning af CO2 i  

 Danmark.
Det forventes, at afgiften på cement vil reducere udledningen  

 af CO2 med ca. 15.000 tons under forudsætning af en  

 elasticitet på  0,25 på cement.
En elasticitet på -0,25  

 betyder, at når prisen på cement stiger med 10 pct. så  

 falder mængden af cement (og dermed CO2-udledningen) med 2,5  

 pct.
En afgift på 58 kr. pr. ton forventes at resultere i en  

 prisstigning på cement på ca. 4 pct., og dermed vil mængden  

 af cement blive reduceret med ca. 1 pct.
Dette betyder, at  

 CO2-udledningen fra cementproduktionen vil blive tilsvarende  

 reduceret.
Forholdet til EU-retten Loven har som udkast været notificeret i  

 overensstemmelse med Europaparlamentets og Rådets direktiv 98/34/EF  

 (Informationsproceduredirektivet), som senest ændret ved direktiv  

 98/48/EF.
Herudover indeholder forslaget ingen EU-retlige aspekter.
Samlet vurdering af lovforslagets  

 konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Afgiftsforhøjelsen skønnes at give et  

 merprovenu på ca. 90 mill. kr. på helårsbasis og ca. 45  

 mill. kr. i finansåret 2002.
Det skønnes, at det offentlige står for ca. 35  

 pct. af det samlede byggeri i Danmark.
Det forventes derfor, at det  

 offentlige kommer til at bære ca. 30 mill. kr. af det samlede provenu  

 på 90 mill. kr. på helårsbasis.
Administrative konsekvenser for stat, kommuner og  

 amtskommuner Ingen.
Forslaget skønnes at medføre engangsudgifter i  

 Told*Skat på 850.000 kr. samt løbende driftsudgifter på  

 cirka 150.000 kr. årligt.
Endvidere forventes et mindre merforbrug af  

 årsværk til afgiftskontrollen.
Økonomiske konsekvenser for erhvervslivet Ingen.
Det skønnes, at afgiften hovedsageligt vil blive  

 overvæltet i højere priser for forbrugerne.
Af de ca. 90 mill.  

 kr. skønnes erhvervslivet at komme til at bære ca. 25 mill. kr.
Administrative konsekvenser for erhvervslivet Ingen.
Administrative engangsbyrder for de registreringspligtige  

 virksomheder i form af tilpasning af edb-systemer og opbygning af rutiner i  

 forbindelse med indberetninger til de offentlige myndigheder.
Endvidere en  

 vis løbende administrativ merbelastning med indbetaling af afgift og  

 anmodning om tilbagebetaling af afgift ved eksport.
Miljømæssige konsekvenser Et af formålene med afgiften er, at kompensere for den  

 lave CO2-afgift, som fremstillingen af cement  

 pålægges.
Fremstillingen af cement er meget energiintensiv og  

 står for ca. 5 pct. af den samlede udledning af CO2 i  

 Danmark.
Det forventes, at afgiften på cement vil reducere udledningen  

 af CO2 med ca. 15.000 tons under forudsætning af en  

 elasticitet på  0,25 på cement.
 Ingen.
Administrative konsekvenser for borgerne Ingen.
 Ingen.
Forholdet til EU-retten Loven har som udkast været notificeret i  

 overensstemmelse med Europaparlamentets og Rådets direktiv 98/34/EF  

 (Informationsproceduredirektivet), som senest ændret ved direktiv  

 98/48/EF.
Høring Forslaget har været sendt i en kort høring  

 hos de berørte parter.
Skatteministeriet har modtaget en del  

 høringssvar med bemærkninger til forslaget.
Generelt er der  

 utilfredshed med forslaget, og særligt erhvervslivet kan ikke  

 støtte forslaget, da det er erhvervslivet vurdering, at forslaget vil  

 få en række negative konsekvenser for erhvervslivet og for  

 samfundsøkonomien, hvilket ifølge erhvervslivet ikke står  

 i fornuftigt forhold til det forventede provenu.
Særligt  

 fremhæves for det første dyrere byggematerialer, for det andet  

 det forhold, at cementholdige produkter vil blive søgt substitueret  

 med blandt andet pvc-, plast- eller stålprodukter, for det tredje store  

 administrative konsekvenser for erhvervslivet og myndighederne i forbindelse  

 med registrering og kontrol, og endelig at cement har en række  

 miljøfordele frem for andre substitutionsprodukter, idet cement har en  

 meget lang levetid, og beton kan genbruges.
 Endvidere er det ikke erhvervslivets opfattelse, at den  

 gældende CO2-afgift indeholder særligt lave satser for  

 cementproduktionen.
 Det er Skatteministeriets opfattelse, at  

 cementproduktionen opnår en reduktion i afgiftsbetalingen på lige  

 fod med en række andre energitunge processer, men der er stadig tale  

 om, at cementfremstillingen pålægges en lav CO2-afgift  

 i forhold til hovedreglerne om afgiftssatser i  

 CO2-afgiftsloven.
Det foreslås i et høringssvar at  

 afgiftsbelægge alle cementlignende produkter på samme måde  

 som cement, idet der findes en række bindemidler, som kan substituere  

 cement, men som medfører den samme eller en værre  

 miljømæssig belastning i forhold til cement.
På den  

 baggrund foreslås magnesit-cement afgiftsbelagt på samme  

 måde som cement.
Ifølge branchen er procent- og  

 beløbssatserne i forslaget § 8a stort set korrekte.
Et enkelt  

 høringssvar har dog fremlagt dokumentation for, at  

 mørtelprodukter kan indeholde op til 60 pct. cement, hvorfor den  

 foreslåede procentsats er ændret fra 20 til 65 pct. i  

 lovforslagets § 8a.
Bemærkninger til lovforslagets enkelte  

 bestemmelser Til § 1 Til nr. 1.
 Den foreslåede § 7 a indeholder en  

 godtgørelse af den allerede betalte afgift af råstoffer, hvis  

 det kan dokumenteres, at råstofferne er anvendt til fremstilling af  

 cement.
Det foreslås at indføre et nyt kapitel 1 a  

 med overskriften »Cement«.
Kapitlet indeholder de relevante bestemmelser om  

 afgift på cement.
 Svarende til systematikken i den gældende lov af  

 afgift af affald og råstoffer foreslås det, at § 8, som  

 tidligere blev ophævet ved lov nr. 1071 af 23. december 1992, får  

 overskriften »Afgiftspligtigt vareområde«.
Det afgiftspligtige vareområde beskrives i § 8  

 og § 8 a.
Med § 8 foreslås det, at både nationale  

 producenter og importører af cement og magnesit-cement skal betale  

 afgift.
Afgiften skal betales af cement, som er omfattet af det  

 foreslåede bilag 3, der refererer toldtariffens pos. 25.23. og  

 magnesit-cement.
Toldtariffen anvendes ved ind- og udførsel af varer  

 og er grundlag for såvel toldbehandlingen som indsamlingen af  

 oplysninger til udenrigshandelsstatistikken, herunder Intrastat.
Alle varer,  

 der fortoldes eller udføres skal angives med et positionsnummer,  

 hvilket fremgår af toldtariffen.
§ 8 a Bestemmelsen i § 8 a indeholder en  

 dækningsafgift, ifølge hvilken en importør skal betale  

 afgift af færdigvarer, der ikke i sig selv er afgiftspligtige, men som  

 består af afgiftspligtig cement eller magnesit-cement og andre  

 materialer.
Afgiften skal betales af den del af den samlede vare, der  

 udgøres af den afgiftspligtige cement henholdsvis magnesit-cement.
Hvis importøren ikke kan dokumentere cement- eller  

 magnesit-cementindholdet i varen, antages cement-/magnesit-cementindholdet at  

 udgøre 95 pct. af eternitprodukters vægt, 40 pct. af  

 betonprodukters vægt, 65 pct. af mørtelprodukters vægt, 95  

 pct. af andre produkters vægt.
Procentsatsen er fastsat ud fra  

 kendskabet til cementindholdet i færdigvarer, og svarer til det for  

 tiden højeste cementindhold i færdigvarerne tillagt 5-8 pct.  

 Hermed sikres det, at importører ikke kan spekulere i at undlade  

 dokumentation for derved at slippe billigere i afgift.
Hvis dækningsafgiften udgør mindre end 125  

 kr. i kvartalet, skal afgiften ikke betales.
Formålet er at  

 undgå, at færdigvarer som f.eks. vaskemaskiner, der indeholder en  

 meget lille andel cement, skal måles og kontrolleres, samtidig med at  

 det sikres, at der betales afgift ved import af f.eks. betonfliser som har et  

 højt cementindhold.
§ 8 b Afgiften foreslås at udgøre 58 kr. pr. ton  

 cement/magnesit-cement.
§ 8 c Producenter og importører skal registreres hos de  

 statslige told- og skattemyndigheder.
Disse virksomheder er i forvejen  

 registreret efter reglerne om betaling af råstofafgift.
Virksomheder,  

 der fremstiller eller importerer dækningsafgiftspligtige varer, kan  

 anmelde deres virksomhed til registrering hos de statslige told- og  

 skattemyndigheder, hvis den årlige afgiftsbetaling udgør mindst  

 25.000 kr., som skønnes at være en rimelig grænse.
Virksomhederne er berettiget til, uden at afgiften efter  

 § 8 henholdsvis § 8a betales, at modtage og oplægge  

 afgiftspligtige og dækningsafgiftspligtige varer.
Tilsvarende kan de  

 levere varerne til virksomheder i andre EU-lande og til andre registrerede  

 virksomheder i Danmark.
De afgiftspligtige varer kan cirkulere uden betaling  

 af afgift indenfor suspensionsordningen, som er gruppen af registrerede  

 virksomheder.
§ 8 d Den afgiftspligtige mængde er den mængde  

 cement eller magnesit-cement, der i afgiftsperioden er udleveret fra  

 virksomheden   dog med fradrag af cement eller magnesit-cement, der er  

 leveret til en anden registreret virksomhed eller leveret til udlandet.
§ 8 e Ifølge § 8e kan virksomheder, der eksporterer  

 ren cement eller magnesit-cement, få godtgjort den erlagte  

 cementafgift, hvis beløbet overstiger 500 kr. årligt.
§ 8 f Bestemmelsen indeholder modstykket til § 8a.
Der  

 foreslås en mulighed for godtgørelse af den allerede betalte  

 afgift på dækningsafgiftspligtige varer, som nævnt i  

 § 8a, stk.1, når disse varer eksporteres.
 Hvis afgiften udgør mindre end 125 kr. i kvartalet,  

 godtgøres afgiften ikke.
§ 8 g og § 8 h Paragrafferne indeholder bestemmelser om angivelse og  

 afregning af afgift for varemodtagere, der ikke er registreret efter loven,  

 og som modtager varer fra udlandet.
Efter forslaget skal virksomheder, der modtager varer fra  

 andre EU-lande, inden varenes afsendelse anmelde sig til de statslige told-  

 og skattemyndigheder.
Anmeldelsen gælder for 5 år.
Disse  

 varemodtagere skal angive mængden af de varer, de har modtaget i  

 kvartalet, og indbetale afgiften.
Angivelsen og betalingen sker efter  

 reglerne i opkrævningsloven.
Det foreslås endvidere, at virksomheder, der  

 importerer varer fra tredjelande, og som er importørregistreret efter  

 toldlovens § 29, skal afregne på samme måde som de ovenfor  

 nævnte ikke-registrerede erhvervsdrivende varemodtagere.
Andre, der  

 importerer varer fra tredjelande, skal afregne efter toldlovens kapitel  

 4.
 Til nr. 2, 3, 4, 5, 6, 7 og 8.
 Der er tale om konsekvensrettelser.
 Til nr. 9.
 Cement udgår af bilag 2, som indeholder en liste  

 over de varer, der ved import er omfattet af råstofafgiften.
 Til nr. 10.
 Det foreslås at indsætte et bilag 3, som  

 opremser de cementtyper, der er omfattet af toldtariffens pos. 25.23, og  

 hvoraf der skal betales cementafgift.
Til § 2 Loven foreslås at træde i kraft den 1. januar  

 2002.
 Loven finder anvendelse for den afgiftspligtige cement,  

 der fra den 1. januar 2002 udleveres til forbrug fra eller forbruges af  

 registrerede virksomheder, angives til fortoldning eller modtages eller  

 medbringes fra udlandet.
 Det foreslås, at registrede virksomheder skal  

 opgøre deres lagerbeholdning pr. 1. april 2002. Dette er  

 nødvendigt af hensyn til senere kontrol af virksomhedernes  

 afgiftsbetaling.
Ikke-registrerede virksomheder skal ikke foretage en  

 lageropgørelse ved lovens ikrafttrædelse, og skal således  

 ikke svare afgift af deres lagerbeholdning.
Det vurderes, at risikoen for  

 hamstring hos ikke-registrerede virksomheder er begrænset pga. af de  

 afgiftspligtige varers vægt og fylde.
Bilag Lovforslaget sammenholdt med gældende lov Gældende formulering Lovforslaget § 1 I lov om afgift af affald og råstoffer, jf. lovbekendtgørelse  

 nr. 570 af 3. august 1998, som senest ændret ved lov nr. 487 af 7. juni  

 2001, foretages følgende ændringer:
 1. Efter § 7, indsættes:
»§ 7a.
De statslige told- og skattemyndigheder godtgør  

 den erlagte afgift af råstoffer, såfremt det kan dokumenteres, at  

 råstofferne er anvendt til fremstilling af cement omfattet af  

 § 8.
 Stk. 2. De statslige told- og skattemyndigheder  

 fastsætter de nærmere regler for afgiftsgodtgørelse efter  

 stk. 1.
Kapitel 1a Cement Afgiftspligtigt vareområde § 8. (Ophævet) § 8. Den, der erhvervsmæssigt fremstiller eller fra  

 udlandet modtager cement, omfattet af bilag 3, eller magnesitcement, skal  

 betale afgift.
§ 8 a.
Ved erhvervsmæssig import af varer, der  

 både er baseret på afgiftspligtig cement eller magnesitcement,  

 jf. § 8, og er iblandet andre materialer, skal der betales afgift af den  

 del af den samlede vare, der udgøres af den afgiftspligtige cement,  

 hvis den pågældende vare ikke i sig selv er afgiftspligtig efter  

 § 8. Kan cement- eller magnesitindholdet i varen ikke dokumenteres,  

 fastsættes cementindholdet til at være:
e)	95 pct. af eternitprodukters vægt, f)	40 pct. af betonprodukters vægt, g)	65 pct. af mørtelprodukters vægt og h)	95 pct. af andre produkters vægt.
 Stk. 2. Udgør afgiften efter stk. 1 mindre end 125  

 kr. i kvartalet, skal afgiften ikke betales.
 Stk. 3. De statslige told- og skattemyndigheder  

 fastsætter de nærmere regler for dokumentation og indbetaling af  

 afgiften, jf. stk. 1, og de nærmere regnskabs- og  

 kontrolforskrifter i forbindelse med afgiftsfritagelsen i stk. 2.
Afgiftssatser § 8 b.
Afgiften udgør 58 kr. pr. ton cement eller  

 magnesitcement.
Registrerede virksomheder § 8 c.
Den, der fremstiller eller fra udlandet modtager cement  

 eller magnesitcement, skal registreres hos de statslige told- og  

 skattemyndigheder.
 Stk. 2. Andre virksomheder, der fremstiller eller fra udlandet  

 modtager varer, som nævnt i § 8 a, kan anmelde sin virksomhed til  

 registrering hos de statslige told- og skattemyndigheder, hvis afgiften  

 årligt overstiger 25.000 kr.
Stk.3. Virksomheder, der er registreret efter stk. 1, er  

 berettiget til at modtage og oplægge varer uden, at afgiften efter  

 § 8 skal betales.
Tilsvarende kan de levere varer til virksomheder i  

 andre EU-lande og til andre registrerede virksomheder her i landet.
Stk. 4. Virksomheder, der er registreret efter stk. 2, er  

 berettiget til at modtage og oplægge varer uden, at afgiften efter  

 § 8 a skal betales.
Tilsvarende kan de levere varer til virksomheder i  

 andre EU-lande og til andre registrerede virksomheder her i landet.
Opgørelse af den afgiftspligtige  

 mængde § 8 d.
Registrerede virksomheder skal opgøre den  

 afgiftspligtige mængde for en afgiftsperiode som den mængde  

 cement eller magnesitcement, jf. § 8 og § 8 a, der i  

 afgiftsperioden er udleveret fra virksomheden.
Stk. 2. I den afgiftspligtige mængde opgjort efter  

 stk. 1, fradrages 3)	cement eller magnesitcement, jf. § 8 og § 8 a, der er  

 leveret til en anden virksomhed, som er registreret efter § 8 c,  

 stk. 1 eller 2, og 4)	cement eller magnesitcement, jf. § 8 og § 8 a, der er  

 leveret til udlandet.
Afgiftsgodtgørelse § 8 e.
Virksomheder der til udlandet leverer cement eller  

 magnesitcement, jf. § 8, hvoraf der er betalt afgift, kan få  

 godtgjort afgiften, hvis beløbet overstiger 500 kr. årligt.
§ 8 f.
Virksomheder, der til udlandet leverer varer, som  

 nævnt i § 8 a, kan efter anmodning få godtgjort den betalte  

 afgift af den cement eller magnesitcement, som indgår i de  

 pågældende varer.
Stk. 2. Det er en betingelse for at få  

 godtgørelse efter stk.1, at den kvartalsvise godtgørelse  

 udgør mindst 125 kr.
De statslige told- og skattemyndigheder  

 fastsætter de nærmere regnskabs- og kontrolforskrifter i  

 forbindelse med afgiftsgodtgørelsen i 1. pkt.« Afgift af varer, der modtages fra udlandet § 8 g.
Af afgiftspligtige varer, der indføres fra  

 steder uden for EU eller fra visse områder, der ikke er omfattet af de  

 pågældende EU-landes afgiftsområde, svares afgiften ved  

 indførslen, jf. dog § 8 c og § 8 d.
Afgiften afregnes efter  

 reglerne i toldlovens kapitel 4, jf. dog stk. 2.
 Stk. 2. For varer, der indføres af en virksomhed  

 registreret efter § 29 i toldloven, finder reglerne i § 8 h  

 tilsvarende anvendelse.
§ 8 h.
I andre tilfælde end dem, der nævnes i  

 § 8 g, svares afgiften i forbindelse med varemodtagelsen her i landet,  

 jf. dog § 8 c og § 8 d.
Varemodtagere skal inden afsendelsen af  

 afgiftspligtige varer fra udlandet anmelde sig hos de statslige told- og  

 skattemyndigheder.
Anmeldelsen er gældende for 5 år.
Stk. 2. De i stk. 1 nævnte varemodtagere skal efter  

 udløbet af hver afgiftsperiode angive mængden af de varer, som  

 virksomheden har modtaget i perioden, og indbetale afgiften heraf til de  

 statslige told- og skattemyndigheder.
Angivelsen og betalingen sker efter  

 reglerne i §§ 2, 3, 5-7 og § 8, nr. 2 og 3, i  

 opkrævningsloven.
 Stk. 3. For andre varemodtagere sker angivelsen og betalingen  

 efter reglerne i § 9, stk. 2-4 i opkrævninigsloven.
 Stk. 4. De statslige told- og skattemyndigheder kan  

 pålægge erhvervsdrivende varemodtagere, der gentagne gange ikke  

 har betalt afgiften rettidigt, at afgive angivelse ved varernes modtagelse.  

 De statslige told- og skattemyndigheder kan endvidere pålægge  

 varemodtageren at betale afgiften ved varernes modtagelse.
 2. § 30 affattes således:
 »§ 30. De statslige told- og skattemyndigheder administrerer  

 afgifterne efter denne lov, herunder opkræver de i kapitel 1, 1 a og 2  

 nævnte afgifter.
Stk. 2. Ved registrering af virksomheder efter kapitel 1, 1 a  

 og 2 udsteder de statslige told- og skattemyndigheder bevis for  

 registreringen.« 3. § 31 affattes således:
 »§ 31. De statslige told- og skattemyndigheder  

 fastsætter regler om:
 1)	Specifikation af opgørelse efter § 5, § 8 d og  

 § 12.
 2)	Kontrol for fradrag efter § 5, stk. 3, § 8 d og  

 § 12.
 3)	Afgiftsgodtgørelse efter § 7, § 8 e og § 8  

 f.
 4)	Kontrol med afgifterne.
 5)	De registrerede virksomheders regnskabsførelse, herunder  

 udstedelse af fakturaer, lageropgørelse m.v.
 6)	Indbetaling af afgift til de statslige told- og  

 skattemyndigheder.
Stk. 2. Miljø- og energiministeren kan fastsætte  

 regler om opgørelse af den i § 10, stk. 3, omhandlede  

 tørstofmængde.« 4. § 32 a affattes således:
»§ 32 a.
Landsskatteretten påkender klager over de  

 statslige told- og skattemyndigheders afgørelser i 1. instans af:
 7)	Spørgsmål om afgiftspligt efter kapitel 1, 1 a og  

 2.
 8)	Spørgsmål om opgørelse af den afgiftspligtige  

 mængde efter § 1, stk. 2, § 2, stk. 2, § 5 og  

 § 8 d.
 9)	Spørgsmål om omfanget af afgiftsfritagelser og  

 afgiftsgodtgørelser efter § 6, §7, § 8 a, stk. 2,  

 § 8 e og § 8 f.
 10)	Spørgsmål om den afgiftspligtige vægt efter  

 §§ 10 og 12.
 11)	Spørgsmål om virksomheders registreringspligt efter  

 kapitel 1 a og 2.
 12)	Spørgsmål om skønsmæssig ansættelse  

 efter § 21.
Stk. 2. Reglerne i skattestyrelseslovens kapitler 3 og 3 A  

 finder anvendelse ved klage til Landsskatteretten efter stk. 1.« 5. I § 33, stk. 1, nr. 2, indsættes efter  

 »§ 4, stk. 1,«: »§ 8 c«.
6. I § 33, stk. 1, nr. 3, indsættes efter  

 »overtræder«: »§ 8 h, stk. 1, 2. pkt.,« 7. I § 33, stk. 1, nr. 6, ændres »§§ 6  

 og 7« til: »§ 6, § 7, § 8 a, stk. 2, § 8 e og  

 § 8 f,«.
 8. I § 33, stk. 1, indsættes som nr. 7:
»7)	undlader at efterkomme et meddelt påbud efter § 8 h,  

 stk. 4, 1. pkt.« 9. I bilag 2 udgår:
 »25.23 Cement, også farvet eller i form af klinker:
- 2523.10.00 Cementklinker	1 t = 1,1 m3 - 2523.21.00 Portland cement: Hvid eller kunstigt farvet	1 t = 1,1 m3 - 2523.29.00 Portland cement, andre varer		1 t = 1,1 m3 - 2523.30.00 Aluminatcement	1 t = 1,1 m3 2523.90.10 Slaggecement	1 t = 1,1 m3 - 2523.90.30 Puzzolancement	1 t = 1,1 m3 - 2523.90.90 Anden hydraulisk cement	1 t = 1,1 m3« 10. Som bilag 3 indsættes:
»Bilag 3 Liste over afgiftspligtig cement, omfattet af  

 toldtariffens pos. 25.23 25.23	Portland cement, aluminatcement, slaggecement og lignende  

 hydraulisk cement, også farvet eller i form af klinker:
-2523.10.00	Cementklinker -2523.21.00	Portland cement: Hvid cement, også kunstigt farvet -2523.29.00	Portland cement: Andre varer -2523.30.00	Aluminatcement -2523.90.10	Slaggecement -2523.90.30	Puzzolancement -2523.90.90	Anden hydraulisk cement« § 2 Stk. 1. Loven træder i kraft den 1. januar 2002.
 Stk. 2. Loven finder anvendelse for afgiftspligtige varer, der  

 fra tidspunktet for lovens ikrafttræden udleveres til forbrug fra  

 registrerede virksomheder, forbruges af registrerede virksomheder, angives  

 til fortoldning, modtages fra udlandet eller medbringes fra udlandet.
 1)   Loven har som  

 udkast været notificeret i overensstemmelse med Europaparlamentets og  

 Rådets direktiv 98/34/EF (Informationsproceduredirektivet), som senest  

 ændret ved direktiv 98/48/EF.
