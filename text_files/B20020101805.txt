Bekendtgørelse om ålepas,  

 ungfiskesluser samt afgitringer i ferske vande I medfør af § 44, stk. 2, §§ 45-46, § 49, § 110, stk. 2 og § 130,  

 stk. 2, jf. § 43, stk. 1 i fiskeriloven, jf. lov nr. 281 af 12. maj 1999, og  

 § 60 i lov om vandløb, jf. lovbekendtgørelse nr. 632 af 23.  

 juni 2001 og efter bemyndigelse, fastsættes:
Ålepas § 1. Ved stemmeværker, styrt, møller,  

 engvandingsanlæg, industrielle anlæg, herunder anlæg, hvor  

 der er anbragt turbiner eller lignende anlæg i ferske vande, skal der i  

 tiden 1. april til 31. oktober være anbragt ålepas for ejerens  

 bekostning. Ålepassets vedligeholdelse påhviler ligeledes  

 stemmeværkets ejer.
Stk. 2. Et ålepas skal bestå af et for  

 ål og vand let passabelt godkendt plastmateriale, der er lagt i et  

 rør med en diameter på mindst 100 mm eller en trækasse med  

 dimensionerne 20 x 20 cm.
Fyldmaterialet skal udgøre en  

 sammenhængende forbindelse mellem vandløbsbunden i bagvandet og  

 overvandet og skal være let passabelt for ål. Ålepasset  

 skal være forsynet med vand i hele sin længde.
Stk. 3. I vandløb med en bredde ved  

 stemmeværket mv. på op til 3 m skal der anbringes mindst et  

 ålepas.
I vandløb med en større bredde end 3 m ved  

 stemmeværket mv. kan det stedlige fiskeriinspektorat påbyde  

 anbragt flere ålepas i anlægget.
 Stk. 4. Ålepassets fyldmateriale skal kunne  

 kontrolleres udefra gennem inspektionsluger e.l.
 § 2. Ålepassets udformning, fyldning,  

 anbringelse og antallet af ålepas skal godkendes af Fiskeridirektoratet  

 ved det stedlige fiskeriinspektorat, der også kan give særlige  

 påbud om passets nærmere udformning og stopning, herunder  

 størrelse og placering af inspektionsluger.
Stk. 2. Det stedlige fiskeriinspektorat kan i  

 særlige tilfælde tillade, at opsætning af ålepas  

 undlades, eller at ålepasset erstattes af en fangstfælde.
Det  

 stedlige fiskeriinspektorat kan endvidere påbyde opsætning af  

 supplerende ålepas, hvor forholdene gør det  

 påkrævet.
Ungfiskesluser § 3. Vandløbsmyndigheden kan påbyde  

 ejeren af anlæg nævnt i § 1, stk. 1, på egen bekostning, at  

 etablere ungfiskesluse, når anlægget udgør en hindring for  

 nedtrækkende laksefisk, og anlægget er etableret efter den 19.  

 juli 1898, eller der efter denne dato er foretaget ændringer i  

 ældre anlægs indretning, konstruktion og benyttelse.
 Stk. 2. Det kan ikke pålægges ejeren af det i  

 stk. 1 nævnte anlæg at etablere en ungfiskesluse, såfremt  

 omkostningerne og ulemperne ved etableringen ikke står i et rimeligt  

 forhold til det tilsigtede formål.
§ 4. Ungfiskeslusen, som nævnt i § 3, stk.  

 1, skal være en for nedtrækkende laksefisk let passabel  

 indretning øverst i opstemningen.
Slusen skal enten udformes som en  

 dykket udskæring, en sliske eller et rør, og skal altid  

 være fuldt vandførende i månederne marts, april og maj.  

 Ungfiskeslusen skal mindst føre 10 l/sek.
Røret eller slisken  

 skal være i forbindelse med vandløbet med en ikke under 20 cm  

 dyb og vandførende kanal.
Turbiner § 5. En turbine, der er anbragt ved et anlæg  

 som nævnt i § 1, stk. 1, skal være forsynet med et gitter ved  

 indløbet.
Indløbsgitteret skal være anbragt, så alt  

 vandet til turbinen passerer det. Åbningerne i gitteret må  

 højst være 10 mm.
Gitteret anbringes så vidt muligt ved  

 turbinens tilledningskanal.
Gitteret placeres i øvrigt således,  

 at nedtrækkende fisk bedst muligt ledes til omløbet.
 Stk. 2. Ved opstemninger, hvor der er etableret en  

 fiskepassage, skal der være anbragt et gitter med åbninger  

 på højst 20 mm ved en turbines udløb eller  

 udløbskanal eller en konstruktion, der forhindrer optrækkende  

 fisks gang ind i turbinens udløb.
 Stk. 3. Ved nyanlæg og ændring skal det  

 stedlige fiskeriinspektorat godkende gitterets mv. konstruktion og  

 anbringelse.
 Stk. 4. Det stedlige fiskeriinspektorat kan efter  

 samråd med Danmarks Fiskeriundersøgelser, Afdeling for  

 Ferskvandsfiskeri, godkende gitteråbninger på indtil 50 mm i  

 særlige tilfælde i både ind- og udløb.
Dambrug § 6. Ved dambrug, der forsynes med vand fra et  

 vandløb direkte eller gennem fødekanaler, skal der i ethvert  

 indløb og udløb være anbragt gitter eller rist, så  

 frivandsfisks frie passage forbi dambruget så vidt muligt sikres.  

 Åbningerne i gitteret eller risten ved indløbene må  

 højst være 10 mm og ved udløbene højst 30 mm.
 Stk. 2. Det stedlige fiskeriinspektorat skal godkende nye  

 afgitringer efter stk. 1, således at fiskepassagen forbi dambruget  

 sikres.
 Stk. 3. Det stedlige fiskeriinspektorat kan træffe  

 afgørelse efter de lokale forhold om en anden afgitring end den i stk.  

 1 nævnte, hvis der efter vandløbslovgivningen gives passage  

 på anden måde, fx ved indretning af åle-, ungfisk- og  

 nedfaldsfiskesluser.
 Stk. 4. Ringkjøbing Amt kan for dambrug beliggende  

 i dette amt træffe afgørelse efter de lokale forhold om en anden  

 afgitring end den i stk. 1 nævnte, jf. stk. 3.
Klageadgang § 7. Klage over afgørelser truffet af  

 Fiskeridirektoratet i medfør af denne bekendtgørelse skal  

 indgives til Fiskeridirektoratet og stiles til Ministeriet for  

 Fødevarer, Landbrug og Fiskeri, departementet, inden 4 uger efter, at  

 den pågældende har modtaget meddelelse om afgørelsen.
 Stk. 2. Klage over afgørelser truffet af  

 Rinkjøbing Amt i henhold til § 6, stk. 4, skal indgives til  

 Miljøministeriet, Skov- og Naturstyrelsen, inden 4 uger efter, at den  

 pågældende har modtaget meddelelse om afgørelsen.
Tilsyn, straf og ikrafttræden § 8. Det stedlige fiskeriinspektorat fører  

 tilsyn med overholdelsen af afgørelser om fiskepassager  efter denne  

 bekendtgørelse, vandløbsloven og tidligere love om  

 ferskvandsfiskeri.
§ 9. Med bøde straffes den, der 1)	overtræder eller forsøger at overtræde § 1, § 2,  

 stk. 1, §§ 4-5 og § 6, stk. 1, 2)	undlader at overholde påbud efter § 2, stk. 1 og § 3, jf. §  

 120 i fiskeriloven, eller 3)	tilsidesætter eller forsøger at tilsidesætte  

 vilkår, der er fastsat i afgørelser efter  

 bekendtgørelsen, jf. § 130, stk. 1, nr. 2, i fiskeriloven.
 § 10. Bekendtgørelsen træder i kraft den 1.  

 januar 2003.
