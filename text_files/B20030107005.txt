Bekendtgørelse om inddrivelse af visse arbejdsgiverbidrag  

  

 m.v. i medfør af arbejdsskadesikringsloven I medfør af § 51, stk. 3, i lov nr. 422 af 10.  

 juni 2003 om arbejdsskadesikring fastsættes:
 § 1.  

  

 Skatteministeriet træffer afgørelse om indeholdelse i løn m.v. for beløb  

 svarende til ubetalte arbejdsulykkesforsikringspræmier samt for udlæg af  

 erstatning, godtgørelse og sagsomkostninger i medfør af lovens §§ 51 og  

 52. Indeholdelsen omfatter renter af Arbejdsskadestyrelsens udlæg, jf. lovens  

 § 60, samt Skatteministeriets omkostninger ved indeholdelsen.
 Stk. 2.  

  

 Indeholdelsen  

 sker efter reglerne om inddrivelse af personlige skatter i kildeskattelovens  

 § 73, og bekendtgørelse om opkrævning af indkomstskat samt kommunal og  

 amtskommunal ejendomsværdiskat for personer m.v., kapitel 10.
 § 2.  

  

 Skyldneren  

 skal give Skatteministeriet eller dennes inkassator alle nødvendige  

 oplysninger  

 om personlige og økonomiske forhold af betydning for indeholdelsen og  

 spørgsmålet om, hvorvidt der kan foretages indeholdelse.
 Stk. 2.  

  

 En  

 overtrædelse af stk. 1 straffes med bøde, jf. kildeskattelovens  

 § 73.
 § 3.  

  

 En  

 indsigelse mod en afgørelse truffet i henhold til denne bekendtgørelses  

 § 1, skal være den kompetente klagemyndighed i hænde inden 4 uger efter,  

 at beslutningen er meddelt skyldneren.
 Stk. 2.  

  

 Indeholdelsen  

 udsættes ikke ved skyldnerens indsigelse.
 § 4.  

  

 Bekendtgørelsen  

 træder i kraft den 1. januar 2004.
