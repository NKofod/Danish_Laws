Nr LSF 214 Forslag til Lov om ændring af lov om beskatning af fortjeneste ved  

 afståelse af aktier m.v. og lov om beskatning ved fusion af aktieselskaber  

 m.v. (Beskatning af fortjeneste ved likvidationsudlodning og ved afståelse af  

 andelsbeviser m.v. i visse andelsselskaber og foreninger) Fremsat af Jens Toft (SF) Rahbæk Møller (SF) Bjørn Poulsen (SF) Ole Stavad  

 (S) Pia Gjellerup (S) Klaus Hækkerup (S) den 17. april 1990 Vedtaget ved tredjebehandling den 1. juni 1990 Lov nr. 356 af 01/06/1990 § 1 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som ændret senest ved § 11 i  

 lov nr. 250 af 25. april 1990, foretages følgende ændring:
 § 2 b, stk. 1, affattes således:
»Ved opgørelse af den skattepligtige indkomst medregnes fortjeneste  

 eller tab ved udlodning af likvidationsprovenu i andelsselskaber, der er  

 eller inden for de seneste 10 år har været omfattet af selskabsskattelovens §  

 1, stk. 1, nr. 3 a eller 4, og i foreninger, der er eller inden for de  

 seneste 10 år har været omfattet af selskabsskattelovens § 1, stk. 1, nr. 6,  

 og hvis formål er eller har været at fremme medlemmernes fælles  

 erhvervsmæssige interesser gennem deres deltagelse i foreningens virksomhed  

 som aftagere, leverandører eller på anden, lignende måde, når udlodningen  

 finder sted i det indkomstår, hvori andelsselskabet eller foreningen endeligt  

 opløses.« § 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, som ændret senest ved § 2 i lov  

 nr. 255 af 25. april 1990, indsættes i § 11, stk. 1, som 3. pkt.:
»Modtagne aktier i det fortsættende selskab anses for omfattet af  

 aktieavancebeskatningslovens § 2 b, såfremt de ombyttede aktier ville være  

 omfattet af denne bestemmelse.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven finder kun anvendelse på andele i selskaber m.v.,  

 der efter lovens ikrafttræden har været omfattet af selskabsskattelovens § 1,  

 stk. 1, nr. 3 a eller 4, og i foreninger, der efter lovens ikrafttræden har  

 været omfattet af selskabsskattelovens § 1, stk. 1, nr. 6, og hvis formål  

 efter lovens ikrafttræden har været at fremme medlemmernes fælles  

 erhvervsmæssige interesser gennem deres deltagelse i foreningens virksomhed  

 som aftagere, leverandører eller på anden, lignende måde.
 Stk. 3. Loven finder dog ikke anvendelse på andele i selskaber  

 m.v., der inden den 17. april 1990 har truffet endelig beslutning om  

 aktivitetsændring m.v., som medfører ophør af skattepligt som nævnt i stk. 2  

 ved udgangen af det indkomstår, der er påbegyndt inden lovens ikrafttræden,  

 men som først udløber efter lovens ikrafttræden.
Oprindeligt fremsat forslag § 1 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som ændret senest ved § 3 i  

 lov nr. 59 af 7. februar 1990, foretages følgende ændring:
 1. § 2 b, stk. 1, affattes således:
»Ved opgørelse af den skattepligtige indkomst medregnes fortjeneste  

 eller tab ved udlodning af likvidationsprovenu i andelsselskaber, der er  

 eller har været omfattet af selskabsskattelovens § 1, stk. 1, nr. 3 a eller  

 4, og i foreninger, der er eller har været omfattet af selskabsskattelovens §  

 1, stk. 1, nr. 6, og hvis formål er eller har været at fremme medlemmernes  

 fælles erhvervsmæssige interesser gennem deres deltagelse i foreningens  

 virksomhed som aftagere, leverandører eller på anden, lignende måde, når  

 udlodningen finder sted i det indkomstår, hvori andelsselskabet eller  

 foreningen endeligt opløses.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Loven har virkning for udlodning af likvidationsprovenu i  

 selskaber m.v., der endeligt opløses den 17. april 1990 eller senere og for  

 fusioner af selskaber m.v. og for afståelse af andelsbeviser, aktier m.v.,  

 der finder sted den 17. april 1990 eller senere.
Bemærkninger til lovforslaget Almindelige bemærkninger Folketinget vedtog ved lov nr. 311 af 25. maj 1987 på foranledning af et  

 lovforslag fra SF at indsætte § 2 b i aktieavancebeskatningsloven.
Hermed  

 forhindrede man, at der i andelsselskaber og lign., der bliver beskattet  

 efter de lempelige regler for kooperationsbeskatning, og i foreninger, der  

 ikke beskattes af handel med medlemmer, kunne opsamles ubeskattede formuer,  

 der herefter ved udlodning ved likvidation eller ved salg af andelen kunne  

 tilflyde andelshaveren skattefrit som følge af 3-års-reglen i  

 aktieavancebeskatningsloven.
 Bestemmelsen har da også fra 1987 og til i dag opfyldt sit formål.
Imidlertid tyder meget på, at der er udviklet en ny måde, hvorpå man kan  

 undvige beskatning af den opsparede kapital i andelsselskaber, så pengene  

 uden beskatning kan trækkes ud til privatforbrug.
Da pengene er opsamlet i  

 andelsselskabet med den særlig lave andelsbeskatning - ofte fuldstændig  

 skattefrit - vil det betyde, at meget store beløb helt undviger beskatning,  

 altså at de ophobede overskud/gevinster på intet tidspunkt underlægges  

 beskatning.
Konstruktionen går ud på, at al erhvervsaktivitet og alle fysiske aktiver  

 sælges ud af andelsselskabet.
Herefter starter andelsselskabet en eller anden  

 form for ny erhvervsmæssig aktivitet, som ikke retter sig mod de hidtidige  

 andelshavere.
Da andelsselskabet herefter ikke opfylder betingelserne for den  

 lempelige andelsbeskatning, vil andelsselskabet med de nye aktiviteter blive  

 skattepligtigt efter de almindelige regler for aktieselskaber.
Derved opnår  

 de hidtidige andelsbeviser status i skattemæssig henseende som aktier og  

 bliver omfattet af aktieavancebeskatningslovens almindelige regler.
Efter  

 disse regler er der skattefrihed af fortjenesten ved salg af aktierne efter 3  

 års ejertid for mindretalsaktionærer.
Derved opstår der et hul i skattelovgivningen, som ingen tidligere har  

 været opmærksom på.
Man kombinerer to regelsæt, som hver for sig er  

 sammenhængende og tilsigter, at indtjeningen altid skal beskattes een gang.  

 Virkningen er i den skitserede kombination, at dette ikke sker.
Ideen i den eksisterende andelsbeskatning er, at pengene kan indtjenes i  

 selskabet uden beskatning.
Til gengæld beskattes beløb, der udloddes til  

 andelshaverne, som almindelig indkomst.
Det modsatte er tilfældet i aktieselskabsbeskatningen.
Her beskattes  

 indtjeningen i aktieselskaberne, men til gengæld er fortjenester ved  

 realisation af aktierne efter 3 års ejertid for mindretalsaktionærer  

 skattefri.
Det har altså ikke på noget tidspunkt været lovgivernes mening, at  

 indtjening både skal være skattefri i selskabet og skattefri, når beløbene  

 udloddes til ejerne.
Hensigten er, at fortjenesten altid skal beskattes een  

 gang.
 Da den nyudviklede konstruktion ikke lever op til denne klare forudsætning  

 i vores skattelovgivning, må der foretages en justering som foreslået i  

 nærværende lovforslag.
 Afvises det stillede forslag, vil konsekvensen være, at de milliarder, der  

 er opsamlet stort set ubeskattede i andelsselskaberne, i årene fremover også  

 vil kunne udloddes fuldstændig skattefrit til forbrug.
 Denne retstilstand vil samfundsøkonomisk være uholdbar og i modstrid med  

 intentionerne bag de eksisterende regler for beskatningen af såvel  

 andelsselskaberne som aktieselskaberne.
 Det kan endvidere blive dødsstødet til den danske andelsbevægelse, da  

 incitamentet til at sælge erhvervsaktiviteterne ud af bestående  

 andelsselskaber for derefter at realisere fortjenesterne skattefrit vil være  

 meget stærkt.
Det er derfor forståeligt, at folk i andelsbevægelsen med stor bekymring  

 iagttager, hvorledes andelsbevægelsen gang på gang udsættes for kritik for  

 rendyrket skattetænkning.
Således gav formanden for Danske Andelsselskaber,  

 Martin Nielsen, på generalforsamlingen den 28. marts 1990 udtryk for - med  

 henvisning til den nye spekulationsmulighed - at »det aldrig har været  

 meningen, at man - skattefrit - skulle kunne sælge sit andelsselskab til helt  

 andre former for ejerskab«.
Når muligheden for at undvige beskatning bliver alment kendt, kan det  

 forudses, at der vil udvikle sig omfattende skattespekulation.
Der vil uden  

 tvivl opstå virksomhedskonstruktioner, som vil organisere sig som  

 andelsselskaber med det ene formål at opsamle skattefrie beløb til senere  

 skattefri udlodning.
For at forhindre disse uheldige virkninger stilles der forslag om, at  

 andelsselskaber, der har været omfattet af den lempelige  

 andelsselskabsbeskatning, fortsat vil være omfattet af  

 aktieavancebeskatningsreglerne i § 2 b.
Konsekvensen heraf er, at de  

 opsamlede beløb i et andelsselskab vil forblive ubeskattede i selskabet, også  

 selv om det optager nye erhvervsmæssige aktiviteter, der ikke retter sig mod  

 andelshaverne.
Derimod indtræder en beskatning af fortjenesten, når  

 andelsbeviserne afhændes, uanset om de sælges til tredjemand, til selskabet  

 eller i forbindelse med udlodning af likvidationsprovenu.
Opsamlede beløb, som investeres erhvervsmæssigt af selskabet, vil således  

 ikke medføre beskatning i første omgang.
Beskatning indtræder senere, nemlig  

 når andelshaveren sælger sin andel eller modtager likvidationsudlodning.  

 Reglen betyder, at incitamentet til at bevare kapitalen i selskabet for at  

 geninvestere pengene vil være stærkere med de foreslåede regler end med de  

 nugældende.
Der er altså i lovforslaget taget alle tænkelige erhvervsmæssige  

 hensyn, idet beskatningen først indtræder, når fortjenesten realiseres af de  

 enkelte andelshavere med mulighed for øget privatforbrug.
Provenumæssigt skønnes lovforslaget at forhindre, at der årligt udloddes  

 skattefrie avancer af en betydelig størrelsesorden.
Det er svært at sætte tal  

 på provenugevinsten i de enkelte år, men lovforslagets vedtagelse vil uden  

 tvivl medføre et milliardprovenu over en årrække.
Endvidere vil det forhindre  

 et øget privatforbrug med baggrund i ubeskattede fortjenester, som der ikke  

 er produktionsmæssig dækning for.
Bemærkninger til de enkelte bestemmelser Til § 1 I bestemmelsen sidestilles »har været« med »er«,  

 således at ændring i selskabets skattemæssige status ikke medfører, at  

 andelsbeviset forsvinder for § 2 b-beskatningen.
Modellen, der er anvendt, er  

 i øvrigt identisk med den, Folketinget anvendte i forbindelse med stoppet for  

 investeringsfondsfiduserne på Grønland.
Til § 2 Efter lovforslaget har den ændrede bestemmelse virkning for alle  

 afståelser eller udlodninger efter lovforslagets fremsættelse, jf. reglerne  

 ved indførelsen af paragraffen i 1987.
 Det er således uden betydning, hvornår andelen er erhvervet, eller hvornår  

 selskabet skattemæssigt har skiftet karakter.
Efter 2. behandling den 29. maj 1990 § 1 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som ændret senest ved § 11 i  

 lov nr. 250 af 25. april 1990, foretages følgende ændring:
 § 2 b, stk. 1, affattes således:
»Ved opgørelse af den skattepligtige indkomst medregnes fortjeneste  

 eller tab ved udlodning af likvidationsprovenu i andelsselskaber, der er  

 eller inden for de seneste 10 år har været omfattet af selskabsskattelovens §  

 1, stk. 1, nr. 3 a eller 4, og i foreninger, der er eller inden for de  

 seneste 10 år har været omfattet af selskabsskattelovens § 1, stk. 1, nr. 6,  

 og hvis formål er eller har været at fremme medlemmernes fælles  

 erhvervsmæssige interesser gennem deres deltagelse i foreningens virksomhed  

 som aftagere, leverandører eller på anden, lignende måde, når udlodningen  

 finder sted i det indkomstår, hvori andelsselskabet eller foreningen endeligt  

 opløses.« § 2 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, som ændret senest ved § 2 i lov  

 nr. 255 af 25. april 1990, indsættes i § 11, stk. 1, som 3. pkt.:
»Modtagne aktier i det fortsættende selskab anses for omfattet af  

 aktieavancebeskatningslovens § 2 b, såfremt de ombyttede aktier ville være  

 omfattet af denne bestemmelse.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven finder kun anvendelse på andele i selskaber m.v.,  

 der efter lovens ikrafttræden har været omfattet af selskabsskattelovens § 1,  

 stk. 1, nr. 3 a eller 4, og i foreninger, der efter lovens ikrafttræden har  

 været omfattet af selskabsskattelovens § 1, stk. 1, nr. 6, og hvis formål  

 efter lovens ikrafttræden har været at fremme medlemmernes fælles  

 erhvervsmæssige interesser gennem deres deltagelse i foreningens virksomhed  

 som aftagere, leverandører eller på anden, lignende måde.
 Stk. 3. Loven finder dog ikke anvendelse på andele i selskaber  

 m.v., der inden den 17. april 1990 har truffet endelig beslutning om  

 aktivitetsændring m.v., som medfører ophør af skattepligt som nævnt i stk. 2  

 ved udgangen af det indkomstår, der er påbegyndt inden lovens ikrafttræden,  

 men som først udløber efter lovens ikrafttræden.
