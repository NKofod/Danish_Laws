Syge- og ulykkesforsikringer - Bestyrelsesmedlemmers Syge- og ulykkesforsikringer.
 Ligningsrådet blev anmodet om bindende forhåndsbesked om  

 følgende:
1. Vil bestyrelsesmedlemmerne blive beskattet af den indbetalte  

 præmie til forsikringsselskabet? 2. Skal der ved udbetaling af forsikringssum ved dødsfald svares  

 arveafgift af summen, jf. arveafgiftslovens § 5 a? Sagens omstændigheder var følgende:
 A A-S er datterselskab af B Holding A/S, der ejes af 8 institutioner.
 A A/S er administrationsselskab for de 8 institutioner.
A A/S har tegnet en ulykkesforsikring i et forsikringsselskab, der  

 dækker bestyrelsesmedlemmerne i de 8 institutioner samt  

 bestyrelsesmedlemmerne i B Holding A/S og A A/S.
Bestyrelsesmedlemmer ne i de  

 to aktieselskaber er sammenfaldende og svarer til nogle af  

 bestyrelsesmedlemmerne i institutionerne.
 Forsikringen har til formål at sikre bestyrelsesmedlemmerne og deres  

 efterladte mod økonomiske følger af et ulykkestilfælde,  

 der enten forårsager dødsfald eller invaliditet.
 Forsikringen dækker døgnet rundt, året rundt og under  

 rejser samt midlertidigt ophold i hele verden.
 Forsikringssummen udgør ved dødsfald 500.000 kr. og ved  

 invaliditet 500.000 kr.
Ulykkesforsikringen tegnes og ejes af A A/S.
Den årlige præmie  

 til ulykkesforsikringen udgjorde for 1992 281 kr. pr. bestyrelsesmedlem.
 Syge- og ulykkesforsikring, der ejes af forsikrede, er omfattet af  

 pensionsbeskatningslovens § 50. Efter samme lovs § 56, stk. 1, medregnes  

 beløb, der ydes ved, at forsikringspræmier betales af en anden  

 end ejeren af forsikringen, ved opgørelsen af ejerens skattepligtige  

 indkomst.
Ejes syge- og ulykkesforsikringen af en anden end forsikrede, er ordningen  

 ikke omfattet af pensionsbeskatningsloven.
Er forsikrede en arbejdstager, og  

 er ejeren en arbejdsgiver, og dækker forsikringen både arbejdstid  

 og fritid, har departementet i Meddelelser fra Skattedepartementet  

 hæfte 74, s. 387 udtalt, at præmien som udgangspunkt udgør  

 en økonomisk fordel for arbejdstageren og derfor må betragtes  

 som et lønaccessorium, der skal medregnes til den skattepligtige  

 personlige indkomst.
Den del af præmien, der medgår til  

 dækning af risikoen i arbejdstiden, er dog indkomstskattefri.
 Under hensyn til den gældende bagatelgrænse på 300 kr.  

 for årlige gaver i form af naturalydelser, en arbejdsgiver uden  

 beskatning kan give en arbejdstager, har departementet videre udtalt, at  

 udgør forsikringsummen højst 500.000 kr., medregnes den betalte  

 præmie for dækning i fritiden heller ikke til arbejdstagerens  

 personlige indkomst.
 Bestyrelsesmedlemmer indgår ikke, således som det gælder  

 for arbejdstagere i en virksomhed, i et egentligt ansættelsesforhold  

 med den virksomhed m.v., hvori de er bestyrelsesmedlemmer.  

 Bestyrelsesmedlemmer har ikke en klart defineret arbejdstid, ligesom det i  

 øvrigt kan være vanskeligt at afgrænse, hvornår et  

 bestyrelsesmedlem handler i virksomhedens interesse, og hvornår  

 bestyrelsesmedlemmet handler privat.
 Ad spørgsmål 1:
 Under disse omstændigheder finder Ligningsrådet ikke, at den  

 foranførte afgørelse vedrørende præmie til syge-  

 og ulykkesforsikringer tegnet af en arbejdsgiver med en arbejdstager som  

 forsikret bør udvides til også at finde anvendelse på  

 præmien til helårlige syge- og ulykkesforsikringer for  

 bestyrelsesmedlemmer.
 Præmien skal derfor medregnes i bestyrelsesmedlemmernes  

 skattepligtige indkomst.
 Vedrørende spørgsmål 2 nægtede  

 Ligningsrådet at give bindende forhåndsbesked, jf. lov om  

 bindende forhåndsbesked om skattespørgsmål m.v. nr. 270 af  

 22/4 1992, § 1, stk. 2.
 Der blev dog givet nedenstående vejledende udtalelse:
 Erhvervelser fra forsikringsselskaber m.fl., som tilfalder boet eller den  

 begunstigede uden om boet i anledning af et dødsfald, er som  

 hovedregel arveafgiftspligtig.
Har afdøde ikke direkte eller indirekte betalt præmierne,  

 eller har den begunstigede godtgjort afdøde præmierne, betales  

 der dog ikke arveafgift.
Er afdøde beskattet af præmien, som er  

 betalt af andre, antages han, i relation til bestemmelsen i arveafgiftslovens  

 § 5 a, at have betalt præmien.
Hvad der måtte blive udbetalt en begunstiget fra en  

 ulykkesforsikring, som er indgået til opfyldelse af en i henhold til  

 lov eller administrativ forskrift påhvilende forpligtelse, er ligeledes  

 undtaget fra arveafgiftspligten.
 Det samme gælder visse generelle ordninger oprettet for  

 arbejdstagere i private virksomheder, når der er tale om løbende  

 livsbetingede ydelser, og ydelserne tilfalder den efterlevende  

 ægtefælle, registreret partner eller uforsørgede  

 børn.
 Når forsikringsordningen udbetales som en sum, som i  

 nærværende tilfælde, er erhvervelsen afgiftspligtig.
 Det er i øvrigt uafklaret, om ulykkesforsikringer tegnet med  

 bestyrelsesmedlemmer som forsikrede overhovedet kan være omfattet af  

 ovennævnte undtagelser fra afgiftspligten.
