Bekendtgørelse om fastsættelse af det statsgaranterede udskrivningsgrundlag for kommunerne for 2017 I medfør af § 7, stk. 4, i lov om kommunal indkomstskat, jf. lovbekendtgørelse nr. 725 af 26. juni 2006, fastsættes:
§ 1. Det statsgaranterede udskrivningsgrundlag for 2017 beregnes med udgangspunkt i den enkelte kommunes udskrivningsgrundlag for 2014 korrigeret for de skønnede virkninger af lov om ændring af ligningsloven, lov om en børne- og ungeydelse og personskatteloven, jf. lov nr. 920 af 18. september 2012, lov om ændring af ligningsloven og kildeskatteloven, jf. lov nr. 791 af 28. juni 2013, lov om ændring af ligningsloven og forskellige andre love, jf. lov nr. 93 af 29. januar 2014, lov om ændring af ligningsloven, fondsbeskatningsloven, lov om inddrivelse af gæld til de offentlige, lov om et indkomstregister og forskellige andre love, jf. lov nr. 1374 af 16. december 2014, lov om ændring af kildeskatteloven, jf. lov nr. 1504 af 23. december 2014 og lov om ændring af ligningsloven, jf. lov nr. 134 af 16. februar 2016, som beregnet af Social- og Indenrigsministeriet.
Ved beregning af det statsgaranterede udskrivningsgrundlag for 2017 fremskrives det korrigerede udskrivningsgrundlag for 2014 med 10,3 procent.
§ 2. Det statsgaranterede udskrivningsgrundlag vedrørende kirkeskat for 2017 bereg-nes med udgangspunkt i den enkelte kommunes udskrivningsgrundlag vedrørende kirkeskat for 2014 korrigeret for de skønnede virkninger af lov om ændring af ligningsloven, lov om en børne- og ungeydelse og personskatteloven, jf. lov nr. 920 af 18. september 2012, lov om ændring af ligningsloven og kildeskatteloven, jf. lov nr. 791 af 28. juni 2013, lov om ændring af ligningsloven og forskellige andre love, jf. lov nr. 93 af 29. januar 2014, lov om ændring af ligningsloven, fondsbeskatningsloven, lov om inddrivelse af gæld til de offentlige, lov om et indkomstregister og forskellige andre love, jf. lov nr. 1374 af 16. december 2014, lov om ændring af kildeskatteloven, jf. lov nr. 1504 af 23. december 2014 og lov om ændring af ligningsloven, jf. lov nr. 134 af 16. februar 2016, som beregnet af Social- og Indenrigsministeriet.
Ved beregning af det statsgaranterede udskrivningsgrundlag vedrørende kirkeskat for 2017 fremskrives det korrigerede udskrivningsgrundlag vedrørende kirkeskat for 2014 med 10,3 procent.
 § 3. Bekendtgørelsen træder i kraft den 1. juli 2016.
