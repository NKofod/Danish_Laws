Bekendtgørelse om refusion af  

 amtskommunale udgifter til  

 forberedende voksenundervisning (FVU-refusionsbekendtgørelsen) I medfør af § 16, stk. 5, i lov nr. 487 af 31. maj 2000  

 om forberedende voksenundervisning (FVU-loven), fastsættes:
 § 1. Undervisningsministeriet refunderer på  

 grundlag af indberetninger helt eller delvist amtsrådenes udgifter til  

 forberedende voksenundervisning (FVU), jf. lovens § 16,  

 stk. 3.
 § 2. Ved indberetning skal amtsrådet til  

 Undervisningsministeriet oplyse:
 1)	Antal deltagere.
 2)	Undervisningens art.
 3)	Institutionens eller driftsoverenskomstpartens navn.
 4)	Antal årsdeltagere.
 5)	Udgift pr. årsdeltager.
 6)	Samlet udgift.
Stk. 2. Antallet af deltagere i amtskommunernes FVU omregnes  

 til årsdeltagere.
En årsdeltager er en deltager, der har modtaget  

 825 undervisningstimer á 45 minutters varighed.
Stk. 3. Den amtskommunale uddannelsesinstitution eller den  

 driftsoverenskomstpart, der afholder undervisningen, udarbejder en  

 tidsmæssig plan for den enkeltes uddannelsesforløb med angivelse  

 af undervisningstimernes fordeling.
Uddannelsesinstitutionen eller  

 driftsoverenskomstparten skal kontrollere deltagernes tilstedeværelse i  

 undervisningen med henblik på at kunne udarbejde en opgørelse  

 til amtsrådet over det antal undervisningstimer, den enkelte deltager  

 har modtaget.
Deltagere, som overskrider et fravær på 25 pct. af  

 undervisningen på det pågældende fag og trin, indgår  

 herefter kun i årsdeltagerberegningen med deres faktiske  

 tilstedeværelse.
Opgørelsen anvendes af amtsrådet ved  

 indberetningen.
 § 3. Forskud på refusion udbetales kvartalsvis bagud og  

 beregnes på grundlag af amtsrådets udgifter til FVU i den  

 tilsvarende periode året før, jf. dog § 7.
§ 4. Amtsrådene refunderes udgifter (inkl.  

 moms) til FVU op til en maksimumstakst pr. årsdeltager, der  

 fastsættes på de årlige finanslove.
Udgifter herudover  

 refunderes ikke.
 Stk. 2. Beregningen af refusionsbeløb i henhold til  

 stk. 1 skal ske for amtsrådet under ét.
 § 5. Undervisningsministeriet beregner den  

 endelige refusion på grundlag af de indberettede årsdeltagere jf.  

 § 2, og amtsrådenes opgørelse over de samlede udgifter til  

 FVU det pågældende år.
 Stk. 2. I amtsrådenes udgiftsopgørelse i henhold  

 til stk. 1 kan ikke indgå udgifter, som er omfattet af  

 bloktilskudsordningen, herunder udgifter til amtsrådets almindelige  

 administration, sekretariatsfunktioner i forhold til rådet for  

 forberedende voksenundervisning, tilsyn og prøveadministration.
Stk. 3. Amtsrådenes indberetning af aktivitet og  

 udgifter for et år skal være modtaget i Undervisningsministeriet  

 senest den 31. januar året efter.
Indberetninger skal attesteres af  

 amtsrådets revisor.
Undervisningsministeriet kan bestemme, at  

 den skal ske på særlige blanketter.
 § 6. Reglerne om amtsråd og  

 amtskommuner i denne bekendtgørelse gælder tilsvarende  

 for Københavns Kommune og Frederiksberg Kommune.
 § 7. I 2001 udbetales forskud på refusion  

 kvartalsvis bagud, opgjort på grundlag af amtsrådenes skøn  

 over antallet af årsdeltagere i det pågældende  

 kvartal.
 Stk. 2. Forskuddet kan nedsættes forholdsvis, hvis  

 amtsrådets samlede skøn overstiger bevillingen på  

 Finansloven for 2001.
 Stk. 3. Datoer for modtagelsen af amtsrådets skøn  

 over aktiviteten i de enkelte kvartaler fastsættes af  

 Undervisningsministeriet.
 § 8. Bekendtgørelsen træder i kraft den 31.  

 januar 2001 og har virkning fra den 1. januar 2001.
