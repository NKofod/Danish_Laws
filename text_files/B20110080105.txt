Kapitel 1   Anvendelsesområde Kapitel 2   Opgørelse af efterreguleringen for 2010 Kapitel 3   Fornyet beregning af merudgiftsbehovet for 2011 Kapitel 4   Opgørelsen af midtvejsreguleringen for 2011 Kapitel 5   Udgifter omfattet af beskæftigelsestilskuddet for 2011 Kapitel 6   Den særlige tilskudsordning for 2011 Kapitel 7   Opgørelsen af det foreløbige beskæftigelsestilskud for 2012 Kapitel 8   Beregningen af grundtilskuddet for 2012 Kapitel 9   Beregningen af merudgiftsbehovet for 2012 Kapitel 10   Ikrafttræden Bilag 1 Bekendtgørelse om efterregulering af det kommunale beskæftigelsestilskud for 2010, midtvejsregulering af det kommunale beskæftigelsestilskud samt opgørelsen af den særlige tilskudsordning for 2011 og opgørelsen af det foreløbige kommunale beskæftigelsestilskud for 2012 I medfør af § 15, stk. 6, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love og § 6, stk. 5 i lov nr. 1602 af 22. december 2010 om ændring af lov om en aktiv beskæftigelsesindsats, lov om arbejdsløshedsforsikring m.v., lov om aktiv socialpolitik og lov om kommunal udligning og generelle tilskud til kommuner og § 23 a, stk. 3, 4 og 6 samt § 23 b, stk. 2 og 4, i lov om kommunal udligning og generelle tilskud til kommuner, jf. lovbekendtgørelse nr. 561 af 19. juni 2009, som ændret ved lov nr. 1602 af 22. december 2010, fastsættes:
Kapitel 1 Anvendelsesområde § 1. Bekendtgørelsen finder anvendelse ved efterreguleringen af det kommunale beskæftigelsestilskud for 2010 efter § 15, stk. 6, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love.
Herudover finder bekendtgørelsen anvendelse i forbindelse med midtvejsreguleringen og opgørelsen af det særlige tilskud i forbindelse med beregningen af det kommunale beskæftigelsestilskud for 2011 efter § 23 a og § 23 b i lov om kommunal udligning og generelle tilskud til kommuner, jf. lovbekendtgørelse nr. 561 af 19. juni 2009. Endelig finder bekendtgørelsen anvendelse i forbindelse med opgørelsen af det foreløbige kommunale beskæftigelsestilskud for 2012 efter § 23 a i lov om kommunal udligning og generelle tilskud til kommuner, jf. lovbekendtgørelse nr. 561 af 19. juni 2009.
Kapitel 2 Opgørelse af efterreguleringen for 2010 § 2. Efterreguleringen af beskæftigelsestilskuddet for 2010 udgør forskellen mellem den endelige opgørelse af kommunernes merudgiftsbehov og merudgiftsbehovet opgjort med midtvejsreguleringen, jf. § 15, stk. 6, i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love.
Den endelige opgørelse af kommunernes merudgiftsbehov udgør forskellen mellem den endelige opgørelse af kommunernes nettoudgifter i 2010 og grundtilskuddet for hele landet opgjort ved midtvejsreguleringen.
 Stk. 2. Den endelige opgørelse af kommunernes udgifter består af nettoudgifterne i 2010 på følgende funktioner i budget- og regnskabssystem for kommuner: Funktion 5.57.78 Dagpenge til forsikrede ledige (dranst 1), Funktion 5.68.91 Beskæftigelsesindsats grp. 001-012, 020, 100 og 101 (dranst 1) grp. 002-005 (dranst 2) samt Funktion 5.68.95 Løntilskud til forsikrede ledige ansat i kommuner grp. 006 (dranst 2).
 Stk. 3. Merudgiftsbehovet fordeles på landsdele i forhold til den enkelte landsdels andel af udviklingen i antallet af bruttoledige dagpengemodtagere (ledige og aktiverede) opgjort i fuldtidspersoner fra 2009 til 2010 på baggrund af Arbejdsmarkedsstyrelsens målesystem Jobindsats.dk.
 Stk. 4. Inden for landsdelen fordeles merudgiftsbehovet på kommunerne i forhold til bruttoledigheden for dagpengemodtagere (ledige og aktiverede) opgjort i fuldtidspersoner i 2009 på baggrund af Arbejdsmarkedsstyrelsens målesystem Jobindsats.dk.
Kapitel 3 Fornyet beregning af merudgiftsbehovet for 2011 § 3. Til brug for midtvejsreguleringen i 2011 foretages en fornyet beregning af merudgiftsbehovet for hele landet for 2011.
Stk. 2. Merudgiftsbehovet fordeles på landsdele i forhold til den enkelte landsdels andel af udviklingen i antallet af bruttoledige dagpengemodtagere (ledige og aktiverede) og modtagere af uddannelsesydelse opgjort i fuldtidspersoner fra 2009 til det rullende år 2. kvartal 2010  1. kvartal 2011, på baggrund af Arbejdsmarkedsstyrelsens målesystem Jobindsats.dk.
Antallet af modtagere af uddannelsesydelse opgøres dog på baggrund af oplysninger fra e-indkomstregistret.
For 2009 anvendes antallet af modtagere af uddannelsesydelse i de sidste 4 måneder af året opregnet til helårsniveau.
Stk. 3. Der anvendes følgende landsdelsinddeling: København og Østsjælland, Nordsjælland, Vest- og Sydsjælland og Bornholm, Fyn, Sydjylland, Østjylland, Vestjylland og Nordjylland.
Fordelingen af kommuner på de 8 landsdele fremgår af bilag 1.
Stk. 4. Inden for landsdelen fordeles merudgiftsbehovet på kommunerne i forhold til bruttoledigheden for dagpengemodtagere (ledige og aktiverede) i 2009 og modtagere af uddannelsesydelse opgjort i fuldtidspersoner i 2009, på baggrund af Arbejdsmarkedsstyrelsens målesystem Jobindsats.dk.
Antallet af modtagere af uddannelsesydelse opgøres dog på baggrund af oplysninger fra e-indkomstregistret.
Der anvendes antallet af modtagere af uddannelsesydelse i de sidste 4 måneder af 2009 opregnet til helårsniveau.
Kapitel 4 Opgørelsen af midtvejsreguleringen for 2011 § 4. Midtvejsreguleringen for 2011 for den enkelte kommune består af forskellen mellem den fornyede beregning af merudgiftsbehovet for kommunen ifølge § 3 og det foreløbige merudgiftsbehov for 2011.
 § 5. Ved afregningen af midtvejsreguleringen korrigeres der for den foreløbige kompensation til kommunerne i 2011 i henhold til § 6 stk. 5 i lov nr. 1602 af 22. december 2010 om ændring af lov om en aktiv beskæftigelsesindsats, lov om arbejdsløshedsforsikring m.v., lov om en aktiv socialpolitik og lov om kommunal udligning og generelle tilskud.
Kapitel 5 Udgifter omfattet af beskæftigelsestilskuddet for 2011 § 6. For 2011 omfatter beskæftigelsestilskuddet følgende kommunale nettoudgifter:
1) 70 pct. af udgifterne til arbejdsløshedsdagpenge i passive perioder efter karensperioden og i perioder efter karensperioden, hvor den ledige deltager i øvrige vejlednings- og opkvalificeringstilbud, efter § 82 a i lov om arbejdsløshedsforsikring m.v., 2) 50 pct. af udgifterne til arbejdsløshedsdagpenge i perioder efter karensperioden, hvor den ledige deltager i tilbud i form af ordinær uddannelse, eller virksomhedspraktik, jf. § 82 a i lov om arbejdsløshedsforsikring m.v., 3) 70 pct. af udgifterne til uddannelsesydelse efter karensperioden, jf. kapitel 9 b i lov om arbejdsløshedsforsikring m.v., 4) 50 pct. af udgifterne til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf.§ 119, stk. 1, nr. 1, i lov om en aktiv beskæftigelsesindsats, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, 5) 50 pct. af udgifterne til personlig assistance til handicappede efter kapitel 3 og 4 i lov om kompensation til handicappede i erhverv m.v., jf. § 17 b i lov om kompensation til handicappede i erhverv m.v., 6) 50 pct. af udgifterne til befordringsgodtgørelse til forsikrede ledige efter lov om en aktiv beskæftigelsesindsats § 82, jf. § 109, stk. 3, i lov om en aktiv beskæftigelsesindsats, 7) 50 pct. af udgifter til hjælpemidler til forsikrede ledige og beskæftigede efter §§ 76, 77 og 100 i lov om en aktiv beskæftigelsesindsats, bortset fra undervisningsmaterialer, jf. § 120, stk. 1, nr. 2, og § 123, stk. 3, herunder forsikrede ledige, der er omfattet af§ 2, nr. 8, i lov om en aktiv beskæftigelsesindsats, og 50 pct. af udgifter efter § 8, undervisningsmaterialer efter §§ 76-77 og § 99 i lov om en aktiv beskæftigelsesindsats til forsikrede ledige, der er omfattet af § 2, nr. 8, i lov om en aktiv beskæftigelsesindsats, jf.§ 119 i lov om en aktiv beskæftigelsesindsats.
Kapitel 6 Den særlige tilskudsordning for 2011 § 7. Det særlige tilskud for 2011 ydes til kommuner, hvor udviklingen i bruttoledigheden for dagpengemodtagere (ledige og aktiverede) og modtagere af uddannelsesydelse i perioden 1. kvartal 2010 til 1. kvartal 2011 overstiger udviklingen i landsdelen tillagt 5 procentpoint, jf. § 23 b, stk. 1, i lov om kommunal udligning og generelle tilskud til kommuner.
 § 8. Tilskuddet udgør 102.500 kr. pr. bruttoledig dagpengemodtager (ledige og aktiverede) og modtager af uddannelsesydelse ganget med det antal ledige og modtagere af uddannelsesydelse, hvormed udviklingen i ledigheden i kommunen overstiger udviklingen i landsdelen tillagt 5 procentpoint dog fratrukket 0,01 pct. af kommunens budgetterede beskatningsgrundlag for tilskudsåret.
 Stk. 2. Tilskuddet pr. bruttoledig er fastsat på grundlag af de skønnede kommunale nettoudgifter for tilskudsåret 2011 og antallet af bruttoledige dagpengemodtagere (ledige og aktiverede) og modtagere af uddannelsesydelse, der ligger til grund for dette skøn.
 § 9. Samtlige kommuner bidrager til den særlige tilskudsordning i forhold til den enkelte kommunens andel af det samlede befolkningstal som opgjort af Danmarks statistik.
 Stk. 2. Ved befolkningsopgørelsen henregnes personer, for hvilken en kommune har den generelle betalingsforpligtelse til folketallet i kommunen.
Kapitel 7 Opgørelsen af det foreløbige beskæftigelsestilskud for 2012 § 10. Beskæftigelsestilskuddet for 2012 opgøres som summen af grundtilskuddet for 2012 og merudgiftsbehovet for 2012 jf. § 23 a, stk. 2, i lov om kommunal udligning og generelle tilskud til kommuner.
Kapitel 8 Beregningen af grundtilskuddet for 2012 § 11. Grundtilskuddet udgør den enkelte kommunes samlede tilskud for 2010, jf. § 23 a, stk. 2, i lov om kommunal udligning og generelle tilskud til kommuner.
Stk. 2. Grundtilskuddet efter stk. 1 reguleres med ændringer i love og regler på de områder, der er omfattet af beskæftigelsestilskuddet.
Der er reguleret for følgende lovændringer:
 1) § 15, stk. 3 i lov nr. 482 af 12. juni 2009 om ændring af lov om arbejdsløshedsforsikring m.v., lov om retssikkerhed og administration på det sociale område og forskellige andre love (Sammenlægning af Arbejdsmarkedets Ankenævn med Ankestyrelsens Beskæftigelsesudvalg, finansiering af arbejdsløshedsdagpenge, arbejdsløshedskassernes vejledningspligt og tilsyn med kommunerne m.v.).
 2) Lov nr. 247 af 23. marts 2010 om ændring af lov om sygedagpenge, lov om ret til orlov og dagpenge ved barsel, lov om aktiv socialpolitik og lov om arbejdsløshedsforsikring m.v. (Ændring af reglerne om forlængelse af sygedagpengeperioden, sygedagpenge til selvstændige og ophævelse af bestemmelser om indbetaling til Særlig Pensionsopsparing (SP) m.v.).
 3) Lov nr. 703 af 25. juni 2010 om ændring af lov om arbejdsløshedsforsikring m.v. (Nedsættelse af dagpengeperioden).
 4) Lov nr. 912 af 13. juli 2010 om ændring af lov om arbejdsløshedsforsikring m.v. (Harmonisering af beskæftigelseskravet).
 5) Lov nr. 1540 af 21. december 2010 om ændring af lov om arbejdsløshedsforsikring m.v., lov om fleksydelse og lov om seniorjob (Afskaffelse af feriedagpenge til dimittender m.fl., afvikling af statsligt tilskud til ATP-bidrag af efterløn og fleksydelse m.v.).
 6) Lov nr. 1599 af 22. december 2010 om ændring af lov om sygedagpenge (Udvidelse af arbejdsgiverperioden).
 7) Lov nr. 1600 af 22. december 2010 om ændring af lov om en aktiv beskæftigelsesindsats (Prisloft på 6 ugers selvvalgt uddannelse).
 8) Lov nr. 1602 af 22. december 2010 om ændring af lov om en aktiv beskæftigelsesindsats, lov om arbejdsløshedsforsikring m.v., lov om aktiv socialpolitik og lov om kommunal udligning og generelle tilskud til kommuner (Virksomhedsrettet aktivering, ændring af refusionssystemet m.v.).
 Stk. 3. Det beregnede grundtilskud efter stk. 2 opreguleres fra 2010- til 2012-pris og lønniveau med den forventede pris- og lønudvikling i den kommunale sektor.
Kapitel 9 Beregningen af merudgiftsbehovet for 2012 § 12. Merudgiftsbehovet for 2012 beregnes som forskellen mellem grundtilskuddet for 2012 og de skønnede kommunale nettoudgifter for tilskudsåret, jf. § 23 a, stk. 2, nr. 2, i lov om kommunal udligning og generelle tilskud, jf. f. lovbekendtgørelse nr. 561 af 19. juni 2009.
Stk. 2. Merudgiftsbehovet fordeles på kommuner i forhold til bruttoledigheden for dagpengemodtagere (ledige og aktiverede) i 2010 og modtagere af uddannelsesydelse i 2010 opgjort i fuldtidspersoner, ifølge Arbejdsmarkedsstyrelsens målesystem Jobindsats.dk.
Antallet af modtagere af uddannelsesydelse opgøres dog på baggrund af oplysninger fra e-indkomstregistret.
Kapitel 10 Ikrafttræden § 13. Bekendtgørelsen træder i kraft den 1. juli 2011 og har virkning for efterreguleringen af beskæftigelsestilskuddet for 2010, midtvejsreguleringen og opgørelsen af det særlige tilskud i forbindelse med beskæftigelsestilskuddet for 2011 og beskæftigelsestilskuddet for 2012.
