Sambeskatning med filial  afslag i  

 strid med EU-retten En filial, dvs. et fast driftssted, jf.  

 selskabsskattelovens § 2, stk. 1, litra a, havde fra og med indkomståret 2001  

 anmodet om tilladelse til sambeskatning med dens datter- og  

 datterdatterselskab.
 Den skatteansættende myndighed meddelte afslag på  

 anmodningen om tilladelse til sambeskatning under henvisning til, at en  

 filial  

 ikke kunne blive sambeskattet med dens datter- og datterdatterselskab i  

 henhold  

 til selskabsskattelovens § 31, jf. bestemmelsens dagældende stk. 1 og stk. 4  

 e  

 contrario (nugældende stk. 1 og 6).
 Den skatteansættende myndigheds afgørelse blev  

 påklaget til Ligningsrådet.
Ligningsrådet udtalte, at der var tale om direkte  

 filialdiskrimination, hvorfor det var i strid med EF-traktatens art. 43 at  

 meddele afslag på anmodningen om sambeskatning.
Ligningsrådet meddelte  

 følgelig  

 tilladelse til sambeskatning under forudsætning af, at de øvrige betingelser  

 for sambeskatning var opfyldt.
Vurderingen heraf blev overladt til den  

 skatteansættende myndighed.
Ligningsrådet overvejede i forbindelse med sagen,  

 hvorvidt der i medfør af selskabsskattelovens § 31, stk. 1, 7. pkt., burde  

 fastsættes et særligt vilkår for tilladelsen, formuleret som følger:  

 Underskud  

 kan ikke overføres fra det faste driftssted, medmindre reglerne i den  

 fremmede  

 stat, hvor selskabet er hjemmehørende, medfører, at udgifter ikke medregnes  

 ved  

 beregningen af selskabets indkomstopgørelse i den fremmede stat, hvor  

 selskabet  

 er hjemmehørende.
Det var imidlertid oplyst, at uanset om filialen opnåede  

 sambeskatning med dens datter- og datterdatterselskab eller ej kunne den  

 løbende indkomst i datter- og datterdatterselskabet ikke indgå i den  

 udenlandske indkomstopgørelse for selskabet i hjemlandet, ligesom det var  

 oplyst, at det fulgte af de udenlandske skatteregler, at der i den  

 udenlandske  

 indkomstopgørelse for selskabet ikke kunne foretages fradrag for et eventuelt  

 skattemæssigt underskud hidrørende fra den danske filial.
På denne baggrund  

 fandt Ligningsrådet, at det ville være disproportionalt at fastsætte  

 ovenstående vilkår for den konkrete tilladelse, og Ligningsrådet fandt  

 herudover ikke anledning til at fastsætte vilkår for tilladelsen.
