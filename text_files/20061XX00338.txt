Skriftlig fremsættelse (28. marts 2007) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om  

 ændring af lov om planlægning (Bypolitik m.v.).
(Lovforslag nr.
L 204).
Hvordan byerne ser ud og fungerer,  

 betyder meget for menneskers dagligdag.
Det er kommunerne, der planlægger for  

 byerne og for at forbedre kvaliteterne i byerne.
Planloven indeholder  

 redskaber,  

 som kommunerne kan anvende i deres bypolitiske arbejde.
Lovforslaget giver  

 kommunerne en række nye redskaber, som kan understøtte og lette deres arbejde  

 med at gøre byerne bedre.
Lovforslaget har  

 taget afsæt i anbefalinger fra bl.a.
Miljøministeriets partnerskabsprojekt  

 med  

 Fonden Realdania om Fornyelse af Planlægningen.
Men lovforslaget indeholder  

 også  

 andre forslag til nye redskaber og giver kommunerne et større råderum i  

 planlægningen.
Især forslaget om  

 frivillige udbygningsaftaler er en efterspurgt nyhed i lovforslaget.
Det skal  

 give grundejeren mulighed for at tage initiativ til at indgå frivillige  

 udbygningsaftaler med kommunen om at bidrage til den fysiske infrastruktur  

 som  

 f.eks. torve, gader og stier ved planlægningen for byudvikling eller  

 byomdannelse.
 Aftaler mellem  

 private og kommuner om finansiering af infrastrukturanlæg m.v. praktiseres i  

 vid udstrækning allerede uden lovgrundlag, og parterne befinder sig derfor i  

 en  

 juridisk gråzone, hvor rammerne for indgåelsen af aftalerne er præget af  

 uklarhed og manglende offentlighed.
Forslaget  

 indeholder klare regler om, i hvilke situationer det bliver muligt for  

 grundejeren at bidrage til udbygning m.v. af infrastrukturanlæg, når det har  

 betydning for planlægningen af et område.
Og det bliver lagt fast, at  

 planforslag, der udarbejdes for at imødekomme et ønske om udbygningsaftale,  

 skal oplyse om, hvordan det påvirker planens indhold og udformning.
Det  

 skaber  

 forudsætninger for en offentlig debat om aftalen og om planens indhold, inden  

 planen vedtages endeligt og aftalen indgås.
 Desuden indeholder  

 lovforslaget om bypolitik en række andre redskaber, som kommunerne kan tage i  

 brug, når der planlægges for byudvikling og byomdannelse:
Det gælder bl.a.  

 nye muligheder for at satse på moderne, blandede byområder med et miks af  

 mange  

 forskellige byfunktioner som f.eks. boliger, cafeer, butikker, service,  

 kreative  

 og innovative erhverv, m.v., som f.eks. kan fungere som rugekasser for nye,  

 ikke miljøbelastende erhverv.
Det giver kommunerne mulighed for at udvikle  

 byområder med fleksibilitet og variation i, hvordan forskellige anvendelser  

 mikses.
F.eks. ved at de enkelte lejligheder i et område frit kan anvendes  

 til  

 ikke miljøbelastende erhverv eller bolig, eller til begge dele på én gang.
Det bliver som  

 noget nyt muligt at opføre  

  

 nye  

 støjisolerede boliger i eksisterende,  

 støjramte byområder, f.eks. ved byfornyelse.
Nye boliger i støjbelastede  

 områder skal dog støjisoleres, så der ikke opstår konflikter mellem støjende  

 virksomheder og de nye boliger.
Miljøstyrelsens vejledninger om støj vil  

 blive  

 suppleret for at sikre, at der ikke slækkes på støjbeskyttelsen.
Desuden indebærer  

 forslaget som noget nyt, at kommunerne ved byomdannelse af nedlagte havne kan  

 planlægge både for land- og vandarealer i en sammenhæng.
Det kan f.eks. være  

 anlæg af kanaler i nye boligområder eller opfyldning til rekreative formål  

 som  

 badeanlæg eller strandpromenade.
Forslaget gør det  

 også muligt for kommunerne at tage flere miljøhensyn i lokalplaner.
Som noget  

 nyt vil kommunerne kunne stille krav om, at ny bebyggelse skal opføres som  

 lavenergibebyggelse, og der kan stilles krav om højden på nye beplantninger,  

 f.eks.  

 for at skyggevirkninger ikke skal genere solenergianlæg.
 Derudover  

 indeholder lovforslaget bestemmelser om, at regionale udviklingsplaner,  

 kommuneplaner  

 og lokalplaner ikke må stride mod offentliggjorte forslag til bindende regler  

 for  

 indholdet af planlægningen, de såkaldte landsplandirektiver.
 Og endelig  

 præciseres det i lovforslaget, at der ikke skal ske byggesagsbehandling ved  

 en  

 pensionists anvendelse af en bolig i et sommerhusområde til helårsbeboelse.  

 Med  

 forslaget videreføres således hidtidig praksis, så det eneste krav, der  

 stilles  

 til sommerhuset, er, at det ikke er kondemnabelt som helårsbolig.
Med forslaget er  

 der lagt op til en styrkelse af kommunernes arbejde med bypolitik.
Forslaget  

 pålægger  

 ikke kommunerne nye opgaver, men det giver kommunerne flere nye muligheder,  

 som  

 kommunerne frivilligt kan vælge at bruge, når de planlægger for byerne.  

 Kommunerne får bedre muligheder for at skabe udvikling i byerne og forbedre  

 byernes kvaliteter.
Det er efterspurgt blandt både kommuner og investorer.
 Målet er, at den  

 nye regulering kan træde i kraft den 1. juli 2007.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
