Tillægsbetænkning afgivet af  

 Retsudvalget den 30. maj 2001 Tillægsbetænkning over Forslag til lov om ændring af  

 udlændingeloven (Frihedsberøvelse af asylansøgere og  

 administrativ udvisning m.v.) [af indenrigsministeren (Karen Jespersen)] 1. Ændringsforslag Der er af indenrigsministeren stillet 4  

 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2001 og var til 1.  

 behandling den 27. marts 2001. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 10. maj  

 2001. Lovforslaget var til 2. behandling den 23. maj 2001, hvorefter det blev  

 henvist til fornyet behandling i Retsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
3. Indstillinger og politiske bemærkninger Et flertal i udvalget (S, V, KF, CD og RV)  

 indstiller lovforslaget til vedtagelse med de stillede  

 ændringsforslag.
 Venstres og Det Konservative Folkepartis medlemmer af  

 udvalget finder, at regeringen har givet sådanne indrømmelser,  

 at lovforslaget, som det nu fremtræder, er et lille skridt i den  

 rigtige retning.
V og KF hæfter sig især ved at det nu er regeringens ansvar at fremskaffe asylpladser, at indenrigsministeren nu har pligt til at indlede forhandlinger med  

 de berørte kommuner, før asylcentre etableres, at V s og KF s krav om, at regeringen skal søge at nedbringe  

 sagsbehandlingstiden, imødekommes.
 V og KF finder det altafgørende, at  

 asylsøgere uden opholdsgrundlag udsendes hurtigst muligt, og at de  

 udvidede muligheder for frihedsberøvelse af asylsøgere ikke  

 benyttes som sovepude.
 Et mindretal i udvalget (SF og DF) indstiller  

 lovforslaget til forkastelse og vil stemme imod de  

 stillede ændringsforslag.
Dansk Folkepartis medlem af udvalget står helt  

 uforstående over for de nye ændringsforslag, der er stillet til  

 lovforslaget, og ikke mindst er DF overrasket og bekymret over, at Venstre og  

 Det Konservative Folkeparti er hoppet på limpinden uden at bekymre sig  

 om de meget alvorlige konsekvenser, som lovforslaget vil have for kommunerne.  

 De partier, der støtter ændringsforslagene, har sagt ja til, at  

 Center Sandholm tages ud af lovforslaget, men ikke fået sikkerhed for,  

 at Center Sandholm ikke vil blive anvendt som indkvarteringssted for  

 kriminelle asylansøgere.
Et forhold, som Allerød Kommune, hvor  

 Center Sandholm er beliggende, naturligt nok har hæftet sig ved.
Over  

 for Ritzaus Bureau den 30. maj konstaterer Allerøds borgmester, Eva  

 Nejstgaard (KF), at ingen kommuner hidtil har vist interesse for at tage imod  

 de kriminelle asylsøgere, og forliget mellem regeringen og de  

 borgerlige gør derfor ingen forskel.
Borgmesteren foreslår, at  

 man behandler asylansøgernes ansøgninger ved grænserne og  

 dermed helt undgår at lukke de kriminelle ind i landet.
Her er efter DF  

 s opfattelse sagens kerne: Danmark skal overhovedet ikke give ophold til  

 kriminelle asylansøgere.
Og det er helt forfejlet, at Folketingets  

 flertal ikke for længst har indset dette.
Mener regeringen, at  

 internationale konventioner stiller sig i vejen for gennemførelsen af  

 princippet om, at kriminelle asylansøgere kan udvises, må  

 regeringen tage en sag på det og udfordre konventionerne i stedet for  

 at stikke hovedet i busken.
Ændringsforslagene vil altså i høj grad  

 fortsat betyde, at Center Sandholm bliver hjemsted for kriminelle  

 asylansøgere.
Men derudover giver ændringsforslagene rigelige  

 muligheder for at omgå normale, gængse spilleregler og lovgivning  

 inden for det kommunale selvstyre.
Således konstateres det i den nye §  

 42 e, at kommuneplaner, regionplaner og dermed det kommunale selvstyre kan  

 sættes ud af kraft, således at indenrigsministeren over for  

 genstridige kommuner gives ekstra magtmidler som ingen sinde set før.  

 Når det gælder flygtninge, kan alt åbenbart lade sig  

 gøre i diverse ubehjælpsomme forsøg på at lappe  

 på regeringens fejlslagne udlændingepolitik.
Dansk Folkeparti vil bede ministeren inden 3. behandling  

 svare på en række spørgsmål som konsekvens af de  

 stillede ændringsforslag.
Der er blandt andet brug for ren besked om,  

 hvorvidt ændringsforslagene kan medføre, at  

 Udlændingestyrelsen får mulighed for at placere et ekstra antal  

 nytilkomne asylsøgere på et center, som styrelsen i forvejen  

 råder over, ligesom indenrigsministeren skal redegøre  

 for bemærkningerne om, at det kun skulle være i helt  

 særlige tilfælde, at regeringen vil suspendere planlovgivningen  

 m.v. med den nye og generelle formulering af den foreslåede § 42 e i  

 udlændingeloven og hvilke eksempler der kan gives på dette.
 om der er nogen sammenhæng mellem de stillede  

 ændringsforslag og det brev, som indenrigsministeren og miljø-  

 og energiministeren for nylig har sendt til kommunerne om regeringens  

 eventuelle brug af tvang for at få oprettet nye asylcentre.
 Disse og andre svar forventer DF at få lejlighed til  

 at studere nærmere inden 3. behandling af lovforslaget.  

 Ændringsforslagene bør i det hele taget underkastes en uvildig  

 juridisk vurdering af konsekvenserne af dette hav af nye virkemidler og  

 bemyndigelsesmuligheder for indenrigsministeren, som vil kunne ramme hvilken  

 som helst kommune, der i forvejen har et samarbejde med  

 Udlændingestyrelsen.
 DF skal i øvrigt henvise til partiets udtalelser  

 til betænkningen over L 191.
Et andet mindretal (EL) indstiller lovforslaget  

 til forkastelse.
Mindretallet vil stemme imod ændringsforslag  

 nr. 1 og 4 og vil stemme hverken for eller imod ændringsforslag nr. 2  

 og 3.
 Et tredje mindretal (KRF) indstiller lovforslaget  

 til vedtagelse uændret og vil stemme hverken for eller imod de  

 stillede ændringsforslag.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	indenrigsministeren, tiltrådt af et flertal (S,  

 V, KF, CD og RV):
Til § 1 1) Nr. 8 affattes således:
» » 1)	modtagecenter for nyankomne udlændinge, som har indgivet  

 ansøgning om opholdstilladelse i medfør af § 7, 2)	indkvarteringssted for de i § 42 a, stk. 1 og 2, nævnte  

 udlændinge, 3)	faciliteter til brug for frihedsberøvelse i medfør af  

 § 36 og 4)	faciliteter til brug for administration i tilknytning til de i nr.  

 1-3 nævnte funktioner.
 Stk. 2. Indenrigsministeren kan i forbindelse med  

 beslutninger efter stk. 1 bestemme, at eventuelle region-, kommune- eller  

 lokalplaner suspenderes helt eller delvis, for så vidt angår de i  

 stk. 1 nævnte ejendomme.
Stk. 3. Indenrigsministeren kan i forbindelse med  

 beslutninger efter stk. 1 bestemme, at bygningsreglementet af 1995 ikke  

 finder anvendelse ved genanvendelse af eksisterende bygninger til de i stk. 1  

 angivne formål. «« [Center Sandholm nævnes ikke i lovforslaget] Til § 2 2) I stk. 1 udgår »og §  

 3«.
[Konsekvensændring] Til § 3 3) Paragraffen udgår.
[Konsekvensændring] Til kortbilaget 4) Kortbilaget udgår.
[Konsekvensændring] Bemærkninger Til nr. 1-4 Der foreslås en ændret affattelse af den  

 foreslåede bestemmelse i § 42 e, idet det er fundet bedst stemmende med  

 hensynet til det kommunale selvstyre, at bestemmelsen affattes således,  

 at det ikke fastlægges i udlændingeloven, at Center Sandholm kan  

 anvendes til modtagecenter for nyankomne asylansøgere,  

 indkvarteringssted for de i udlændingelovens § 42 a, stk. 1 og 2,  

 nævnte udlændinge, faciliteter til brug for  

 frihedsberøvelse i medfør af udlændingelovens § 36 og  

 administrationsformål, og at bestemmelserne i lov om planlægning  

 om region-, kommune- og lokalplaner samt om tilladelse efter lovens § 35,  

 stk. 1, ikke finder anvendelse på Center Sandholm.
 Efter den nu foreslåede affattelse af § 42 e, stk.  

 1, foreslås det derfor, at indenrigsministeren efter forhandling med  

 vedkommende kommune kan beslutte, at bestemmelserne i lov om  

 planlægning (planloven) om region-, kommune- og lokalplaner samt om  

 tilladelse efter planlovens § 35, stk. 1, (landzonetilladelse) ikke finder  

 anvendelse på ejendomme, som Udlændingestyrelsen råder  

 over, og som anvendes til modtagecenter for nyankomne asylansøgere,  

 indkvarteringssted for de i udlændingelovens § 42 a, stk. 1 og 2,  

 nævnte udlændinge, faciliteter til brug for  

 frihedsberøvelse i medfør af udlændingelovens § 36 og  

 administrationsformål.
Suspensionen af planlovens bestemmelser om region-,  

 kommune- og lokalplaner samt om landzonetilladelse vil kun skulle  

 gælde, så længe en ejendom anvendes til de nævnte  

 formål.
Hvis ejendommen på et tidspunkt skal anvendes til andre  

 formål, vil planlovens bestemmelser således finde anvendelse  

 på ny.
 Det forudsættes, at indenrigsministerens adgang til  

 at træffe beslutning efter forslaget kun anvendes, hvor det ikke anses  

 for muligt, at anvendelsen af ejendommen til de nævnte formål  

 inden for rimelig tid kan ske inden for planlovens almindelige rammer.
 I sådanne tilfælde skal indenrigsministeren  

 forhandle med vedkommende kommune om den nærmere anvendelse af den  

 pågældende ejendom til de nævnte formål.
Er det ikke muligt gennem forhandlingerne at opnå  

 enighed med kommunen, vil indenrigsministeren herefter i helt særlige  

 tilfælde kunne træffe beslutning om, at bestemmelserne i  

 planloven om region-, kommune- og lokalplaner samt om tilladelse efter  

 planlovens § 35, stk. 1, ikke finder anvendelse på den  

 pågældende ejendom.
Det kan f.eks. være tilfældet,  

 hvis det viser sig nødvendigt meget hurtigt at tilvejebringe  

 frihedsberøvelsespladser, jf. udlændingelovens § 36.
Det forudsættes endvidere, at indenrigsministerens  

 adgang til at træffe beslutning efter forslaget kun anvendes i de  

 formentlig få   tilfælde, hvor formålet ikke kan nås  

 ved hjælp af de generelle bestemmelser i planloven.
Det  

 forudsættes i den forbindelse, at indenrigsministerens beslutninger  

 efter forslaget træffes efter forhandling med miljø- og  

 energiministeren.
 Den beskrevne procedure sikrer, at kommunen   og  

 miljø- og energiministeren   medinddrages ved beslutninger om  

 anvendelse af ejendomme til de nævnte formål.
 Den foreslåede bestemmelse i § 42 e, stk. 2,  

 indebærer, at indenrigsministeren i forbindelse med beslutninger efter  

 § 42 e, stk. 1, kan bestemme, at eventuelle region-, kommune- eller  

 lokalplaner suspenderes helt eller delvis, for så vidt angår de i  

 § 42 e, stk. 1, nævnte ejendomme.
 Suspensionen af region-, kommune- og lokalplaner  

 gælder kun, så længe en ejendom rent faktisk anvendes til  

 de nævnte formål.
Indenrigsministeren kan i forbindelse med beslutninger  

 efter § 42 e, stk. 1, endvidere bestemme, at Bygningsreglementet af 1995 ikke  

 finder anvendelse ved genanvendelse af eksisterende bygninger til de i § 42  

 e, stk. 1, angivne formål, jf. den foreslåede bestemmelse i § 42  

 e, stk. 3. Således vil f.eks. flygtningelandsbyer, der overflyttes til  

 et asylcenter, og som er opført i henhold til bygningsreglementet af  

 1982, kunne genopføres i overensstemmelse med de regler, der gjaldt  

 på tidspunktet for bygningernes oprindelige opførelse.  

 Bestemmelsen skal sikre muligheden for en hurtig etablering af de  

 pågældende bygningsfaciliteter.
Det forudsættes i den  

 forbindelse, at der opnås dispensation fra cirkulære nr. 5020 af  

 30. november 1998 om forbud efter varmeforsyningsloven mod etablering af  

 elopvarmning i ny bebyggelse beliggende i kollektive  

 forsyningsområder.
 Det fremgår af lovforslagets almindelige  

 bemærkninger afsnit 2.1., at Udlændingestyrelsen har oplyst, at  

 den samlede gennemsnitlige sagsbehandlingstid i hele asylsystemet i endeligt  

 afsluttede spontane asylsager i 2000 udgjorde 186 dage.
 Den samlede asylsagsbehandlingstid hos  

 udlændingemyndighederne er bestemmende for asylansøgernes  

 opholdstid i indkvarteringssystemet og dermed også for behovet for  

 antallet af pladser i asylcentrene og udgifterne til centersystemet.
En reduktion af den samlede tid, det tager at behandle en  

 asylansøgning i indkvarteringssystemet, vil reducere  

 asylansøgernes opholdstid i indkvarteringssystemet og dermed betyde en  

 besparelse i udgifterne til indkvartering og underhold af  

 asylansøgere.
En reduktion i den samlede asylsagsbehandlingstid vil  

 også i sig selv indebære en kvalitetsforbedring af  

 asylsagsbehandlingen.
For asylansøgeren vil ventetiden, indtil der er  

 truffet afgørelse i den pågældendes asylansøgning,  

 være forbundet med usikkerhed som følge af den uvisse situation  

 og den foreløbige indkvartering.
 For udlændingemyndighederne er det en  

 målsætning, at den samlede sagsbehandlingstid skal være  

 så kort som muligt.
Regeringen har løbende siden sin tiltrædelse  

 i 1993 effektiviseret asylsagsbehandlingen.
Behovet for yderligere  

 effektiviseringer er imidlertid blevet aktualiseret af stigningen i antallet  

 af spontane asylansøgere, som skal have deres sag realitetsbehandlet  

 her i landet.
Dette har ført til et voksende pres på  

 sagsbehandlingstiden i asylsager.
Hertil kommer, at der er opstået et behov for en  

 særlig hurtig sagsbehandling i forhold til visse grupper af  

 asylansøgere.
Der er således i efteråret 2000 etableret en  

 taskforce i Udlændingestyrelsen, der hastebehandler  

 asylansøgninger fra kriminelle asylansøgere og  

 asylansøgere fra SNG-landene.
Endvidere er det af hensyn til Danmarks  

 internationale forpligtelser forudsat, at asylansøgninger fra  

 asylansøgere, der frihedsberøves efter lovforslagets regler,  

 fremskyndes mest muligt.
 Regeringen ønsker, at der skal arbejdes videre med  

 forbedringer i asylsagsbehandlingen, og vil derfor styrke  

 Udlændingestyrelsens asylsagsbehandling med 10 stillinger i 2001.  

 Herudover vil spørgsmålet om yderligere ressourcer til  

 asylsagsbehandlingen i de kommende år indgå i forhandlingerne om  

 finanslovforslaget for de kommende år.
Regeringen vil endvidere omgående nedsætte en  

 arbejdsgruppe bestående af embedsmænd fra Indenrigsministeriet og  

 Udlændingestyrelsen, der skal foretage en gennemgang af de  

 gældende procedurer i asylsagsbehandlingen og af sammenhængen  

 mellem ressourcer til sagsbehandlingen og behovet for indkvarteringspladser i  

 asylcentrene samt   under hensyntagen til almindelige retssikkerhedsgarantier  

 og Danmarks internationale forpligtelser fremkomme med forslag til yderligere  

 effektiviseringer.
Arbejdsgruppen skal komme med sin første  

 afrapportering senest den 1. oktober 2001.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 191 omdelt efter  

 afgivelse af betænkning Bilagsnr.
