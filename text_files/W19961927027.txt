Mindsteløn eller bruttorevalideringsydelsesniveau Ankestyrelsen har for nylig truffet en principiel afgørelse, der vedrørte  

 spørgsmålet om praktik under uddannelse eller arbejdsplacering.
Da der synes  

 at være en vis tvivl om retsanvendelsen indenfor denne sagstype, er der behov  

 for en særlig kommentar til den nye principielle afgørelse og den tidligere  

 praksis, som ligger til grund for denne.
Sagen omhandlede en 25-årig kvinde, der var revalideringsberettiget som  

 følge af en kronisk tarmbetændelse.
Hun havde af kommunen fået støtte til en  

 1-årig HG-uddannelse med en efterfølgende 2-årig oplæring som  

 kontorassistent.
Spørgsmålet i sagen var, om hun under den 2-årige oplæring  

 (kun) var berettiget til at få sin elevløn suppleret op til niveauet for  

 bruttorevalideringsydelsen (BRY) eller om elevlønnen skulle suppleres op til  

 fagets sædvanlige begyndelsesløn.
Kommunen havde bevilget BRY til HG-uddannelsen, mens kommunen havde været  

 i tvivl, om den 2-årige oplæringsperiode berettigede revalidenden til  

 supplement op til BRY-niveau eller om der skulle suppleres op til fagets  

 sædvanlige begyndelsesløn.
Kommunen endte sine overvejelser med at træffe  

 afgørelse om, at der kun skulle suppleres op til niveauet for BRY.
 Revalidenden klagede til ankenævnet, som fandt, at hun skulle suppleres op  

 til fagets sædvanlige begyndelsesløn.
Af fuldmægtig Jesper O.
Paludan Pedersen Nævnet lagde ved sin afgørelse vægt på reglerne i socialministeriets  

 vejledning nr. 211 af 30. november 1994, pkt. 54 om  

 "mindstelønsordninger", og vurderede, at revalidenden i betragtning  

 af, at hun havde en uddannelse som blomsterdekoratør og efterfølgende havde  

 haft 3 års fabriksarbejde, var berettiget efter disse regler.
Kommunen ankede denne afgørelse til Ankestyrelsen.
Indledningsvis  

 bemærkede kommunen, at man var enig med nævnet i, at revalidenden tilhørte  

 persongruppen, der var berettiget til en mindstelønsordning.
Kommunen mente  

 dog, at dette ikke var tilstrækkeligt til uden videre at berettige hende til  

 at få elevlønnen suppleret op til fagets sædvanlige begyndelsesløn.
Kommunen fandt, at der på denne baggrund var behov for en yderligere  

 generel afklaring af, hvornår de to støtteformer skulle bevilges, herunder  

 hvad der lå i udtrykket »uddannelsen er etableret som et arbejdsforhold  

 på det almindelige arbejdsmarked«, jf.
SM O-44-95 og SM O-37-95.
Praksis Som det fremgår ovenfor er flere tidligere SM'er af betydning ved  

 vurderingen af denne sag:
I SM O-54-93 og O-37-95 fandt Ankestyrelsen, at de pågældende revalidender  

 »kun« var berettiget til at få deres praktikløn suppleret op til  

 BRY-niveau.
Konsekvensen af SM O-54-93 var, at praksis fra før  

 bruttoficeringen af ydelserne i loven fastholdtes, således at revalidender,  

 der tog en uddannelse, som indeholdt en praktikdel, kunne få et lønsupplement  

 og derved blev økonomisk ligestillet med revalidender, der tog en uddannelse  

 uden en praktikdel.
SM O-37-95 vedrørte 3 revalidender, der studerede på  

 levnedsmiddelteknikeruddannelsen.
I hvert fald en af revalidenderne opfyldte  

 betingelserne i pkt. 54 i vejledningen for »mindstelønsordning«.  

 Alligevel fandt Ankestyrelsen, at ingen af revalidenderne var berettiget til  

 at få deres praktikløn suppleret op til fagets begyndelsesløn.
Ankestyrelsen  

 begrundede afgørelsen med, at »uddannelsen ikke var etableret som et  

 arbejdsforhold på det almindelige arbejdsmarked«.
 Begge disse SM-er lagde vægt på princippet om, at støtten bør ydes under  

 "hele erhvervsplanens gennemførelse og på et uændret økonomisk  

 niveau".
 Som eksempler på revalidender, der var berettiget til at få deres elevløn  

 suppleret op til fagets sædvanlig begyndelsesløn/mindsteløn kan anføres SM  

 O-114-95 og O-39-95.
Ankestyrelsens afgørelse Ved afgørelsen af den aktuelle sag måtte det lægges til grund at  

 revalidenden opfyldte betingelserne i vejledningens pkt. 54 for  

 »mindstelønsordning«.
Endvidere måtte det lægges til grund, at den  

 2-årige oplæringsperiode var etableret som et arbejdsforhold på det  

 almindelige arbejdsmarked.
Herefter var det spørgsmålet, hvilken betydning det forhold, at  

 erhvervsplanen var sammenstyk-ket af to i princippet uafhængige forløb,  

 skulle tillægges.
Som tidligere nævnt havde revalidenden modtaget BRY under  

 HG-uddannelsen.
Dette kunne ud fra princippet om støtte »under hele  

 erhvervsplanens gennemførelse og på et uændret økonomisk niveau« føre  

 til, at hun kun var berettiget til supplement op til BRY-niveau, som anført  

 af kommunen.
Ankestyrelsen fandt imidlertid, at HG-uddannelsen ligesåvel kunne have  

 været betragtet som forrevalidering, hvorefter der ikke ville have været  

 tvivl om, at revalidenden var berrettiget til supplement op til fagets  

 begyndelsesløn.
På tilsvarende vis kunne tænkes en situation, hvor  

 revalidenden havde gennemført HG-uddannelsen inden iværksættelsen af  

 erhvervsplanen.
Da der ikke fandtes at være reale grunde til at behandle  

 disse situationer forskelligt, fandt Ankestyrelsen, at revalidenden var  

 berettiget til at få elevlønnen suppleret op til fagets sædvanlige  

 begyndelsesløn.
Som konsekvens af ovenstående kan det konkluderes, at såfremt revalidenden  

 både opfylder betingelserne for en "mindste- lønsordning" og  

 bevilges en oplæringsperiode, i form af et arbejdsforhold i arbejdsretlig  

 forstand er hun berettiget til supplement op til fagets sædvanlige  

 begyndelsesløn.
Endvidere kan det konkluderes, at revalidendens ret hertil  

 ikke påvirkes af, at hun har fået støtte til et særskilt uddannelsesforløb  

 inden påbegyndelsen af oplæringsperioden.
 Afgørelsen udsendes den 15. december 1996 som SM-O-155-96.
