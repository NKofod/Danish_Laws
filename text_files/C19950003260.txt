1. Indledning 1.1. Vejledningens indhold Formålet med denne vejledning er at beskrive retningslinier for  

 administrationen af bestemmelserne i bekendtgørelse nr. 1147 af 9. december  

 1994 om husdyrhold og arealkrav for landbrugsejendomme.
 Bekendtgørelsen er udstedt i medfør af § 7, stk. 5, samt §§ 30a og 33 i  

 landbrugsloven, jf. lovbekendtgørelse nr. 769 af 24. august 1994.
 Bekendtgørelsen er trådt i kraft den 1. januar 1995.
 Vejledningen er opdelt i 6 hovedafsnit, der følger bekendtgørelsens  

 disposition:
 1. Indledning, definitioner m.v.
2. Husdyrholdets størrelse 3. Arealkrav 4. Overgangsbestemmelser 5. Dispensationer 6. Administration m.v.
1.2. Baggrunden for de nye regler Formålet med bestemmelserne i bekendtgørelsen er at styre  

 strukturudviklingen i retning af at skabe en bedre sammenhæng mellem den  

 animalske produktion og produktionsgrundlaget på den enkelte  

 landbrugsejendom.
For en landbrugsbedrift, der består af flere  

 landbrugsejendomme, retter bestemmelserne sig således mod hver enkelt af de  

 ejendomme, hvor der er dyrehold.
 Samtidig skal bestemmelserne ses i sammenhæng med en række andre  

 initiativer, der alle har som mål at medvirke til, at den animalske  

 produktion kan finde sted under iagttagelse af et veterinært  

 forsigtighedsprincip og under miljømæssigt forsvarlige forhold.
Bestemmelserne gælder for ethvert dyrehold på en landbrugsejendom.
Mere  

 utraditionelle former for husdyrhold, som f.eks. hjortefarme og pelsdyrfarme,  

 er således også omfattet af bekendtgørelsens husdyrbegreb.
Som udgangspunkt er bestemmelserne rettet mod dyrehold, der etableres  

 eller udvides efter bekendtgørelsens ikrafttræden.
Som følge af  

 overgangsreglerne bliver en igangværende animalsk produktion således først  

 omfattet af reglerne, efterhånden som der sker ejerskifte, jf. vejledningens  

 afsnit 4 om overgangsreglerne.
1.3. Definitioner og opgørelse af husdyrhold og areal Bekendtgørelsen fastlægger regler for, hvor stort husdyrhold, der må være  

 på den enkelte landbrugsejendom, jf. vejledningens afsnit 2. Bekendtgørelsen  

 fastlægger endvidere regler om andel af egen jord for landbrugsejendomme med  

 husdyrhold (arealkravet), jf. vejledningens afsnit 3.
Som noget meget centralt gælder disse regler for den enkelte  

 landbrugsejendom, hvorpå husdyrholdet er.
Hvis en landmand inden for sin  

 bedrift ejer flere landbrugsejendomme, kan arealet af disse ejendomme kun i  

 begrænset omfang medregnes ved opgørelsen af, om arealkravet er opfyldt, jf.  

 vejledningens afsnit 3. Reglerne om arealkrav gælder også i situationer, hvor  

 produktionen forestås af en anden end ejeren, f.eks. ved en produktion i  

 lejede bygninger, eller hvis der er tale om et driftsfællesskab.
Dyrehold på en ejendom uden landbrugspligt er derimod ikke omfattet af  

 bekendtgørelsens regler.
Dette betyder, at der f.eks. ikke gælder noget  

 arealkrav for en pelsdyrfarm, der er etableret på et areal, hvor  

 landbrugspligten er ophævet.
 Dyreholdet på den enkelte landbrugsejendom opgøres som dyreenheder (DE)  

 efter de definitioner og omregningsfaktorer, der er fastlagt i Miljø- og  

 Energiministeriets bekendtgørelse nr. 1159 af 19. december 1994 om  

 erhvervsmæssigt dyrehold, husdyrgødning, ensilage m.v.  

 (husdyrgødningsbekendtgørelsen).
Ved anvendelsen af reglerne i bekendtgørelsen om husdyrhold og arealkrav  

 for landbrugsejendomme skal dyreholdet opgøres som det gennemsnitlige antal  

 dyreenheder pr. år (årsgennemsnit). Fastlæggelsen af årsgennemsnittet sker  

 efter en konkret vurdering af produktionsopgørelse m.v., eventuelt  

 sammenholdt med ejendommens bygningsmæssige kapacitet.
I praksis vil det ofte  

 være hensigtsmæssigt at vurdere gennemsnittet ud fra årsregnskaberne.
Størrelsen af det nødvendige areal til udbringning af husdyrgødning  

 beregnes ud fra antallet af dyreenheder.
Beregningen sker efter reglerne i §  

 28, stk. 1, i husdyrgødningsbekendtgørelsen.
Det beregnede areal, der i det følgende benævnes  

 »harmoniarealet«, er således udelukkende opgjort på grundlag af  

 antallet af dyreenheder på ejendommen og driftsformen.
Hvis der f.eks. er  

 tale om en ejendom med svineproduktion, må der efter reglerne i  

 husdyrgødningsbekendtgørelsen højst udbringes husdyrgødning fra 1,7  

 dyreenheder pr. ha pr. år.
For kvægbrug må der udbringes gødning fra 2,3  

 dyreenheder pr. ha, og for andre husdyrbrug gødning fra 2,0 dyreenheder pr.  

 ha.
 Opgørelsen af, om der på en landbrugsejendom er et tilstrækkeligt stort  

 areal til opfyldelse af arealkravet i medfør af landbrugsloven, sker på  

 grundlag af det beregnede harmoniareal, jf. reglerne i bekendtgørelsens § 3.
 I overensstemmelse med principperne i landbrugsloven kan der ved denne  

 opgørelse medregnes alle de af ejendommens arealer, der kan anvendes til  

 udbringning af husdyrgødning.
Arealer, der midlertidigt ikke er til rådighed for udbringning af  

 husdyrgødning, kan også medregnes ved denne opgørelse.
Det kan f.eks. være  

 arealer, der er udtaget af produktionen (braklagte arealer), bortforpagtede  

 arealer eller arealer, hvor der er truffet aftale om udspredning af  

 spildevand eller slam.
En tilsvarende regel gælder ved opgørelse af arealbehovet for at skabe  

 harmoni i bedriften i forbindelse med køb af suppleringsjord eller ved køb af  

 ejendom nr. 2 eller 3 efter reglerne i §§ 13 og 18 i landbrugsloven.
I disse  

 situationer skal arealer, der midlertidigt ikke kan anvendes til udbringning  

 af husdyrgødning, også medregnes ved opgørelsen.
Baggrunden for at medtage  

 sådanne arealer er bl.a., at ejeren har mulighed for at placere de braklagte  

 arealer uden for selve ejendommen, f.eks. på anden mands ejendom.
Ved opgørelsen skelnes ikke mellem arealer, der er mere eller mindre  

 egnede til udbringning af husdyrgødning.
Arealer, hvorpå der f.eks. kun kan  

 udbringes den halve gødningsmængde, medregnes således fuldt ud.
Dette giver  

 dog ikke ret til overgødskning.
 Selve udbringningen af gødningen reguleres fortsat af reglerne i  

 husdyrgødningsbekendtgørelsen, af reglerne i bekendtgørelse nr. 101 af  

 4. februar 1994 om grønne marker, sædskifte- og gødningsplaner samt  

 gødningsregnskaber i jordbruget ( ændret ved bkg. nr. 595 af 28. juni 1994),  

 samt af reglerne i bekendtgørelse nr. 662 af 12. juli 1994 om behov  

 for tilførsel af kvælstof og indhold af kvælstof i husdyrgødning.
 Der gøres opmærksom på, at reglen i husdyrgødningsbekendtgørelsens § 28,  

 stk. 2, for opgørelse af areal til udbringning af husdyrgødning på visse  

 punkter afviger fra de her beskrevne regler for opgørelse af arealkravet  

 efter bekendtgørelsen om husdyrhold og arealkrav for landbrugsejendomme.  

 Husdyrgødningsbekendtgørelsens regler er omtalt i Miljøstyrelsens vejledning  

 nr. 7 fra 1993 »Erhvervsmæssigt dyrehold, husdyrgødning, ensilage  

 m.v.« om husdyrgødningsbekendtgørelsen.
2. Husdyrholdet 2.1. Størrelsen af husdyrholdet Efter reglerne i bekendtgørelsens § 2, stk. 1, må der ikke være flere  

 husdyr på den enkelte landbrugsejendom end det antal, der svarer til et  

 årsgennemsnit på 500 dyreenheder.
 Hvis en række betingelser er opfyldt, er der dog mulighed for i visse  

 situationer at etablere eller udvide et dyrehold ud over et årsgennemsnit på  

 500 dyreenheder, jf. nedenfor.
2.2. Husdyrhold på ejendomme uden beboelsesbygning Det fremgår af bekendtgørelsens § 2, stk. 2, at der ikke må være  

 husdyrhold på en landbrugsejendom, der ikke er forsynet med en  

 beboelsesbygning, såfremt dette husdyrhold forudsætter anvendelse af  

 driftsbygninger og anlæg m.v. på ejendommen.
Der er således intet til hinder for at anvende en sådan ejendom til f.eks.  

 græsning for kreaturer.
Mindre læskure, svinehytter og lignende, der er  

 etableret som læ for fritgående husdyr, anses ikke som anlæg af en sådan  

 karakter, at de er omfattet af de nævnte regler.
 Ved en eksisterende produktion på en sådan ejendom gælder særlige  

 overgangsregler for ophør med produktionen, jf. vejledningens afsnit 4.
2.3. Tilladelse til større dyrehold Efter reglerne i bekendtgørelsens § 2, stk. 3, meddeler  

 jordbrugskommissionen tilladelse til husdyrhold, der overstiger et  

 årsgennemsnit på 500 dyreenheder, hvis en række betingelser er opfyldt.
Efter bekendtgørelsens § 2, stk. 3, nr. 1, jf. § 3, stk. 1, nr. 4, skal  

 ejendommens areal således svare til hele harmoniarealet for det pågældende  

 husdyrhold.
Dog kan 25 pct. af arealet opfyldes ved andre arealer, som kan  

 anvendes til udbringning af husdyrgødning, jf. omtalen af bekendtgørelsens §  

 4, stk. 1 og 2, i vejledningens afsnit 3.
Hvis der f.eks. er tale om en svineproduktion svarende til mere end 500  

 dyreenheder, skal der alene for de første 500 dyreenheder være et areal på  

 ejendommen på 294 ha, der kan anvendes til udbringning af husdyrgødning.
Hvis  

 25 pct. opfyldes på andre arealer, bliver dette arealkrav reduceret til 221  

 ha.
Der stilles desuden krav om, at husdyrholdet etableres i enheder, der hver  

 for sig ikke overstiger et årsgennemsnit på 500 dyreenheder.
Indretning og  

 drift af de enkelte enheder skal opfylde en række betingelser, der fremgår af  

 bekendtgørelsens § 2, stk. 4 og 5.
Der er tale om en række veterinærmæssigt begrundede foranstaltninger til  

 begrænsning af smitterisiko, som generelt vil være hensigtsmæssige for enhver  

 husdyrproduktion.
Betingelserne skal ses som udtryk for en skærpet  

 opmærksomhed over for de veterinærmæssige sundhedsforhold ved opbygningen af  

 større husdyrbesætninger.
 I forbindelse med ansøgning om tilladelse til at etablere en besætning på  

 mere end 500 dyreenheder på en landbrugsejendom skal ansøgeren i form af  

 bygningstegninger, rådgivningsaftale med bedriftens sædvanlige dyrlæge og  

 anden fornøden dokumentation godtgøre, at betingelserne opfyldes ved  

 etableringen af den pågældende produktion.
Hvis der foreligger den fornødne dokumentation for opfyldelse af  

 bestemmelserne, skal tilladelse meddeles.
I forbindelse med en tilladelse vil  

 der normalt blive stillet betingelser, der tager sigte på at sikre  

 opfyldelsen af de stillede betingelser.
 Ved en eksisterende produktion svarende til mere end 500 dyreenheder  

 gælder særlige overgangsregler vedrørende opdeling i enheder, jf.  

 vejledningens afsnit 4.
 Det bemærkes, at der fortsat kan være behov for tilladelse efter anden  

 lovgivning, herunder godkendelse efter miljøbeskyttelsesloven eller eventuelt  

 tilladelse efter lov om planlægning.
3. Arealkravet For en landbrugsejendom med husdyrhold stilles der i bekendtgørelsens § 3  

 krav om, at der på ejendommen skal være et areal svarende til en vis del af  

 det nødvendige areal til udbringning af husdyrgødning, således som det er  

 fastsat i husdyrgødningsbekendtgørelsen.
Kravene i § 3, stk. 1, er fastsat  

 efter en progressiv skala for husdyrhold af forskellig størrelse.
Som eksempel på arealkravet er i bilag 1 optrykt en oversigt over  

 arealkravet for kvæg- og svinebrug samt andre brug.
De anførte arealer er  

 afrundet til nærmeste hele ha.
Ved udvidelse til og med 500 dyreenheder gælder som hovedregel efter  

 bekendtgørelsens § 3, stk. 2, at arealkravet skal være opfyldt senest 1 år  

 efter udvidelsen.
Dette gælder dog kun, hvis der er tale om en udvidelse på  

 mere end 25 dyreenheder i forhold til det husdyrhold, der ligger til grund  

 for den hidtidige opfyldelse af arealkravet.
Ved nyetablering af husdyrhold  

 til og med 500 dyreenheder skal arealkravet altid være opfyldt senest et år  

 efter etableringen.
En landmand, der opfylder arealkravet, kan således udvide med op til 25  

 dyreenheder, uden at der stilles krav om, at landmanden skal eje mere jord  

 for at opfylde arealkravet.
Hvis landmanden derimod ikke inden udvidelsen  

 opfylder arealkravet, reguleres forholdet af overgangsreglerne i  

 bekendtgørelsens § 6, jf. nedenfor.
Det er en forudsætning, at grænsen på 500  

 dyreenheder ikke overskrides.
 For husdyrhold på forpagtede landbrugsejendomme og husdyrhold, der er  

 etableret i lejede bygninger eller på lejet jord på en landbrugsejendom, skal  

 arealkravet ses i forhold til den pågældende ejendoms jordtilliggende, uanset  

 at den til husdyrholdet knyttede produktion forestås af en anden end ejeren  

 af ejendommen, jf. bekendtgørelsens § 3, stk. 3.
 For husdyrhold, hvor produktionen forestås af et landbrugsfællesskab, jf.  

 landbrugslovens § 10, skal arealkravet ses i forhold til jordtilliggendet til  

 den landbrugsejendom, hvorpå produktionen foregår, jf. bekendtgørelsens § 3,  

 stk. 4. Der gælder således ikke lempeligere regler for landbrugsfællesskaber  

 på dette område.
Det fremgår af bekendtgørelsens § 4, at indtil 25 pct. af arealkravet kan  

 opfyldes ved Der er altså tale om en generel nedsættelse på 25 pct. af arealkravet,  

 hvis ejeren som nævnt har rådighed over andre arealer, der kan anvendes til  

 udbringning af husdyrgødning.
 Hvis der er tale om en produktion, der forestås af et landbrugsfællesskab,  

 jf. landbrugslovens § 10, kan 25 pct. af arealkravet opfyldes ved arealer,  

 der drives af fællesskabet, hvis aftalen om den fælles drift er tinglyst, jf.  

 bekendtgørelsens § 4, stk. 1, nr. 2.
Hvis der er tale om arealer, der ligger i en vejafstand på mere end 10 km  

 fra produktionsanlægget, kan disse kun begrunde en nedsættelse af kravet til  

 areal for selve ejendommen, hvis transporten af husdyrgødning foregår med  

 lastbil, jf. bekendtgørelse nr. 776 af 24. august 1994 om transport af  

 husdyrgødning.
Hvis jordbrugskommissionen i særlige tilfælde har meddelt  

 dispensation fra bestemmelserne i bekendtgørelsen om transport af  

 husdyrgødning, kan arealerne dog medregnes.
I forbindelse med indførelsen af de nye regler er der også sket ændringer  

 i husdyrgødningsbekendtgørelsen.
Det fremgår således nu af § 28, stk. 4, at  

 de skriftlige aftaler, der efter stk. 3 skal sikre, at overskydende gødning  

 kan afsættes og anvendes på anden ejendom, skal gælde for mindst 1 år ad  

 gangen. 1-årige aftaler kan dog højst etableres for 35 ha.
For den del af det  

 nødvendige areal, som ikke ejes eller dækkes af 1-årige aftaler, skal der  

 foreligge skriftlige aftaler, der til enhver tid dokumenterer, at  

 husdyrproducenten kan disponere over det fornødne areal mindst 3 år frem i  

 tiden.
Bestemmelsen om de 3-årige aftaler skal være opfyldt senest den 1.  

 september 1997.
4. Overgangsbestemmelser Overgangsbestemmelserne i bekendtgørelsens § 5 om fortsættelse af  

 bestående husdyrhold og i bekendtgørelsens § 6 om udvidelse af bestående  

 husdyrhold tager sigte på at give nuværende ejere af husdyrbedrifter  

 tilstrækkelig mulighed for at tilpasse sig de nye regler.
Der kan dog være  

 tale om, at de nye regler i visse særlige situationer, uanset  

 overgangsreglerne, vil kunne ramme nuværende og kommende ejere atypisk hårdt.  

 Der vil i sådanne situationer kunne meddeles dispensation i medfør af  

 bekendtgørelsens § 8, stk. 2, jf. vejledningens afsnit 5.
4.1. Reglerne om husdyrholdets størrelse Ifølge overgangsreglen i bekendtgørelsens § 5, stk. 2, skal kravet om  

 opdeling i enheder m.v. for husdyrhold, der inden bekendtgørelsens  

 ikrafttræden er etableret med et årsgennemsnit på mere end 500 dyreenheder,  

 og som ikke udvides, være opfyldt senest den 1. september 2019. Der er ved  

 fastsættelsen af denne frist lagt vægt på, at den bygningsmasse, der er  

 etableret inden bekendtgørelsens ikrafttræden, da normalt vil være afskrevet.
 Ved udvidelse af en eksisterende produktion, der allerede er over 500  

 dyreenheder, vil det være en forudsætning for tilladelsen, at der sker en  

 opdeling i enheder i forbindelse med udvidelsen.
 Der kan dog være tale om så små udvidelser inden for de eksisterende  

 bygningsmæssige rammer, at der bør meddeles dispensation, jf. vejledningens  

 afsnit 5.
 Der vil normalt ikke kunne forventes dispensation til at fortsætte uændret  

 efter 1. september 2019, jf. dog pkt. 5.1.
 For ejendomme, der ikke er forsynet med beboelsesbygning, gælder ifølge  

 bekendtgørelsens § 2, stk. 2, at der ikke må være husdyrhold på en sådan  

 ejendom, hvis dette husdyrhold forudsætter anvendelse af driftsbygninger og  

 anlæg m.v. på ejendommen.
 Denne bestemmelse skal ifølge overgangsreglen i § 5, stk. 3, være opfyldt  

 senest 1. september 2019, og ejeren skal derfor ophøre med husdyrholdet,  

 medmindre han kan få tilladelse til at opføre en ny beboelsesbygning på  

 ejendommen.
4.2. Reglerne om arealkrav Efter den generelle overgangsregel i bekendtgørelsens § 5, stk. 1, skal  

 arealkravet være opfyldt senest 3 år efter første ejerskifte, der indtræder  

 efter den 1. september 1997. I perioden frem til 1. september 1997 vil enhver  

 køber af en landbrugsejendom derfor være omfattet af overgangsreglerne.
 Overgangsreglerne gælder efter bekendtgørelsens § 5, stk. 4, også for  

 husdyrhold, hvor der er søgt om godkendelse til etablering eller udvidelse  

 efter reglerne i kap. 5 i miljøbeskyttelsesloven (lovbekendtgørelse nr. 590  

 af 27. juni 1994) inden den 1. januar 1995, og som er etableret inden 1.  

 september 1997.
 Hvis der er tale om husdyrhold, der ikke kræver miljøgodkendelse, gælder  

 det samme, hvis det fornødne byggeri er anmeldt til kommunalbestyrelsen inden  

 den 1. januar 1995.
Ved udvidelse, hvor et årsgennemsnit på 250 dyreenheder ikke overskrides,  

 og som foretages inden første ejerskifte, der indtræder efter den 1.  

 september 1997, skal arealkravet opfyldes senest 3 år efter det nævnte  

 ejerskifte, jf. bekendtgørelsens § 6, nr. 1. Dette betyder, at nuværende  

 ejere og andre, der køber en landbrugsejendom inden 1. september 1997, kan  

 udvide op til 250 dyreenheder uden at skulle opfylde arealkravet.
Ved første  

 ejerskifte efter 1. september 1997 gælder herefter i overensstemmelse med den  

 generelle overgangsregel en frist på 3 år til opfyldelse af arealkravet.
Ved udvidelse i intervallet fra 250 til 500 dyreenheder gælder hovedreglen  

 om, at arealkravet skal opfyldes inden 1 år.
Ved udvidelse, der foretages  

 inden 1. september 1995, kan ejeren dog vente med at opfylde arealkravet  

 indtil 1. september 1996.
Ved en tilladelse til udvidelse, hvorefter det fremtidige dyrehold vil  

 svare til mere end 500 dyreenheder, skal arealkravet opfyldes straks.
Hvis  

 udvidelsen sker før 1. september 1995, kan ejeren dog vente med at opfylde  

 arealkravet indtil 1. september 1995.
 Hvis der er tale om husdyrhold eller udvidelse af husdyrhold, der ikke er  

 omfattet af de nævnte regler, kræves der en dispensation efter  

 bekendtgørelsens § 8, stk. 2, hvis forholdet skal lovliggøres, jf.  

 vejledningens afsnit 5.
4.3. Fælles bestemmelser vedrørende overgangsreglerne For en landbrugsejendom, der ejes af flere personer sammen, jf.  

 landbrugslovens § 18a, er der i relation til overgangsreglerne behov for en  

 præcisering af, hvornår der i sådanne anpartssituationer er sket et  

 ejerskifte, der udløser krav om, at bekendtgørelsens regler skal opfyldes.  

 Disse regler findes i bekendtgørelsens § 7.
 For landbrugsejendomme, der ejes af flere personer i sameje efter  

 landbrugslovens § 18a, regnes det for ejerskifte, når der indtræder en ny  

 deltager, der ejer en anpart på 1/5 eller derover af ejendommen, og som  

 opfylder betingelserne for erhvervelse af ejendommen, d.v.s. når der sker en  

 udskiftning af »ankermanden«.
Dette er den generelle regel, der gælder, når der indtræder en ny person  

 som »ankermand«.
Det gælder både ved arv og familiehandel m.v.  

 efter landbrugslovens § 18a, stk. 1, og ved anpartserhvervelse i fri handel  

 efter landbrugslovens § 18a, stk. 2 og 3.
For glidende generationsskifte efter landbrugslovens § 18a, stk. 1, gælder  

 endvidere som en særlig regel, at ejerskifte kan regnes fra det tidspunkt,  

 hvor der er afhændet en anpart på halvdelen eller derover af ejendommen.
Et  

 glidende generationsskifte vil ofte være omfattet af den generelle regel om  

 udskiftning af »ankermanden«, og i sådanne situationer er der ikke  

 behov for særreglen.
Denne kan derimod tænkes benyttet i situationer, hvor  

 f.eks. en søn har erhvervet en anpart på 50 pct. af forældrenes ejendom, men  

 endnu ikke opfylder betingelserne for at være »ankermand«, typisk  

 bopælskravet.
Reglen gælder også, hvis der er afhændet to eller flere  

 anparter, der tilsammen udgør 50 pct eller derover.
 Hvis der er tale om en landbrugsejendom, der ejes af et § 20 - selskab,  

 regnes det for ejerskifte, når der indtræder en ny person, der ejer aktier  

 eller anparter, der repræsenterer flertallet af stemmerne i selskabet  

 (udskiftning af »landmanden i selskabet«). Dette betyder, at  

 udskiftning af »landmanden i selskabet« udløser krav om, at  

 bekendtgørelsens regler skal opfyldes.
 Dette er i overensstemmelse med det generelle synspunkt om, at en  

 landbrugsejendom, der ejes af et selskab i medfør af landbrugslovens § 20,  

 betragtes på linie med en landbrugsejendom, der ejes personligt af den  

 person, der besidder stemmeflertallet.
 Overtagelse af en ægtefælles landbrugsejendom anses ikke som et  

 ejerskifte, der udløser et krav om, at bekendtgørelsens regler skal opfyldes.
5. Dispensationer Efter bekendtgørelsens § 8, stk. 2, kan jordbrugskommissionen i særlige  

 tilfælde fravige reglerne i bekendtgørelsen.
 Jordbrugskommissionen kan således meddele tilladelse til fortsættelse  

 eller udvidelse af husdyrhold, der er etableret inden 1. januar 1995, jf.  

 nedenfor.
 Bestemmelsen forudsættes normalt ikke anvendt til at meddele dispensation  

 fra bekendtgørelsens regler ved nyetablering af husdyrhold på en ejendom,  

 hvor der ikke hidtil har været husdyrhold.
 Der kan være tale om dispensation i 2 forskellige situationer:
5.1 Reglerne om husdyrholdets størrelse De generelle regler om udvidelse op over 500 dyreenheder fremgår af  

 vejledningens afsnit 2. Herudover kan der kun i meget begrænset omfang ske  

 dispensation fra bekendtgørelsens regler.
Der kan dog være tale om så små udvidelser (f.eks. nogle få dyreenheder og  

 inden for de bygningsmæssige rammer), at der bør meddeles dispensation, idet  

 en sådan ubetydelig udvidelse ellers ville få uforholdsmæssigt store  

 konsekvenser for ejeren.
Afgørelse heraf må bero på en konkret vurdering i  

 den aktuelle sag.
 Der kan ikke forventes dispensation fra kravet i bekendtgørelsens § 5,  

 stk. 2, om opdeling i enheder senest 1. september 2019, medmindre der er tale  

 om en situation, hvor der ikke er sket ejerskifte i tiden fra den 1. januar  

 1995 til den 1. september 2019. I en sådan situation vil der normalt kunne  

 forventes dispensation, således at den pågældende ejer kan fortsætte  

 produktionen uændret i hele sin ejertid.
 For ejendomme, der ikke er forsynet med en beboelsesbygning, gælder i  

 følge bekendtgørelsens § 2, stk. 2, at der ikke må være husdyrhold på en  

 sådan ejendom, hvis dette husdyrhold forudsætter anvendelse af  

 driftsbygninger og anlæg m.v. på ejendommen.
Denne bestemmelse skal ifølge overgangsreglen i bekendtgørelsens § 5, stk.  

 3, være opfyldt senest 1. september 2019, og ejeren skal derfor ophøre med  

 husdyrholdet, medmindre han kan få tilladelse til at opføre en ny  

 beboelsesbygning på ejendommen.
Hvis der ikke er sket ejerskifte i tiden fra  

 den 1. januar 1995 til den 1. september 2019, bør der også i denne situation  

 meddeles dispensation for hele ejertiden.
Der kan efter omstændighederne - ligesom ved husdyrhold over 500  

 dyreenheder - meddeles tilladelse til, at den nuværende ejer kan foretage  

 minimale udvidelser.
Herudover kan der kun i meget begrænset omfang ske  

 dispensation fra bekendtgørelsens regler.
5.2 Reglerne om arealkrav Hjemlen til at meddele dispensation fra arealkravet forudsættes især  

 anvendt i enkeltstående tilfælde, hvor det efter en konkret vurdering  

 skønnes, at reglerne vil ramme den nuværende ejer uforholdsmæssigt hårdt.  

 Dette vil navnlig kunne forekomme i tilfælde, hvor der i dag er tale om et  

 væsentligt misforhold mellem produktionsanlæggets størrelse og det areal, der  

 hører til ejendommen, og hvor der i god tro er foretaget væsentlige  

 investeringer, som ikke kan nå at blive afskrevet inden for fristen til at  

 opfylde arealkravet.
 Der vil i sådanne situationer kunne meddeles en tidsbegrænset dispensation  

 udfra en konkret afvejning af forholdene under hensyn til de foretagne  

 investeringer og afskrivning af produktionsapparatet.
 Der vil især være tale om at anvende en sådan lempelig  

 dispensationspraksis i tilfælde, hvor ejerskifte sker kort tid efter 1.  

 september 1997, herunder hvis der er tale om et uplanlagt ejerskifte, f.eks.  

 på grund af sygdom eller dødsfald.
Hvis der er tale om et ejerskifte for en ejendom, der i sin helhed er  

 bortforpagtet, vil der kunne dispenseres i særlige tilfælde.
Der skal herved  

 ske en konkret afvejning af forholdene under hensyn til de foretagne  

 investeringer og afskrivning af produktionsapparatet.
Overtagelse af en ægtefælles landbrugsejendom anses ikke som ejerskifte  

 efter bekendtgørelsen.
Ved ejerskifte til en person, der har haft et  

 ægteskabslignende samlivsforhold med den hidtidige ejer, kan der dispenseres  

 efter samme princip.
 Der vil også efter omstændighederne kunne dispenseres i enkeltstående  

 tilfælde, hvor særlige samfundsmæssige forhold, herunder specielle  

 beskæftigelsesmæssige forhold i området, taler for det.
 6. Administration m.v.
 De lokale jordbrugskommissioner administrerer bekendtgørelsens regler og  

 foretager kontrol med, om reglerne overholdes, jf. bekendtgørelsens § 8, stk.  

 3.
 Jordbrugskommissionen kan til brug for sine afgørelser og i forbindelse  

 med kontrollen indhente bistand fra styrelser under Landbrugs- og  

 Fiskeriministeriet, fra kommunale myndigheder og fra kredsdyrlægen.
 Til brug ved kontrollen vil der endvidere kunne ske anvendelse af Det  

 Generelle Landbrugsregister (GLR) og Det Centrale Husdyrbrugsregister (CHR).
 Overtrædelse af bekendtgørelsens regler kan straffes med bøde, jf.  

 bekendtgørelsens § 9.
