Korrektion af indbetalinger eller  

 dispositioner vedrørende pensionsordninger   kompetent myndighed Told- og Skattestyrelsen har i et såkaldt kommunebrev givet de  

 lokale skatteforvaltninger anvisning på hvilken myndighed, der skal  

 træffe afgørelse i 1. instans på en anmodning om  

 rettelse/korrektion af handlinger foretaget indenfor  

 pensionsbeskatningsområdet.
Anvisningen gengives nedenfor:
"De lokale skattemyndigheder, told- og skatteregionerne og Told- og  

 Skattestyrelsen modtager i vid udstrækning anmodninger om  

 ændringer, rettelser, korrektioner m.v. af  foretagne indbetalinger  

 på pensionsordninger omfattet af pensionsbeskatningslovens afsnit I  

 (fradragsberettigede pensionsordninger). Anmodningerne har meget forskellig  

 karakter, selv om visse typer af anmodninger går igen.
En del af disse  

 anmodninger bliver sendt rundt mellem de forskellige myndigheder, idet der  

 tilsyneladende er stor uklarhed hos myndighederne om, hvem der egentlig skal  

 behandle den pågældende anmodning.
En sådan anmodning rejser to problemstillinger, 1. 	i hvilken udstrækning er det muligt at efterkomme  

 anmodningen, (det vil fremgå af det følgende, at der generelt kun er en  

 begrænset adgang til rettelse eller korrektion)  og 2. 	hvilken myndighed skal i første instans tage stilling til  

 anmodningen, (det vil fremgå af det følgende, at anmodningen i de fleste  

 tilfælde vil kunne reduceres til en anmodning om ændring af  

 fradrag eller fradragsvirkning af en indbetaling til en pensionsordning eller  

 til et spørgsmål om fritagelse for pensionsafgift, hvoraf det  

 umiddelbart kan udledes, hvem der er kompetent myndighed).
Ad 1) Pensionsbeskatningsloven indeholder få regler hvorefter  

 myndighederne kan fravige eller dispensere fra de almindelige regler i loven,  

 f.eks. vedrørende nedsættelse af pensionsalder (§§ 2, 8, 10, 11  

 A og 12), fritagelse for indkomstskat § 19 E, tilbagebetaling af  

 kapitalpensionsbidrag, der overstiger den personlige indkomst, lovens § 21 A,  

 stk. 1, tilbagebetaling af indbetalinger på kapitalpension, der  

 overstiger maksimumfradraget, lovens § 21 A, stk. 2, tilbagebetaling af  

 indbetalinger på en ophørspension, lovens § 22 samt fritagelse  

 fra forhøjet afgift i lovens § 26, stk. 5. Derudover må det  

 antages, at der ikke er nogen generel adgang til fravige lovens krav i  

 forbindelse med efterfølgende ændringer af foretagne gyldige  

 dispositioner.
Egentlige indberetningsfejl kan dog korrigeres, jf. nedenfor.
Pensionsinstitutterne indberetter efter kalenderårets udløb  

 (senest 20. januar) størrelsen af præmier og bidrag til  

 ordninger omfattet af pensionsbeskatningslovens afsnit I til Told- og  

 Skattestyrelsen.
Der henvises til publikationen "indberetning af  

 pensionsoplysninger samt supplerende engangsydelser (CPS)" på Toldi  

 Skat's hjemmeside serie nr. 66.
Efter fristens udløb kan der foretages rettelser i form af  

 indsendelse af fejllister.
Der kan imidlertid også ske indberetning af  

 ændringer til tidligere indberettede oplysninger.
Der står herom  

 i publikationen, "Der kan typisk være tale om korrektion af et for lille eller for  

 stort indberettet beløb, eller annullation af indberetninger  

 vedrørende ordninger, som ikke er omfattet af indberetningsordningen,  

 f.eks. pensionsordninger der ikke er omfattet af pensionsbeskatningslovens  

 afsnit I.
Der kan ligeledes være tale om korrektioner vedrørende  

 oplysninger, som er indberettet på et forkert personnummer, skattekode,  

 fradragskode eller anden fejlagtig angivet oplysning.
 Det gælder som en generel regel ved korrektion af indberettede  

 beløb, at der korrigeres med den positive eller negative forskel  

 mellem det tidligere indberettede beløb og det korrekte  

 beløb.
 Bemærk: Der kan ikke foretages korrektioner via  

 pensionsbidragssystemet der indebærer, at der disponeres over  

 indbetalte præmier/bidrag på ordningen.
 Er der således eksempelvis ved en fejl indberettet for meget  

 på en pensionsordning, kan pensionsinstituttet ikke på egen  

 hånd berigtige denne fejl ved, at tilbagebetale beløbet og i den  

 sammenhæng korrigere indberetningen".
Ud over det anførte må det antages, at der er adgang til  

 korrektion, hvor der foreligger sådanne åbenlyse fejl i  

 forbindelse med en i øvrigt gyldig foretagen indbetaling på  

 eller disposition over en pensionsordning.
Der henvises til beskrivelsen  i  

 LV 2001, A.C., pkt. 1.1.1, hvor den indtil videre foreliggende praksis  

 vedrørende korrektioner er beskrevet.
Ad 2) Fejlrettelser efter anvisningen i publikationen "indberetning af  

 pensionsoplysninger samt supplerende engangsydelser (CPS)" sker direkte til  

 den myndighed, som i øvrigt modtager de indberettede oplysninger.
Som nævnt foran er der i øvrigt ikke nogen generel adgang til  

 at korrigere/ændre gyldigt foretagne indbetalinger til/ dispositioner  

 over pensionsordninger uden skattemæssige konsekvenser.
Der er derfor  

 heller ikke indsat nogen bestemt dispensationsmyndighed til at foretage de  

 korrektioner, som den bestående praksis måtte give mulighed for.  

 Told- og Skattestyrelsen er derfor hverken dispensations- eller  

 godkendelsesmyndighed på dette område, der må  

 fastlægges gennem myndighedernes og Landsskatterettens praksis.  

 Genoptagelsesanmodning efter skattestyrelseslovens § 34, stk. 2, indgives til  

 den kommunale ligningsmyndighed.
Hvem, der er kompetent myndighed til at  

 behandle en anmodning om korrektion på et tidspunkt, hvor ligningen for  

 det pågældende indkomstår endnu ikke er afsluttet, må  

  afgøres ud fra den skattemæssige konsekvens af, at anmodningen  

 om rettelse imødekommes. Ønskes fradraget for indbetaling  

 på en pensionsordning eksempelvis flyttet fra et indkomstår til  

 det forudgående indkomstår, er det den kommunale  

 skattemyndighed, som er kompetent, og som må tage stilling til om  

 skatteansættelserne for det pågældende indkomstår kan  

 ændres i forhold til det indberettede med klageadgang i sædvanlig  

 instansfølge over den ansættelse, som den kommunale myndighed  

 når frem til. Ønskes fradragsvirkningen ændret fra at  

 være et fradrag for indbetaling på en kapitalpensionsordning til  

 at være et fradrag for indbetaling på en ratepensionsordning  

 eller omvendt, er den kommunale skatte-myndighed på tilsvarende  

 måde kompetent.
Er indbetalingen til en pensionsordning sket ved en  

 fejltagelse eller eventuelt i strid med loven og ønskes beløbet  

 tilbagebetalt uden beregning af afgift, vil det være den told- og  

 skatteregion indenfor hvis område skatteyderen har bopæl, som er  

 kompetent myndighed, jf. pensionsbeskatningslovens § 39 og  

 sagsudlægningsbekendtgørelsen § 6. Told- og skatteregionen  

 må derfor tage stilling til anmodningen.
Inden den  

 pågældende told- og skatteregion træffer afgørelse i  

 sagen, bør den kommunale myndighed udtale sig om fradraget for den  

 pågældende  indbetaling.  Imødekommes anmodningen ikke,  

 kan sagen efterfølgende forelægges Told- og Skattestyrelsen til  

 vurdering.
Skatteyderen kan imidlertid også henvises til at  

 påklage den kommunale skattemyndigheds ansættelse til næste  

 instans med videre klageadgang til Landsskatteretten, idet der normalt vil  

 være symmetri imellem fradrag og beskatning.
Konklusionen er derfor, at hvor skatteyderen eller på dennes vegne  

 et pensionsinstitut ønsker at ændre de  

 skatte-/afgiftsmæssige virkninger af en i øvrigt gyldig  

 foretaget indbetaling på eller disposition over en pensionsordning  

 må anmodningen herom som altovervejende hovedregel  indsendes til den  

 myndighed, der har den ligningsmæssige kompetence til at ændre de  

 skatte-/afgiftsmæssige virkninger.
Imødekommer den  

 pågældende myndighed ikke anmodningen kan myndighedens  

 afgørelse påklages i sædvanlig instansfølge til  

 Landsskatteretten og herfra videre til domstolene.
