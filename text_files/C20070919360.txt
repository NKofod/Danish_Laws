Vejledning om  

 udstedelse af certifikater for dyr og animalske  

 produkter Vejledningen har til formål  

 at beskrive forhold og betingelser, som man som certifikatudsteder skal være  

 opmærksom på ved udstedelse af certifikater.
 Kravene til  

 certifikatudstedere findes primært i Rådets Direktiv 96/93/EF af 17. december  

 1996 om udstedelse af certifikater for dyr og animalske produkter  

 (Certifikatdirektivet). Direktivet er implementeret i bekendtgørelse af 12.  

 februar 2007 om udstedelse af certifikater for dyr og animalske produkter  

 (Certifikatbekendtgørelsen).
 I Kontrolforordningen  

1)  

  (882/2004)  

 stilles endvidere krav til de offentlige myndigheder om at sikre visse  

 forhold  

 i forbindelse med officiel attestation.
 Herudover indeholder OIEs  

 retningslinier for certificering også anbefalinger for, hvorledes  

 certificeringen  

 bør foregå, og hvad der skal sikres i forbindelse hermed.
 Hvis certifikatudstederen er  

 dyrlæge, findes der også overordnede krav til denne i dyrlægeloven  

2) .
1. Krav til certifikatudstederen 1.1. Hvem er  

 certifikatudsteder (§ 1, stk. 3) § 1, stk. 3.  

  

 Ved en certifikatudsteder forstås i denne bekendtgørelse den embedsdyrlæge  

 eller enhver anden person, som af Fødevarestyrelsen er bemyndiget til at  

 udstede de i stk. 1 anførte certifikater.
Efter § 1, stk. 3, er en  

 certifikatudsteder en embedsdyrlæge og andre, som af Fødevarestyrelsen er  

 bemyndiget til at udstede certifikater.
En bemyndigelse til at underskrive  

 certifikater gives oftest af fødevareregionen.
Eksempler på andre faggrupper,  

 der kan være bemyndiget til at skrive under på certifikater er bromatologer,  

 tilsynsteknikere, fiskeribetjente, kemikere, laboranter og mikrobiologer.  

 Privatpraktiserende dyrlæger vil også kunne bemyndiges til at udstede  

 certifikater.
I sådanne tilfælde vil de ved udførelsen af denne opgave være  

 ansat af Fødevarestyrelsen.
Af certifikatet kan det fremgå, at kun en speciel  

 faggruppe kan skrive under, oftest en embedsdyrlæge.
I så fald kan kun den  

 pågældende faggruppe skrive under.
Fødevarestyrelsen opbevarer kopi af de  

 underskriftsberettigedes underskrift.
1.2. Kravet om  

 upartiskhed  

 (§ 2, stk. 2) § 2,  


  

 stk. 2  


.  

  

 Certifikatudstederen skal være upartisk og må  

 ikke have nogen direkte kommerciel interesse i de dyr eller produkter, for  

 hvilke vedkommende udsteder certifikater, eller i de bedrifter eller  

 virksomheder, hvorfra dyrene eller produkterne stammer.
 Bestemmelsen nævner direkte,  

 at man er inhabil, hvis man har en direkte kommerciel interesse i selve  

 produkterne eller dyrene, som man udsteder certifikater for, eller hvis man  

 har  

 en direkte kommerciel interesse i virksomheden eller bedriften, hvorfra  

 produkterne eller dyrene stammer.
 Da bestemmelsen ikke  

 herudover giver eksempler på, hvornår man er inhabil, er det nødvendigt at se  

 på anden lovgivning, som er gældende, når man udsteder certifikater for en  

 offentlig myndighed.
Som certifikatudsteder  

 virker man inden for den offentlige forvaltning og er dermed omfattet af  

 forvaltningslovens  

3)  

  § 3, som siger, hvornår man som  

 offentlig ansat er inhabil i forhold til at behandle sager.
En  

 privatpraktiserende dyrlæge, som er bemyndiget til at udstede certifikater,  

 virker også inden for den offentlige forvaltning og er derfor omfattet af FVL  

 §  

 3. Forvaltningslovens § 3 nævner fire eksempler på, hvornår man er inhabil,  

 og  

 til sidst er der som nr. 5 indsat en opsamlingsbestemmelse, hvor forhold, der  

 ikke falder ind under de første fire eksempler, kan fanges:
 1)  

 	  

 Man har en særlig personlig eller økonomisk  

 interesse i sagens udfald eller man er eller tidligere har været repræsentant  

 for nogen, der har en sådan interesse.
 2)  

 	  

 Man har ægtefælle, beslægtede eller besvogrede i  

 op- eller nedstigende linie eller i sidelinien så nær som søskendebørn eller  

 andre nærstående, som har en særlig personlig eller økonomisk interesse i  

 sagens udfald, eller man er repræsentant for nogen, der har en sådan  

 interesse.
 3)  

 	  

 Man deltager i ledelsen af eller i øvrigt har en  

 nær tilknytning til et selskab, en forening eller en anden privat juridisk  

 person, der har en særlig interesse i sagens udfald.
 4)  

 	  

 Sagen vedrører klage over eller udøvelse af  

 kontrol- eller tilsynsvirksomhed over for en anden offentlig myndighed, og  

 man  

 har tidligere hos denne myndighed medvirket ved afgørelsen eller  

 gennemførelsen  

 af de foranstaltninger sagen angår.
 5)  

 	  

 Der i øvrigt foreligger omstændigheder, som er  

 egnede til at vække tvivl om ens partiskhed.
 Vurderingen af om man er  

 inhabil foretages som en konkret vurdering i hvert enkelt tilfælde.  

 Vurderingen  

 er objektiv, hvilket vil sige, at det ikke inddrages i vurderingen, om  

 certifikatudstederen ved certifikatudstedelsen er i stand til at se bort fra  

 det forhold, som betyder, at han/hun er inhabil.
 Ad. 1  

 (særlig personlig eller økonomisk interesse  

 ):
En sådan interesse vil man  

 kunne have, hvis man ejer aktier/anparter i det selskab, som man underskriver  

 certifikater for.
Denne situation vil også være direkte omfattet af  

 certifikatbekendtgørelsens § 2, stk. 2, da man så har en direkte kommerciel  

 interesse i virksomheden.
Hvis man ejer aktier i en  

 konkurrerende virksomhed til den, som man underskriver certifikater for, vil  

 man i en konkret situation kunne være inhabil, fx hvis man nægter at  

 underskrive et certifikat.
Denne interesse er dog mere indirekte, og vil  

 derfor  

 ikke nødvendigvis betyde, at man er inhabil.
Gaver fra virksomheden eller  

 private gaver fra eksempelvis direktøren kan skabe en inhabilitetssituation.  

 Begrundelsen for dette hænger sammen med bestikkelsesregler i straffeloven.  

 Ved  

 bestikkelse er gaverne af en sådan størrelsesorden, at der ikke kan være  

 tvivl  

 om hverken inhabilitet eller ulovligheden.
Ved små gaver kan det derimod være  

 tvivlsomt, om der foreligger inhabilitet.
Folketingets ombudsmand har  

 tidligere  

 forholdt sig til spørgsmålet og udtalt, at principielt bør offentligt ansatte  

 ikke  

 tage imod gaver fra private.
Dog udtaler han endvidere, at hvor gaven er af  

 beskeden  

 størrelse, og det er en gave, som bliver givet til en samlet kreds af  

 personer,  

 uden forskelsbehandling, vil det efter en konkret vurdering kunne være i  

 orden.
 Ad. 2 (slægtskabsinhabilitet):
 Denne bestemmelse bygger på  

 en formodning om, at man vil varetage de interesser, som personer, der står  

 en  

 nært, har.
Slægtskab omfatter børn,  

 børnebørn, nevøer og niecer, og samme kreds ved svigerfamilien.
Kusiner og  

 fætre og onkler og tanter er derimod ikke omfattet.
Har man derfor en nevø,  

 som  

 har en særlig personlig eller økonomisk interesse i den virksomhed, man  

 underskriver certifikater for, vil man kunne være inhabil, men ikke, hvis man  

 har en kusine, der har den samme interesse.
Her kan nr. 5 dog blive relevant.
 Andre nærstående vil fx være  

 plejebørn eller en fast samlever.
 Venskab er ikke omfattet,  

 men vil kunne være omfattet af opsamlingsbestemmelsen i nr. 5 afhængig af  

 venskabets karakter.
 Ad. 3  

 (selskabsinhabilitet):
 Sidder man eksempelvis i  

 bestyrelsen i den virksomhed, man underskriver certifikater for, vil man være  

 inhabil efter denne bestemmelse.
 Ad. 4  

 (to-instansinhabilitet):
 Hvis man nægter at  

 underskrive et certifikat, vil dette oftest kunne påklages til  

 Fødevarestyrelsen.  

 I dette tilfælde vil den person, der har nægtet at underskrive certifikatet,  

 ikke kunne deltage i klagesagens behandling.
 Ad. 5  

 (opsamlingsbestemmelse):
 At bestemmelsen er en  

 opsamlingsbestemmelse betyder, at den skal opsamle de tilfælde, som af en  

 eller  

 anden grund ikke falder ind under en af de andre fire bestemmelser.
Ved vurderingen af, om et  

 tilfælde falder ind under opsamlingsbestemmelsen, skal der foretages en  

 konkret  

 vurdering, bl.a. af hvor stærk en interesse vedkommende har haft i sagen.  

 Hvis  

 certifikatudstederen fx er meget gode venner med ejeren af virksomheden, vil  

 det kunne betyde, at certifikatudstederen er inhabil ved udstedelse af  

 certifikater.
Dette vil dog bero på en vurdering af, hvor nært et venskab,  

 der  

 er tale om.
Uvenskab vil også kunne være omfattet af  

 bestemmelsen.
 I eksemplet nævnt i nr. 2  

 (slægtskabsinhabilitet), om at en kusine ikke er omfattet af begrebet  

 slægtskab, vil et tæt tilknytningsforhold til kusinen kunne  

 betyde, at  

 forholdet er omfattet af nr. 5 i stedet for.
1.3. Grundlaget for  

 certifikatudstedelsen 1.3.1. Udstedelsen  

 skal ske på baggrund af en omhyggelig undersøgelse af grundlaget for  

 certificeringen (§ 2, stk. 1) § 2, stk. 1.  

  

 Certifikatudstederen skal i forbindelse med  

 udstedelse af certifikater for dyr  

 og animalske produkter basere denne på en omhyggelig undersøgelse af  

 grundlaget for certificeringen.
 Denne bestemmelse ligger på  

 linie med EUs kontrolforordning 882/2004, artikel 30, nr. 2, som lyder:
 Artikel 30, stk. 2.
 Når der kræves  

 officiel attestering, skal det sikres:
a) at certifikatet og  

 sendingen kan sættes i forbindelse med hinanden b) at oplysningerne i certifikatet er  

 præcise og korrekte Bestemmelsen i  

 certifikatbekendtgørelsens § 2, stk. 1, er meget bred, og det er ikke  

 angivet,  

 hvad der kræves for at en undersøgelse af grundlaget for certificeringen er  

 tilstrækkelig omhyggelig.
Igen vil der her være tale om en konkret vurdering  

 i  

 hvert enkelt tilfælde.
I et tilfælde, vil en undersøgelse kunne være  

 tilstrækkelig, mens den samme undersøgelse vil kunne være utilstrækkelig  

 eller  

 irrelevant i et andet tilfælde.
Særlige forhold kan betyde, at det er  

 nødvendigt at foretage yderligere undersøgelser af grundlaget af  

 certificeringen.
Det kan eksempelvis være, at der er angivet oplysninger i  

 certifikatet, som er uklare, eller at der er brug for yderligere  

 dokumentation  

 af nogle forhold.
 § 2, stk. 1, i  

 certifikatbekendtgørelsen suppleres af dyrlægelovens § 8, som siger, at en  

 dyrlæge under sin gerning skal udvise omhu og samvittighedsfuldhed og  

 dyrlægelovens  

 § 11, stk. 6, som siger, at en dyrlæge skal basere indberetninger, attester  

 og  

 udtalelser på en omhyggelig undersøgelse af grundlaget herfor.
Disse bestemmelser er udtryk  

 for en standard om, at en dyrlæge skal handle i overensstemmelse med  

 god dyrlægeskik,  

 ligesom der gælder en tilsvarende standard for revisorer, advokater,  

 ejendomsmæglere  

 m.fl.
En sådan standard har ikke et fast indhold, men vil kunne ændre sig  

 løbende afhængig af samfundsnormen.
Eksempelvis kan indholdet af begrebet  

 omhu  

 og samvittighedsfuldhed ændre sig med årene.
Det kan ændre sig både den  

 ene og  

 den anden vej, dvs. både i skærpende og lempende retning.
Grundlæggende skal  

 certifikatudstederen sætte sig ordentlig ind i det, der skrives under på, og  

 hvis der er omstændigheder, som betyder, at der måske ikke kan skrives under  

 på  

 certifikatet, skal disse undersøges nærmere.
Det kunne eksempelvis være, at  

 der  

 er grund til at formode, at et parti kød ikke opfylder certifikatets ordlyd.  

 I  

 så fald  

 bør dette undersøges nærmere.  

 Undersøgelsen kan bestå i en fysisk kontrol af partiet og/eller en audit af  

 virksomhedens egenkontrolsystem, eller andre undersøgelser, afhængig af hvad  

 der er mest relevant i den givne situation.
1.3.2.  

 Certifikatudstederen skal have tilstrækkelig kendskab til  

 veterinærforskrifterne og indholdet af det enkelte certifikat (§ 3, stk. 1) § 3.  

  

 Certifikatudstederen må ikke  

 udstede certifikater, såfremt  

 vedkommende  

 ikke har det tilstrækkelige kendskab til veterinærforskrifterne vedrørende de  

 dyr eller produkter, der skal certificeres, eller hvis vedkommende ikke er  

 klar over betydningen af indholdet af hvert enkelt certifikat.
 Denne bestemmelse hænger sammen med  

 bestemmelserne beskrevet i afsnit 1.3.1. Hvis et certifikat underskrives uden  

 tilstrækkelig kendskab til regler på området og indholdet af certifikatet, er  

 udstedelsen ikke sket på baggrund af en omhyggelig undersøgelse af grundlaget  

 for certificeringen, og dermed er der ikke udvist den fornødne omhu  

 og samvittighedsfuldhed.
Hvad der skal til for at der  

 haves tilstrækkelig kendskab til reglerne, beror igen på en  

 konkret vurdering  

 i det enkelte tilfælde.
Kravet betyder, at certifikatudstederen skal have  

 kendskab til lovgivningen og at der vides, hvor reglerne kan findes, således  

 at  

 de kan slås efter, når der er brug for det.
 Et tilstrækkeligt kendskab  

 til certifikatets indhold forudsætter, at man har sat sig ind i certifikatets  

 attestationer og forstår, hvad disse går ud på, herunder slået direktiv-  

 eller  

 forordningshenvisninger efter, hvis ikke man kender indholdet af disse.
 Det forudsættes, at  

 certifikatudstederen holder sig løbende orienteret om meddelelser fra  

 Fødevarestyrelsen  

 om udbrud af smitsomme husdyrsygdomme og nye regler og tredjelandskrav i  

 bl.a.Kontrolnyt, som kan findes på intranettet.
Ofte er der givet nærmere  

 information om grundlaget for certifikatudstedelsen i den vejledning, som  

 hører  

 til det enkelte certifikat.
Vejledningerne er lige som certifikaterne  

 tilgængelige i certifikatdatabasen på Fødevarestyrelsens hjemmeside  

 www.fvst.dk  

 under import/eksport, certifikatdatabasen.  

 På certifikatdatabasens forside ligger vigtige oplysninger om  

 import/eksport, som man skal være opmærksom på, både som certifikatudsteder  

 og  

 virksomhed.
Eksempelvis ligger der en oversigt over eksportrestriktioner.
Det  

 er derfor vigtigt, at man tjekker denne side, inden man skriver et certifikat  

 under.
 Har man ikke tilstrækkelig  

 kendskab til reglerne eller indholdet af certifikatet, skal man undlade at  

 skrive certifikatet under.
1.3.3.  

 Certifikatudstederen må ikke certificere forhold, som vedkommende ikke har  

 personligt kendskab til eller ikke kan skaffe sig vished om (§ 3, stk. 2) § 3,  

 stk. 2.  

  

 Certifikatudstederen må ikke certificere forhold, som vedkommende ikke har  

 personligt kendskab til, eller som vedkommende ikke kan skaffe sig vished om,  

 jf. dog § 4.
 Hvis der skal skrives under  

 på noget, som man ikke har personligt kendskab til, kræves der, at man på  

 anden  

 måde kan skaffe sig vished om det forhold, der skrives under på.
En sådan vished kan man  

 skaffe sig ved at indhente dokumentation fra en anden tilsynsførende i  

 Danmark  

 eller fra en embedsdyrlæge i udlandet, jf. § 4, stk. 1, nr. 1. Hvor der er  

 behov for sådan dokumentation, er det virksomhedens ansvar at fremskaffe den  

 af  

 dyrlægen krævede dokumentation.
Dog kan Fødevarestyrelsen yde bistand, når  

 der  

 er behov for at fremskaffe dokumentation fra myndigheder i andre EU-lande.  

 Certifikatet kan underskrives på baggrund af den modtagne dokumentation  

 forudsat, at andre forhold i certifikatet er tilstrækkeligt undersøgt.
 Hvis det endelige  

 eksportcertifikat til det pågældende tredjeland kun indeholder attestationer  

 svarende  

 til EU-regler, vil det som udgangspunkt ikke være nødvendigt at indhente  

 baggrundsdokumentation for overholdelse af EU-reglerne.
 Herudover kan certifikatudstederen  

 underskrive et certifikat uden at have personligt kendskab til produktet,  

 hvis  

 det sker på grundlag af data, som er opnået inden for rammerne af  

 overvågningssystemerne,  

 ved henvisning til officielt anerkendte kvalitetssikringsordninger eller  

 gennem  

 et epidemiovervågningssystem.
 Et eksempel på data, som er  

 opnået gennem et epidemiovervågningssystem, er Fødevarestyrelsens overvågning  

 af forekomsten af smitsomme husdyrsygdomme.
 Et eksempel på data, som er  

 opnået inden for rammerne af et overvågningssystem, er resultater af de  

 officielle  

 restkoncentrationsundersøgelser.
 Et eksempel på data, som er  

 opnået ved henvisning til officielt anerkendte kvalitetssikringsordninger, er  

 data indhentet ved audit af virksomhedernes egenkontrolprogrammer.
Certifikater kan derfor ofte  

 udstedes på baggrund af den kompetente myndigheds løbende audit og  

 verifikation  

 af virksomhedernes egenkontrolprogrammer, der sikrer, at forsendelsen  

 overholder de betingelser og oplysninger, som fremgår af certifikatet og  

 anden  

 lovgivning.
Virksomhederne skal således ved eksport til tredjelande udføre  

 egenkontrol for at sikre overholdelse af certifikatkravene, og overholdelse  

 af  

 de specifikke tredjelandekrav, som fremgår eksportbekendtgørelsen  

4) ,  

 jf. eksportbekendtgørelsens § 5.
Som eksempel kan nævnes, at  

 der i certifikatet, der skal anvendes ved eksport af svinekødprodukter til  

 Singapore, bl.a. skal attesteres, at produktet ikke er tilsat kemiske  

 tilsætningsstoffer eller andre substanser, som kan være skadelige for den  

 menneskelige sundhed, og at produktet er håndteret, slagtet, forarbejdet,  

 pakket og opbevaret under hygiejniske forhold og under officiel veterinær  

 overvågning  

 på virksomheder, som er godkendt til eksport til Singapore.
Auditeringen af  

 virksomhedens egenkontrol skal altså vise, at virksomheden sørger for, at  

 disse  

 krav er opfyldt.
De nævnte krav vurderes dog at svare til gældende EU-regler,  

 hvorfor certificeringen kan baseres på auditeringen af virksomhedernes  

 overholdes af EU-kravene.
Herudover er det ved eksport af svinekødprodukter  

 til  

 Singapore efter eksportbekendtgørelsens § 18, jf. bilag 6, et krav, at  

 virksomheden skal sikre, at der ikke kan påvises Listeria monocytogenes i  

 spiseklare kødprodukter.
For at certifikatet kan underskrives, skal også  

 dette  

 krav være kontrolleret ved auditering af virksomhedens egenkontrol.
Omfanget af den kontrol  

 fødevareregionerne skal udføre som grundlag for certifikatudstedelsen, er  

 fastsat i Kontrolfrekvensvejledningen og bilagene til denne, samt i  

 Vejledning  

 om kontrol med virksomheder, der eksporterer fødevarer til tredjelande.  

 Fødevarestyrelsen har således centralt vurderet, hvilket omfang af kontrol  

 med  

 virksomhederne, der som hovedregel er tilstrækkelig til at sikre korrekt  

 grundlag for certifikatudstedelsen.
I den forbindelse skal det fremhæves, at  

 der i Vejledning om kontrol med virksomheder, der eksporterer fødevarer til  

 tredjelande er fastsat, at der ved hvert planlagt kontrolbesøg, hvor der  

 udføres audit, skal udføres kontrol med eksportregler, herunder kontrol af  

 overholdelse af eksportbekendtgørelsen.
Kontrollen udføres enten som audit  

 eller som tilsyn.
 Fremgår det imidlertid af  

 certifikatets ordlyd, at der er udført specifik kontrol af det konkrete parti  

 eller det af andre grunde vurderes nødvendigt at kontrollere partiet inden  

 certifikatet underskrives, må certifikatet ikke underskrives før de ekstra  

 undersøgelser er foretaget, se også afsnit 1.3.4.
1.3.4.  

 Certifikatudstederen må ikke udstede blanke eller ukomplette certifikater (§  

 3,  

 stk. 3) § 3, stk. 3.  

  

 Certifikatudstederen må ikke udstede blanke eller ukomplette  

 certifikater.
Denne bestemmelse har til  

 formål at mindske risikoen for forfalskning, og at underskrevne certifikater  

 efterfølgende udfyldes med ukorrekte oplysninger.
Et certifikat skal derfor  

 være  

 fuldstændigt udfyldt, inden det udstedes.
Dette gælder også datoen.
For så  

 vidt  

 angår eksport af fersk kød, fersk fjerkrækød og kødprodukter er der dog  

 praksis  

 for, at visse nærmere angivne oplysninger kan udfyldes af virksomheden, efter  

 at embedsdyrlægen har underskrevet certifikatet.
 Certifikater kan  

 underskrives inden certifikatet er fuldt udfyldt under følgende  

 omstændigheder:
   

 	  

 Certifikatet skal være fuldt udfyldt idet dog  

 følgende oplysninger kan mangle: Antal kolli, vægt, vognnummer, seglnummer og  

 shippingmarks.
   

 	  

 De manglende oplysninger er oplysninger, som  

 umiddelbart kan kontrolleres af fødevareregionen i forbindelse med stempling  

 af  

 certifikatet.
   

 	  

 Certifikatet forsynes først med embedsstempel, når  

 certifikatet er fuldt udfyldt.
   

 	  

 I forbindelse med stempling af certifikatet  

 kontrollerer fødevareregionen vognnummer, seglnummer og shippingmarks og der  

 foretages et skøn over antal kolli.
 Forinden embedsdyrlægen underskriver det ikke  

 færdigt udfyldte certifikat, kan han kræve dokumentation for, at varen er  

 bestilt til afsendelse  

 i henhold til  

 Fødevarelovens § 54  

5) .
Fødevareregionen ved  

 virksomheden skal kræve, at certifikatet leveres tilbage i udfyldt tilstand  

 eller annulleres, hvis partiet ikke afsendes.
Endvidere skal fødevareregionen  

 sikre sig, at der ikke ændres i det underskrevne certifikat.
Disse forhold  

 skal  

 fødevareregionen sikre sig ved, at fødevareregionen beholder en kopi af det  

 udleverede certifikat og sammenholder dette med det returnerede færdigt  

 udfyldte certifikat, inden fødevareregionen stempler det endeligt.  

 Fødevareregionen skal føre en protokol over udgående certifikater.
1.3.5.  

 Certifikatudstederen må ikke udstede certifikater, der vedrører dyr eller  

 produkter, som vedkommende ikke har undersøgt eller ikke længere har mulighed  

 for at kontrollere (§ 3, stk. 3) § 3, stk. 3.  

  

 Certifikatudstederen må ikke udstede blanke  

 eller ukomplette certifikater eller udstede certifikater, der vedrører dyr  

 eller produkter, som vedkommende ikke har undersøgt eller ikke længere har  

 mulighed  

 for at kontrollere, jf. dog § 4.
Certifikater kan ikke  

 udstedes for partier eller dyr, der allerede er afsendt fra Danmark.  

 Fødevareregionen  

 skal have mulighed for at foretage en fysisk kontrol af partiet eller dyret,  

 såfremt der måtte være behov herfor.
Fødevareregionen kan kun foretage denne  

 kontrol inden for landets grænser.
 Denne bestemmelse er i  

 overensstemmelse med bilag VI, nr. 6, i kontrolforordningen for animalske  

 fødevarer  

6)  

  (854/2004)  

 vedrørende krav til certifikater ved import til Fællesskabet, som lyder:
 Bilag VI, nr. 6.  

  

 Certifikatet skal udstedes, før den forsendelse,  

 som det vedrører, forlader afsendelsestredjelandets kompetente myndigheds  

 kontrol.
Da EU ikke opstiller  

 strengere krav for tredjelande ved import til Fællesskabet end ved eksport  

 fra  

 Fællesskabet, skal denne bestemmelse anvendes analogt, og understøtter  

 således  

 kravet i certifikatbekendtgørelsen om, at der skal være mulighed for at  

 foretage en fysisk kontrol af partiet eller dyrene.
Uanset at kontrol med  

 egenkontrollen normalt udgør grundlaget for certifikatudstedelsen, skal  

 kravet  

 om, at der skal være  

  

 mulighed  

  

 for at kontrollere produkterne eller  

 dyrene være opfyldt.
 I visse situationer er der  

 efter eksportbekendtgørelsens § 4, stk. 4, mulighed for at få udstedt et  

 erstatningscertifikat.
2. Konsekvenser af  

 manglende overholdelse af certifikatbekendtgørelsen, dyrlægeloven og  

 straffeloven 2.1.  

 Certifikatbekendtgørelsens bestemmelser (§ 6) § 6.  

  

 Med bøde straffes den, der overtræder §§ 2-5.
Stk. 2.  

  

 Straffen kan stige  

 til fængsel i indtil 1 år, hvis den ved handlingen eller undladelsen skete  

 overtrædelse er begået med forsæt eller grov uagtsomhed og der ved  

 overtrædelsen  

 er 1)  

 	  

 forvoldt skade på sundheden eller fremkaldt fare herfor eller 2)  

 	  

 opnået eller tilsigtet opnået en økonomisk fordel for den pågældende  

 selv eller andre, herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens 5. kapitel.
 Hvis  

 certifikatbekendtgørelsens bestemmelser ikke overholdes, vil  

 certifikatudstederen kunne få en bøde, og er der tale om meget grove  

 overtrædelser, vil der kunne idømmes fængselsstraf på op til 1 år.  

 Fængselsstraf kræver, at overtrædelsen er begået med forsæt eller groft  

 uagtsomt, og at der ved overtrædelsen enten er voldt skade på sundheden eller  

 fremkaldt fare derfor eller opnået eller tilsigtet en økonomisk fordel for  

 den  

 pågældende selv eller andre.
Om, og i givet fald hvilken  

 straf, der skal idømmes, vil bero på en konkret vurdering.
Udmåling af  

 bødestørrelse vil følge almindelige strafferetlige principper og regler  

 herom,  

 jf. særligt straffelovens  

7)  

  §§ 80-82. Disse  

 bestemmelser angiver, hvad der lægges vægt på ved udmåling af straf,  

 eksempelvis nævnes personlige forhold og overtrædelsens grovhed.
Herudover  

 angives,  

 hvad der anses for skærpende og formildende omstændigheder.
Skærpende  

 omstændigheder er eksempelvis gentagen overtrædelse, og af særlige interesse  

 i  

 denne sammenhæng anses det som en skærpende omstændighed, at  

  

 gerningen er  

 begået i udførelsen af offentlig tjeneste eller hverv eller under misbrug af  

 stilling eller særligt tillidsforhold i øvrigt.
Her skal der dog foreligge  

 direkte misbrug af stillingen, for at der er tale om skærpende  

 omstændigheder.  

 Formildende omstændigheder er eksempelvis høj eller lav alder, at man er  

 blevet  

 tvunget til gerningen eller, at man har handlet i undskyldelig uvidenhed om  

 retsreglerne.
2.2. Dyrlægelovens  

 bestemmelser (§ 38) Overtrædelse af §§ 8 og 11,  

 stk. 6, som er beskrevet ovenfor i afsnit 1.3.1, straffes efter dyrlægelovens  

 §  

 38, stk. 1, med bøde og efter § 38, stk. 2, kan straffen stige til fængsel i  

 indtil 2 år, hvis den ved handlingen eller undladelsen skete overtrædelse er  

 begået med forsæt eller grov uagtsomhed, og der ved overtrædelsen er:
  

 	  

 forvoldt skade på dyrs eller menneskers sundhed eller fremkaldt  

 fare herfor, eller   

 	  

 opnået eller tilsigtet opnået en økonomisk fordel  

 for den pågældende selv eller andre, herunder ved besparelser.
 Bestemmelsen er stort set  

 enslydende med § 6 i certifikatbekendtgørelsen, dog er strafferammen højere,  

 idet der kan idømmes fængsel i op til 2 år.
2.3. Straffelovens  

 bestemmelser 2.3.1.  

 Straffelovens § 162 § 162.  

  

 Den,  

 som ellers for eller til en offentlig myndighed afgiver urigtig erklæring om  

 forhold, angående hvilke han er pligtig til at afgive forklaring, straffes  

 med bøde eller med fængsel indtil 4 måneder.
Bestemmelsen bliver primært  

 brugt, hvor privatpersoner afgiver urigtige erklæringer over for offentlige  

 myndigheder, men den finder også anvendelse, hvor der afgives erklæringer  

  

 for  

  

 en offentlig myndighed.
Afgivelse af erklæringer for en offentlig myndighed i  

 Danmark til offentlige myndigheder i udlandet er dog ikke omfattet af  

 bestemmelsen.
Ved udstedelse af et eksportcertifikat eller andre erklæringer  

 til andre landes myndigheder dækkende et dyr eller et produkt, kan  

 certifikatudstederen  

 ikke straffes efter denne bestemmelse.
2.3.2. Straffelovens § 163 § 163.  

  

 Den som i øvrigt til brug i retsforhold, der vedkommer det offentlige,  

 skriftligt eller ved andet læsbart medie afgiver urigtig erklæring eller  

 bevidner  

 noget, som den pågældende ikke har viden om, straffes  

 med bøde eller fængsel indtil  

 4  

 måneder.
Certifikatudstederen vil  

 kunne straffes efter denne bestemmelse, hvis der skrives under på noget, uden  

 at der haves den tilstrækkelige viden om de forhold, der attesteres.
Kun i  

 grove tilfælde, hvor certifikatudstederen har været tæt på at vide, at det  

 vedkommende skrev under på var forkert, vil der kunne blive tale om  

 fængselsstraf.
Baggrunden for bestemmelsen er samfundets interesse i at kunne  

 stole på de oplysninger, der bliver givet til brug i sager ved offentlige  

 myndigheder, da urigtige oplysninger giver større risiko for urigtige  

 afgørelser.
2.3.3.  

 Straffelovens § 175, stk. 1 § 175.  

  

 Den,  

 som for at skuffe i retsforhold i offentligt dokument eller bog, i privat  

 dokument eller bog, som det ifølge lov eller særligt pligtforhold påhviler  

 ham at udfærdige eller føre, eller i læge-, tandlæge-, jordemoder- eller  

 dyrlægeattest afgiver urigtig erklæring om noget forhold angående hvilket  

 erklæringen  

 skal tjene som bevis, straffes med bøde eller fængsel indtil 3 år.
Underskrivelse af et  

 certifikat eller en erklæring med et urigtigt indhold vil oftest blive  

 henført  

 under denne bestemmelse.
For at der kan straffes efter § 175 kræves der dog,  

 at  

 certifikatudstederen forsætligt har skrevet under på en erklæring eller et  

 certifikat med et urigtigt indhold, dvs. at certifikatudstederen skal have  

 vidst, at det han skrev under på, var urigtigt.
Har certifikatudstederen ikke  

 haft direkte viden om, at det han skrev under på var urigtigt, kan  

 certifikatudstederen ikke straffes efter § 175, stk. 1, men vil så ofte kunne  

 straffes efter straffelovens §§ 162 eller 163. § 175, stk. 1, vedrører altså  

 grovere tilfælde, hvilket også afspejles i strafferammen.
3. Diverse 3.1. Udfyldelse af  

 rubrikken "sted" eller "udfærdiget i" i certifikater Hvor der i et certifikat er  

 en rubrik, hvor der skal angives sted eller udfærdiget  

 i, refereres der  

 alene til bynavnet samt eventuelt relevant postnummer, hvor certifikatet  

 eller  

 erklæringen er underskrevet.
Der skal altså ikke skrives fødevareregionens  

 navn  

 og adresse i rubrikken.
3.2. Nummerering af  

 certifikater Eksportcertifikater udstedes  

 på vandmærkepapir, som rekvireres hos Fødevarestyrelsen, Mørkhøj.  

 Vandmærkepapiret har et unikt nummer.
Ved samhandel af levende dyr og  

 animalske  

 biprodukter, hvor TRACES-systemet anvendes, skal der dog ikke anvendes  

 vandmærkepapir.
 Hvis der i certifikatet er en rubrik, hvor der  

 skal angives certifikatnummer, er det ikke vandmærkenummeret, der skal  

 angives,  

 men vandmærkenummeret kan dog indgå i certifikatnummeret.
Hvor modtagerlandet ikke har  

 stillet krav om en bestemt nummereringsmåde, er det op til virksomheden,  

 hvilket nummereringssystem, den vil anvende, når blot det sikres, at nummeret  

 for hvert enkelt certifikat er unikt.
For at opnå ensretning og undgå  

 afvisning  

 af forsendelser i udlandet anbefaler Fødevarestyrelsen dog, at virksomhederne  

 anvender følgende nummereringssystem:  

 DK-autorisationsnummer-løbenummer-årstal.  

 Løbenummeret er et entydigt nummer for den virksomhed, hvorfra certifikatet  

 udstedes.
Som løbenummer anbefales at anvende vandmærkenummeret.
Hvis modtagerlandet har  

 stillet specifikke krav til nummereringen af certifikatet skal disse  

 selvfølgelig  

 følges.
Nummereringsmåden vil i så fald fremgå af vejledningen til  

 certifikatet  

 eller af den side i Fødevarestyrelsens certifikatdatabase, hvor certifikatet  

 ligger, hvis der ikke er nogen vejledning til certifikatet.
Eksempelvis  

 stiller  

 Rusland krav om, at ovenstående anbefalede nummereringsmetode  

  

 skal  

  

 anvendes,  

 og at løbenummeret  

  

 skal  

  

 være vandmærkenummeret.
Fødevarestyrelsen, den 20. marts  

 2007 Tinne Stissing Jensen 1)  

 Europa-Parlamentets  

 og Rådets Forordning (EF) Nr. 882/2004 af 29. april 2004 om offentlig kontrol  

 med henblik på verifikation af, at foderstof- og fødevarelovgivningen samt  

 dyresundheds- og dyrevelfærdsbestemmelserne overholdes.
 2)  

 Lov nr. 433 af 9. juni  

 2004 om dyrlæger.
 3)  

 Lov nr. 571  

 af 19. december 1985, forvaltningsloven.
 4)  

 Bekendtgørelse  

 om eksport af fødevarer til tredjelande.
 5)  

 Lov nr. 526  

 af 24. juni 2005 om fødevarer.
 6)  

 Europa-Parlamentets  

 og Rådets Forordning (EF) Nr. 854/2004 af 29. april 2004 om særlige  

 bestemmelser  

 for tilrettelæggelsen af den offentlige kontrol af animalske produkter til  

 konsum.
 7)  

 Lovbekendtgørelse  

 nr. 1000 af 5. oktober 2006, bekendtgørelse af straffeloven.
