(Til samtlige ministerier m.v.) Hermed fremsendes Finansministeriets cirkulære af 7. juli 1989 om  

 timelønnet undervisning.
 Cirkulæret har virkning fra 1. april 1989 og træder i stedet for  

 Finansministeriets cirkulære af 21. september 1987 om timelønnet  

 undervisning.
 Ændringer i forhold til tidligere bestemmelser er markeret med streger i  

 margenen.
 Opmærksomheden henledes på følgende:
 1. Det i cirkulærets pkt. 2 anførte forbud mod at  

 ansætte personer, der har fuldtidsbeskæftigelse andetsteds, til undervisning  

 mv. efter satserne I-III, er forlænget.
 Der kan som hidtil træffes aftale om forlængelse af bestående  

 ansættelsesforhold uden opslag.
 Som det fremgår af cirkulærebestemmelsen, kan der ved aftale dispenseres  

 fra forbudet mod ansættelse af personer med fuldtidsbeskæftigelse andetsteds.  

 I særlige tilfælde vil dispensation kunne omfatte grupper af personer.
Det er en betingelse for dispensation for enkeltpersoner, at  

 undervisningen har været tilbudt ved offentligt opslag, herunder opslag i  

 fagblade, så vidt muligt 3 måneder før undervisningens påbegyndelse.
Forbudet  

 gælder dog ikke, hvis der efter opslag kun har meldt sig ansøgere med  

 fuldtidsbeskæftigelse.
For så vidt angår de under Undervisningsministeriet hørende højere  

 uddannelsesinstitutioner m.fl. institutioner, hvor afgørelsen af  

 kvalifikationsspørgsmålet i henhold til særlige bestemmelser herom er henlagt  

 til kollegiale organer, vil der tilsvarende kunne foretages ansættelse af  

 fuldtidsbeskæftigede, såfremt der ikke er kvalificerede ansøgere uden  

 fuldtidsbeskæftigelse.
Vedkommende organisation skal i så fald have  

 orientering om ansættelsen.
 Motiveret anmodning om indgåelse af dispensationsaftale fremsættes over  

 for vedkommende forhandlingsberettigede organisation, så vidt muligt 2  

 måneder før undervisningens påbegyndelse, med henblik på indgåelse af aftale  

 5 uger før undervisningen påbegyndes.
 Såfremt pågældende organisation ikke har svaret senest 2 uger efter  

 anmodningens fremsættelse, betragtes dispensationen som godkendt.
 I tilfælde af forfald eller andre ganske særlige forhold, der forventes at  

 medføre ansættelse af en lærer til undervisning i 50 arbejdstimer eller  

 derover pr. semester, kan vedkommende institution kræve umiddelbar  

 forhandling med vedkommende organisation.
Kan aftale mellem institution og organisation ikke indgås, forelægges  

 sagen snarest muligt for ressortministeriet til endelig afgørelse.
Sådan  

 afgørelse skal så vidt muligt være meddelt vedkommende organisation 2 uger  

 før undervisningen påbegyndes.
2. Som det fremgår af cirkulæret, er de i dette  

 anførte satser timelønssatser pr. arbejdstime.
De i pkt. 3 anførte  

 forberedelsestider kan ikke overskrides.
 3. De i pkt. 3 nævnte timelønssatser er som hidtil  

 fastsat efter en forudgående vurdering af undervisningens niveau på de  

 forskellige undervisningsområder, jf. i øvrigt cirkulærets pkt. 14.
 Selv om undervisning efter sats I-III på grund af undervisningens niveau  

 generelt forudsætter akademisk uddannelse hos lærerne, skal der for  

 undervisning inden for undervisningsområder, hvor disse satser kan anvendes,  

 udbetales vederlag efter sats I-III, uanset at læreren i det konkrete  

 tilfælde ikke måtte have akademisk uddannelse.
 Der udbetales ikke lærere med akademisk uddannelse vederlag efter sats  

 I-III, såfremt de pågældende underviser inden for områder, hvor  

 undervisningen ikke forudsætter akademisk uddannelse, men f.eks. er henført  

 til sats V.
 Cirkulæret finder ikke anvendelse på eksterne lektorer på universiteter  

 mv., idet der for disse er indgået en særlig aftale.
4. For opgavestillelse, der ikke indgår i den løbende  

 undervisning, og som derfor kan vederlægges særskilt, og for opgaveretning  

 ydes den for det pågældende fag fastsatte arbejdstimesats for den tid, der  

 medgår hertil.
Det forudsættes, at vederlaget som hidtil omregnes på grundlag  

 af særligt fastsatte normer, der beregnes på grundlag af det gennemsnitlige  

 tidsforbrug, således at der ved fastsættelsen af normer for timelønnede  

 lærere og fastansatte lærere er overensstemmelse, for så vidt det drejer sig  

 om opgaver i samme fag og på samme niveau.
 5. Vedrørende feriegodtgørelse af fastansatte læreres  

 eventuelle merarbejde, jf. cirkulærets pkt. 10, henvises for tjenestemænds  

 vedkommende til de for statens tjenestemænd gældende ferieregler, for tiden  

 Finansministeriets cirkulære af 25. juni 1985.
 6. Opmærksomheden henledes på, at de i cirkulærets  

 pkt. 11 C nævnte regler om barsel og adoption er de for tjenestemænd gældende  

 regler som ændret pr. 1. april 1989.
 7. Vedrørende cirkulærets pkt. 12 bemærkes, at  

 ansættelse med et større arbejdstimetal end 780 kun kan ske på kvotalønsbasis  

 i henhold til de i vedkommende overenskomst mv. fastsatte bestemmelser herom.  

 Ansættelse med mere end 780 arbejdstimer årligt kan således ikke ske i  

 henhold til timelønscirkulæret.
 8. I forbindelse med den som bilag til cirkulæret  

 vedlagte ansættelseskontrakt skal opmærksomheden henledes på, at ansættelse  

 som hidtil kan ske med forbehold om, at der oprettes et hold i det pågældende  

 fag.
Det samlede arbejdstimetal bør som anført i ansættelseskontrakten tillige  

 omfatte eventuelle opgaveretningstimer.
Såfremt det ikke på tidspunktet for  

 ansættelsen er muligt at angive omfanget af opgaveretningstimer, kan der i  

 stedet henvises til muligheden for sådanne efter nærmere aftale.
 Finansministeriet henstiller i øvrigt, at ovennævnte eller en tilsvarende  

 ansættelseskontrakt også bringes i anvendelse på ansættelsesforhold, der ikke  

 opfylder de i cirkulærets pkt. 13 nævnte betingelser.
 9. Vedrørende cirkulærets pkt. 15, anmodes  

 ministerierne om at påse, at den heromhandlede vederlagsordning for  

 fastansatte lærere ikke bringes i anvendelse uden for tilfælde, hvor det af  

 hensyn til undervisningens tilrettelæggelse eller gennemførelse er  

 nødvendigt, at undervisningen varetages af fastansatte lærere som  

 ekstraundervisning ud over den tjenstlige arbejdsforpligtelse.
 10. Eventuelle tvivlsspørgsmål vedrørende cirkulæret  

 forventes forelagt Finansministeriet.
 Yderligere eksemplarer af cirkulæret kan rekvireres af vedkommende  

 ministerier i Administrations- og Personaledepartementets betjentstue, H.C.  

 Andersens Boulevard 43, 1553 København V., tlf. 33 92 33 44, lokal 24202.
P.
M.
V.
E.
B.
Peter Muschinsky 1. Efter stedfundne drøftelser med  

 Centralorganisationernes Fællesudvalg (CFU) fastsættes nedenstående regler  

 for vederlæggelse mv. af timelønnet undervisning inden for områder, hvor  

 undervisning varetages af lærere, der ikke er aflønnet med tjenestemandsløn,  

 overenskomstløn, honorar el.lign., men som vederlægges med en timelønssats  

 pr. arbejdstime.
Område 2. Ansættelse til undervisning indplaceret efter  

 satserne I-III kan ikke finde sted for personer, der i ansættelsesperioden er  

 fuldtidsbeskæftiget andetsteds.
Hvor hensynet til undervisningens  

 tilrettelæggelse, gennemførelse eller niveau gør det påkrævet, kan sådan  

 ansættelse dog finde sted efter aftale herom mellem vedkommende  

 undervisningsinstitution og den forhandlingsberettigede organisation.
Kan  

 enighed om aftale ikke opnås, forelægges sagen for ressortministeriet til  

 endelig afgørelse.
 En person, der er fuldtidsbeskæftiget andetsteds, kan dog udføre  

 timelønnet undervisning mv. efter dette cirkulære, når arbejdstimetallet er  

 mindre end 50 pr. semester.
 Løn mv.
 3. Timelønnen pr. arbejdstime for de forskellige  

 undervisningsområder, der efter en forudgående vurdering af undervisningens  

 niveau med Finansministeriets godkendelse er blevet henført til en af  

 nedenstående timelønssatser I-VII, fastsættes som følger, idet den tid, der  

 forudsættes normalt at medgå til forberedelse pr. undervisningstime på det  

 pågældende undervisningsniveau, tillige er anført:
 4. Timelønssatserne i dette cirkulære forhøjes pr. 1.  

 april 1989 med 17,2091 pct. og pr. 1. april 1990 med 18,0695 pct.
 Pr. 1. september 1990 forhøjes de på dette tidspunkt gældende satser  

 yderligere med 2,70 pct. i forbindelse med arbejdstidsforkortelsen på det  

 offentlige aftaleområde.
 Pr. 1. april 1990 foretages desuden eventuel ekstraordinær lønregulering  

 af den aktuelle løn i overensstemmelse med den for statens tjenestemænd  

 gældende lønjusteringsaftale.
 Forberedelse, opgaveretning, eksamination mv.
 5. Såfremt den til undervisningen nødvendige  

 forberedelsestid er væsentlig mindre end den under pkt. 3 forudsatte  

 forberedelsestid, vil den kunne nedsættes eller helt bortfalde efter aftale  

 mellem den forhandlingsberettigede organisation og vedkommende fagministerium  

 eller - efter bemyndigelse fra dette - pågældende undervisningsinstitution.
 6. Tidsforbruget for opgavestillelse , der ikke indgår  

 i den løbende undervisning, herunder eksamensopgaver, betales alene med den  

 for det pågældende fag fastsatte arbejdstimelønsats.
7. For opgaveretning ydes ligeledes alene den for det  

 pågældende fag fastsatte arbejdstimelønssats for den tid, der medgår til  

 retning af opgaverne.
Dette gælder også for dem, der alene antages til  

 opgaveretning.
Det forudsættes herved, at vederlaget for opgaveretning som  

 hidtil omregnes på grundlag af særligt fastsatte normer til en betaling pr.  

 opgave, opgavesæt el.lign.
8. For mundtlig eksamination ydes der eksaminator pr.  

 medgået time den for det pågældende fag fastsatte arbejdstimelønsats med  

 tillæg af forberedelsestid svarende til den i pkt. 3 anførte maksimale  

 forberedelsestid, dog for så vidt angår sats I højst 60 minutter.
Der ydes  

 betaling for mindst 1 eksaminationstime.
 9. For deltagelse i møder i kollegiale organer ydes  

 ikke særskilt betaling.
Feriegodtgørelse 10. Til timelønningerne ydes en feriegodtgørelse på  

 12,5 pct.
 Anvendes timelønsatserne til vederlæggelse af de ved  

 undervisningsinstitutionen fastansatte læreres eventuelle merarbejde, jf.  

 nedenfor under pkt. 15, ydes dog feriegodtgørelse i henhold til vedkommende  

 overenskomst mv.
Løn under sygdom og barsel 11. Såfremt der ved en timelønnet lærers ansættelse  

 inden for et undervisningsår er aftalt en undervisningsperiode på 4 måneder  

 eller derover eller et undervisningstimetal på 50 eller derover, ydes der:
 a) Løn under sygdom , der kan kræves dokumenteret ved lægeattest, for det  

 antal arbejdstimer, der ville være forbundet med den undervisning, som  

 læreren på grund af sygdommen har været ude af stand til at varetage.
 Sådan sygeløn kan højst ydes i 3 måneder inden for 12 på hinanden følgende  

 måneder.
 For personer, der i ansættelsesperioden er fuldtidsbeskæftiget andetsteds,  

 eller som inkl. den timelønnede beskæftigelse har mere end fuld  

 beskæftigelsesgrad, gælder, at aflyste timer i videst muligt omfang skal  

 søges læst senere, og at der for timer, der tidligere, er betalt med sygeløn,  

 ikke ydes ny betaling.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
 For personer, der i ansættelsesperioden er fuldtidsbeskæftiget andetsteds,  

 eller som inkl. den timelønnede beskæftigelse har mere end fuld  

 beskæftigelsesgrad, gælder samme regler om læsning af aflyste timer som nævnt  

 ovenfor under a).
 c) Løn under barsel og adoption efter de for statens tjenestemænd gældende  

 regler.
 Denne bestemmelse gælder ikke for personer, der i ansættelsesperioden er  

 fuldtidsbeskæftiget andetsteds.
 Til personer der er deltidsbeskæftiget andetsteds, ydes der ikke løn under  

 barsel og adoption i det omfang den pågældende inkl. den timelønnede  

 beskæftigelse har mere end fuld beskæftigelsesgrad.
 Løn under barsel og adoption kan dog længst ydes indtil  

 ansættelsesperiodens udløb.
I øvrigt 12. Det arbejdstimetal, der er forbundet med en  

 timelønnet lærers undervisning, kan pr. semester eller halvår ikke overstige  

 250 timer, svarende til 500 timer årlig.
 Såfremt det af hensyn til undervisningens tilrettelæggelse eller  

 gennemførelse er nødvendigt at overdrage en timelønnet lærer et højere  

 arbejdstimetal end foran nævnt, kan der efter særlig aftale mellem  

 vedkommende undervisningsinstitution og den for handlingsberettigede  

 organisation fastsættes et højere arbejdstimetal, der dog højst kan udgøre  

 780 timer årlig.
 Motiveret anmodning om indgåelse af sådan aftale fremsættes over for  

 vedkommende organisation, så vidt muligt 2 måneder før undervisningen  

 påbegyndes.
 13. Såfremt en timelærers ansættelse må påregnes at  

 ville vare 4 måneder eller derover, skal der forud for ansættelsen træffes  

 skriftlig aftale om ansættelsesvilkårene, herunder om arbejdets omfang og løn  

 samt ansættelsesperiode og opsigelsesvarsel.
 14. De anførte satser vil som hidtil kun kunne  

 anvendes inden for undervisningsområder, der forud med Finansministeriets  

 godkendelse er indplaceret på de tilsvarende hidtil gældende satser.
 15. De anførte timelønssatser kan ikke uden særskilt  

 aftale herom mellem vedkommende fagministerium og den forhandlingsberettigede  

 organisation finde anvendelse til vederlæggelse af de ved  

 undervisningsinstitutionen fastansatte læreres eventuelle merarbejde.
 16. Cirkulæret har virkning fra 1. april 1989.
 Finansministeriets cirkulære af 21. september 1987 om timelønnet  

 undervisning ophæves samtidig.
København, den 7. juli 1989 P.
M.
V.
E.
B.
H.C.
Jensen Bilag 1 Aflønning ydes kun for læste timer.
For timer, der ikke  

 læses, fordi de falder på skæve helligdage eller fridage,  

 ydes ingen betaling.
Tidsforbruget for opgavestillelse , der ikke indgår i den løbende  

 undervisning, herunder eksamensopgaver, betales alene med den for det  

 pågældende fag fastsatte arbejdstimelønsats.
For opgaveretning ydes ligeledes  

 alene den for det pågældende fag fastsatte arbejdstimelønssats for den tid,  

 der medgår til retning af opgaverne.
Vederlaget for opgaveretning omregnes på  

 grundlag af særligt fastsatte normer til en betaling pr. opgave, opgavesæt  

 eller lign.
For mundtlig eksamination ydes der eksaminator pr. medgået time den for  

 det pågældende fag fastsatte arbejdstimelønssats med tillæg af  

 forberedelsestid svarende til den ovenfor anførte forberedelsestid, dog højst  

 60 minutter.
Der ydes betaling for mindst 1 eksaminationstime.
 For deltagelse i møder i kollegiale organer ydes ikke særskilt betaling.
 Til timelønningerne ydes feriegodtgørelse.
 Såfremt der ved en timelønnet lærers ansættelse inden for et  

 undervisningsår er aftalt en undervisningsperioden på 4 måneder eller derover  

 eller et undervisningstimetal på 50 eller derover, ydes der:
 Sådan sygeløn kan højst ydes i 3 måneder inden for 12 på hinanden følgende  

 måneder.
 For personer, der i ansættelsesperioden er fuldtidsbeskæftiget andetsteds,  

 eller som inkl. den timelønnede beskæftigelse har mere end fuld  

 beskæftigelsesgrad, gælder, at aflyste timer i videst muligt omfang skal  

 søges læst senere, og at der for timer, der tidligere er betalt med sygeløn,  

 ikke ydes ny betaling.
 Ordningen kan for den enkelte inddrages ved misbrug.
 Ansættelsesforholdet kan inden for ansættelsesperioden fra lærerens side  

 opsiges med 1 måneds varsel til udgangen af en måned og fra institutionens  

 side med 2 måneders varsel til udgangen af en måned.
-----------------, den -------------- 19-- ------------------------------------------ Eksemplarer af ansættelseskontrakten kan rekvireres i Administrations- og  

 Personaledepartementets betjentstue, H.C.
Andersens Boulevard 43, 1553  

 København V., tlf. 33 92 33 44 lokal 24202.
Bilag II Timelønnet undervisning 1. april 1989 Finansministeriets cirkulære af 1989 om timelønnet undervisning (* 1) Undervisningstimelønnen, kolonne 4, kan kun anvendes til aflønning  

 af de undervisningstimer, hvortil der er knyttet forberedelse, hvorimod  

 arbejdtimelønnen, kolonne 2, anvendes til aflønning af andre arbejdsopgaver,  

 hvis aflønning er hjemlet i cirkulæret.
 (* 2) Opmærksomheden henledes på, at der for undervisning i enkelte fag  

 kan være aftalt eller fastsat en forberedelsestid, der er lavere end den  

 normale.
