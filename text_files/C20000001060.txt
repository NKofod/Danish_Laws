Vejledning om hurtig indsats over for  

 børn og unge, der begår kriminalitet (Til samtlige kommuner, amter, politikredse m.fl.) Kapitel 1 Hurtig indsats - formål og indhold Regeringen ser et velfungerende samarbejde mellem politi  

 og sociale myndigheder som et væsentligt element i indsatsen mod  

 volden.
Et effektivt samarbejde mellem politi og sociale myndigheder - hvor  

 de sociale myndigheder underrettes om børns og unges kriminalitet med  

 henblik på hurtig handling i forhold til barnet eller den unge samt  

 dennes forældre - er således centralt.
 Der er brug for, at de lokale myndigheder tager stilling  

 til, hvordan et beredskab til en hurtig indsats over for børn  

 eller unge, der første gang har gjort sig skyldig i kriminalitet, kan  

 tilrettelægges, så de ikke kommer ind på en kriminel  

 løbebane.
 Den primære opgave i forbindelse med den hurtige  

 indsats er at sørge for, at der gennemføres en samtale med  

 barnets forældre så hurtigt som muligt, efter at barnet  

 første gang er blevet grebet i at begå en kriminel handling.
 Dette fremgår af formuleringen af de initiativer,  

 der blev fastlagt i forbindelse med Voldspakke 21) . Styrkelsen af den hurtige indsats  

 indgår endvidere i Regeringens initiativer over for utilpassede unge2) .
 Det umiddelbare formål er todelt:
·  

 	at få lejlighed til at drøfte med forældrene, hvad de  

 kan gøre ·  

 	at finde ud af om der er behov for yderligere støtte.
 Indsatsen i forbindelse med det enkelte barn skal på  

 én gang signalere en klar afstandtagen til det, barnet har foretaget  

 sig, og kunne danne grundlag for tilbud om støtte, i det omfang barnet  

 eller dets familie har behov herfor.
Det er et grundlæggende krav til den hurtige  

 indsats, at indsatsen skal markere en afstandtagen uden at stigmatisere.
Der  

 skal tages afstand fra barnets handlinger, ikke fra barnet selv.
 Et væsentligt element i tankerne bag den hurtige  

 indsats er, at kriminalitet kan betragtes som indikator for sociale problemer  

 - pågribelsen er i den forbindelse en anledning til vurdering af  

 behovet for støtte.
 For at understøtte arbejdet med en hurtig indsats  

 over for børn og unge, der begår kriminalitet gives der i  

 nærværende vejledning en beskrivelse af politiets og de sociale  

 myndigheders opgaver i den forbindelse.
 Udover beskrivelsen af den gældende retstilstand  

 behandler vejledningen nogle væsentlige punkter i forbindelse med en  

 hurtig indsats som inspiration til mulig organisering og udførelse af  

 indsatsen på lokalt plan.
Vejledningen har således alene karakter af forslag  

 til inspiration for den enkelte kommune til organisering af indsatsen.
Det er  

 derfor ikke hensigten, at vejledningen skal føre til øget  

 ressourceanvendelse i den kommunale indsats.
Formålet er alene at  

 beskrive nogle handlemuligheder i indsatsen over for børn og unge, der  

 begår kriminalitet.
Kapitel 2 Reaktioner på den kriminelle handling 2.1. Politiets opgaver Handlinger foretaget af børn under 15 år  

 straffes ikke ifølge straffelovens § 15.
 I Rigsadvokatens Meddelelse, nr. 7/1998, er der fastlagt  

 regler for, hvordan politiet skal håndtere sager mod unge  

 lovovertrædere.
 Politiet kan efterforske sager mod unge  

 lovovertrædere, bl.a. for at:
·  

 	klarlægge omfanget af kriminaliteten ·  

 	konstatere, om andre personer kan mistænkes ·  

 	få eventuelle stjålne genstande tilbagegivet.
Tilbageholdte børn under 15 år skal anbringes  

 i et almindeligt kontor, vagtlokale eller lignende.
Anbringelse i venterum  

 eller detentionslokale må kun ske, såfremt anden anbringelse ikke  

 er mulig.
Anbringelse i arresthus må ikke finde sted.
Håndjern og  

 lignende magtmidler må ikke benyttes.
 Hvis et barn tilbageholdes eller barnet skal  

 afhøres, skal politiet sørge for at:
·  

 	tilkalde en repræsentant for de stedlige sociale myndigheder til  

 overværelse af afhøringen ·  

 	snarest underrette barnets forældre  

 (forældremyndighedsindehaveren), hvis barnet bor hjemme.
 Underretning kan udsættes i det omfang  

 efterforskningen nødvendiggør dette.
Underretningspligt Senest når efterforskningen er afsluttet, orienteres  

 de sociale myndigheder i den kommune, hvor barnet har bopæl, hvis  

 kriminaliteten eller andre oplysninger i sagen giver formodning om, at barnet  

 har behov for social bistand3) . Sagens akter  

 kan vedlægges i fornødent omfang.
Reglerne om underretningspligt  

 fremgår af Socialministeriets bekendtgørelse nr. 875 af 27.  

 november 1997 om underretningspligt over for kommunen efter lov om social  

 service, som er udstedt med hjemmel i servicelovens § 35.
SSP-samarbejdet Politiet har i medfør af retsplejelovens § 115  

 b hjemmel til at videregive oplysninger om enkeltpersoners rent private  

 forhold til andre myndigheder.
Videregivelsen kan ske, hvis det må  

 anses for nødvendigt af hensyn til det kriminalitetsforebyggende  

 samarbejde mellem skole, socialforvaltning og politi.
Dette SSP-samarbejde  

 foregår i lokale SSP-udvalg efter de retningslinier, som Det  

 Kriminalpræventive Råds centrale SSP-udvalg udarbejder.
Bestemmelsen giver hjemmel til at fravige  

 forvaltningslovens § 28 om forbud mod videregivelse af oplysninger om  

 personers rent private forhold og er som udgangspunkt tænkt anvendt i  

 tilfælde, hvor der er behov for en uformel drøftelse af et barns  

 forhold, inden der er påbegyndt en konkret indsats i forhold til  

 barnet.
Bestemmelsen kan derfor være relevant, fx når politiet  

 kommer i kontakt med børn, der har tilknytning til en gruppe, hvoraf  

 en eller flere medlemmer er grebet i at begå en kriminel handling.
2.2. De sociale myndigheders opgaver Reglerne for de sociale myndigheders opgaver findes i lov  

 om social service4) .
Kommunen er efter servicelovens § 6 forpligtet til at  

 føre tilsyn med de forhold, hvorunder børn og unge under 18  

 år i kommunen lever.
Tilsynet skal efter § 33 føres  

 på en måde, så kommunen så tidligt som muligt kan  

 få kendskab til tilfælde, hvor der må antages at være  

 behov for særlig støtte til et barn eller en ung.
 Den hurtige indsats over for et barn, der begår  

 kriminalitet, må - udover at markere grænser for uacceptabel  

 adfærd i forhold til barnet og forældrene - anses for at  

 være en passende anledning til at få afdækket, om barnet  

 har behov for særlig støtte.
 Når politiet i forbindelse med en afhøring af  

 et barn eller en ung, der har begået en kriminel handling, tilkalder en  

 repræsentant for de stedlige sociale myndigheder, skal kommunen handle  

 i henhold til bekendtgørelse om kommunens bistand til børn og  

 unge i forbindelse med uden- og indenretlig afhøring5) . I relation til kommunens forpligtelse  

 skelnes der således ikke mellem, om der er tale om afhøring af  

 et barn (under 15 år) eller en ung (15-17 år).
 Der skal således sendes en repræsentant i  

 følgende tilfælde:
·  

 	når den pågældende efter det oplyste ikke tidligere har  

 været sigtet ·  

 	når der efter det oplyste kan bliver tale om fremstilling i retten  

 med varetægtsfængsling af den pågældende ·  

 	når den pågældende selv eller dennes forældre  

 efter det oplyste ønsker, at en repræsentant for kommunen er  

 tilstede ·  

 	når den pågældende er under 15 år, med mindre der  

 er tale om rene bagatelsager, eller forældrene efter det oplyste vil  

 være tilstede.
Repræsentanten skal under afhøringen  

 støtte barnet eller den unge og påse, at afhøringen  

 foregår med en skånsomhed, der er afpasset sagens karakter og  

 barnets eller den unges alder.
Endvidere skal repræsentanten forholde  

 sig neutral under afhøringen og må ikke deltage aktivt i  

 udspørgningen.
 I relation til den hurtige indsats er det væsentligt  

 med en så direkte inddragelse af de sociale myndigheder som muligt,  

 idet man herved får bedre muligheder for med det samme at få  

 klarlagt, hvorvidt der er behov for en yderligere indsats fra kommunens  

 side.
Efter servicelovens § 38 skal kommunen sørge  

 for, at barnets eller den unges forhold undersøges, hvis det må  

 antages, at barnet eller den unge trænger til særlig  

 støtte.
Undersøgelsen vil kunne afdække, om der er behov  

 for at iværksætte foranstaltninger, jf. servicelovens § 406) .
Kapitel 3 Organisering af den lokale indsats 3.1. Spørgsmål, der skal tages stilling til,  

 når den lokale indsats planlægges ·  

 	Hvad har man af indsatsformer i forvejen ·  

 	Hvori består den faglige opgave ·  

 	Hvordan sikres den nødvendige respekt for børn og  

 forældre ·  

 	Hvilke typer medarbejdere kan løfte opgaven ·  

 	Hvordan kan et tværfagligt samarbejde tilrettelægges under de  

 givne betingelser ·  

 	Hvad er der i forvejen af tværfagligt samarbejde ·  

 	Hvor skal det overordnede ansvar og styringen ligge ·  

 	Hvordan vil man sikre opbakning hos myndigheder og  

 befolkningen.
3.2. Forankringsmuligheder I relation til forankringen af den konkrete indsats er der  

 forskellige muligheder for, hvor opgaven kan lægges:
·  

 	SSP-samarbejdet ·  

 	Social vagtordning (særlig børn- og ungemedarbejder i  

 forvaltningen - antallet af medarbejdere må fastlægges efter  

 dimensioneringen af indsatsen) ·  

 	Skoleordning (skolesocialrådgiver, fritidskonsulent - antallet af  

 medarbejdere må fastlægges efter dimensionering af indsatsen) ·  

 	Andre kommunale institutioner og teams (familierådgivning,  

 opsøgende teams/gadeplansarbejder).
 Indsatsen kan endvidere tilrettelægges som et  

 samarbejde mellem flere kommuner.
3.3. Nøglepersonen Uanset hvordan indsatsen forankres, kan det være  

 hensigtsmæssigt, hvis planen for indsatsen indeholder udpegningen af en  

 (eller flere) nøgleperson(er), der skal kunne forestå kontakten  

 til forældrene.
 Nøglepersonen kan f.eks. tages fra en af de  

 forankringsmuligheder, der er nævnt under 3.2.
 Nøglepersonen kan således  

 være:
·  

 	børn og unge medarbejder med særopgave - knyttet til  

 socialforvaltningen ·  

 	SSP-konsulent med socialfaglig baggrund og uddannet til samtale med  

 børn og familier ·  

 	skolesocialrådgiver - knyttet til skolevæsenet ·  

 	familierådgiver - knyttet til en lokal familierådgivning ·  

 	ungdomsrådgiver - knyttet til en lokal børn og unge  

 rådgivning ·  

 	fritids-/skole-/ungdomskonsulent ·  

 	opsøgende medarbejder, der kender det lokale ungdomsliv ·  

 	udegående medarbejder fra socialforvaltningen (ungeteam).
I valget af en nøgleperson må indgå en  

 vurdering af pågældendes socialfaglige kompetence, særligt  

 mht. børns forhold.
Endvidere er det vigtigt, at personen nyder tillid  

 hos alle myndigheder, der er med i den hurtige indsats, dvs. politi og  

 kommunale myndigheder.
 Det kan være hensigtsmæssigt, hvis  

 nøglepersonen tillægges forskellige formelle kompetencer,  

 fx:
·  

 	adgang til at bevilge forskellige former for støtte, betale  

 udgifter til fritidsaktiviteter ·  

 	adgang til at bevilge deltagelse i lommepengeprojekter.
Man skal dog være opmærksom på, at  

 delegation af kompetence til en person, der ikke direkte hører ind  

 under den kommunale forvaltning kan være forbundet med problemer.
Fx i  

 form af manglende samlet overblik over indsatsformer og  

 støttemuligheder i kommunen.
Kapitel 4 Udførelse af indsatsen 4.1. Samtalen med barnet Politiets afhøring af et barn eller en ung, der er  

 grebet i at begå en kriminel handling skal afdække forhold  

 som:
·  

 	hvad barnet/den unge har gjort/taget ·  

 	hvorfor handlingen blev foretaget ·  

 	hvad barnet/den unge foretager sig på stedet på det givne  

 tidspunkt (særligt hvis det sker om aftenen/natten) ·  

 	hvem der normalt har opsyn med/ansvar for barnet/den unge ·  

 	om det er første gang barnet/den unge begår handlingen ·  

 	hvad den bagvedliggende hensigt med handlingen er ·  

 	om handlingen er foretaget alene eller sammen med andre.
 Formålet er dels at skabe klarhed over typen af og  

 omstændighederne i forbindelse med den begåede kriminelle  

 handling, dels at tilvejebringe oplysninger, der kan bruges til en vurdering  

 af, hvordan det videre forløb skal gribes an.
 Afhængigt af omstændighederne er det vigtigt,  

 at der herefter - eksempelvis ved nøglepersonen - gennemføres  

 en grundig samtale med barnet eller den unge.
 Denne samtale, der er af stor betydning for det videre  

 undersøgelsesforløb skal skabe klarhed over følgende 4  

 sfærer i barnets tilværelse:
·  

 	Familieliv/-tilknytning ·  

 	Skole-/uddannelsesliv ·  

 	Organiseret fritidsliv ·  

 	Selvorganiseret fritidsliv.
4.2. Inddragelsen af forældrene Inddragelsen af forældrene er en hjørnesten i  

 den hurtige indsats over for et barn, der har begået en kriminel  

 handling.
 Inddragelsen af forældrene kan være vanskelig,  

 da forældre erfaringsmæssigt reagerer meget forskelligt på  

 en meddelelse om, at deres barn har begået kriminalitet.
 Mange forældre vil tage imod et tilbud om en samtale  

 om barnets handlinger og dets situation i øvrigt, mens andre enten kan  

 tage meget kraftigt afstand fra barnet eller fra myndighedens indgriben.
 Det er vigtig i løbet af samtalen at få en  

 fornemmelse af forældrenes holdning, og især at finde frem til  

 i hvilket omfang, det er muligt for dem at støtte barnet og medvirke  

 aktivt i forhold til at ændre en eventuel uheldig udvikling, som barnet  

 er inde i.
 Planlægningen af, hvordan henvendelse til  

 forældrene skal foregå samt den konkrete udførelse af  

 opgaven, må derfor så vidt muligt tage højde for disse  

 problemstillinger.
 Det er vigtigt, at opgaven udføres med respekt for  

 barnet og forældrene, samtidig med at det står klart, at det  

 barnet har gjort er uacceptabelt.
I relation til samtaler med forældre med ringe eller  

 slet ingen danskkundskaber er det uheldigt, hvis barnet selv eller en af dets  

 søskende fungerer som tolk.
God forvaltningsskik tilsiger, at der  

 tilbydes tolkebistand til personer, der ikke behersker det danske sprog  

 tilstrækkeligt godt.
 Samtalen med forældrene bør indeholde  

 følgende elementer:
·  

 	afstandtagen til barnets handlinger ·  

 	afklaring af familiens forhold generelt ·  

 	afklaring af barnets og familiens eventuelle behov for  

 støtte.
4.3. Indgåelse af »social aftale« Såfremt det på baggrund af de indsamlede  

 oplysninger herunder samtalen med forældrene vurderes, at der er behov  

 for en yderligere indsats lægges en handlingsplan i form af en » social aftale« mellem  

 forældrene, barnet eller den unge og de sociale myndigheder.
Aftalen  

 skal beskrive de yderligere tilbud, der bør iværksættes,  

 herunder om der er behov for særlig støtte i form af  

 foranstaltninger i henhold til servicelovens § 40. Endvidere bør  

 forældrenes muligheder for at gå ind i indsatsen lægges  

 fast.
 Udarbejdelse af en individuel handlingsplan er  

 særligt påkrævet og bør som udgangspunkt altid  

 lægges, hvis barnet har begået voldskriminalitet.
 I aftalen kan efter omstændighederne indgå  

 krav til:
·  

 	skolegang/uddannelse ·  

 	fritidsaktiviteter ·  

 	arbejde ·  

 	bolig.
Kapitel 5 Inspirationskatalog Indholdet i denne vejledning er uddybet i  

 Inspirationskataloget om hurtig indsats over for børn, der begår  

 kriminalitet.
 Inspirationskataloget indeholder desuden beskrivelser af  

 hele feltet børn og kriminalitet - herunder tal for kriminalitet  

 begået af børn, hvilke børn der er i risikozonen, samt  

 erfaringer fra kommuner, der på forskellig måde har indrettet en  

 hurtig indsats i forhold til børn og unge, der har begået  

 kriminalitet.
 Inspirationskataloget udsendes i februar 2000.
Socialministeriet, den 31. januar  

 2000 Karen Jespersen /Kirsten á Rogvi Bilag Indholdsfortegnelse Kapitel 1. Hurtig indsats - formål og indhold Kapitel 2. Reaktioner på den kriminelle handling  

 2.1. Politiets opgaver  

 2.2. De sociale myndigheders opgaver Kapitel 3. Organisering af den lokale indsats  

  

 3.1. Spørgsmål, der skal tages stilling til  

 3.2. Forankringsmuligheder  

 3.3. Nøglepersonen Kapitel 4. Udførelse af indsatsen  

  

 4.1. Samtalen med barnet  

 4.2. Inddragelsen af forældrene  

 4.3. Udarbejdelse af en »social aftale« Kapitel 5. Inspirationskatalog 1)   Lov nr. 350 af 23. maj 1997 2)   Regeringens initiativer over for  

 utilpassede unge, Rapport fra regeringens ministerudvalg vedrørende  

 integration og utilpassede unge.
Indenrigsministeriet.
November 1999 3)   Rigsadvokatens Meddelelse nr.  

 7/1998 4)   Socialministeriets  

 lovbekendtgørelse nr. 26 af 17. januar 2000.
