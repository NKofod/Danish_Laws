FORORD Kontaktudvalget vedrørende elever, der af offentlige myndigheder m.v.  

 henvises til ophold på efterskoler, husholdningsskoler og folkehøjskoler, som  

 blev nedsat af Undervisningsministeriet i november 1970, udsendte i januar  

 1972 et hæfte: »Redegørelse fra henvisende myndigheder m.v.«, først  

 og fremmest som en orientering for de nævnte skolers medarbejdere.
 En række af de i hæftet beskrevne henvisende myndigheders opgaver blev med  

 bistandslovens ikrafttræden samlet i kommunernes social- og  

 sundhedsforvaltninger, og udvalget udsendte derfor i marts 1977 en  

 »Redegørelse for samarbejdet mellem social- og sundhedsforvaltningerne  

 og folkehøjskoler, husholdningsskoler og efterskoler« med det dobbelte  

 formål at orientere såvel medarbejderne i social- og sundhedsforvaltningerne  

 som skolernes medarbejdere om forudsætningerne for et frugtbart samvirke i  

 begge parters og - først og fremmest - i elevernes/klienternes interesse.
 Udvalget udsendte i maj 1983 en ajourført og omarbejdet redegørelse og  

 udsender nu igen en ajourført og ændret vejledning.
 København, november 1986.
Jørgen Olsen formand Fortegnelse over kontaktudvalgets medlemmer.
I.
Redegørelse for støttemuligheder i forbindelse med ophold på  

  folkehøjskoler, husholdningsskoler og efterskoler.
 Statsstøtte.
 Der kan i medfør af Undervisningsministeriets bekendtgørelse nr. 222 af  

 30. april 1986 om støtte til elever på folkehøjskoler, landbrugsskoler,  

 husholdningsskoler og efterskoler gives statsstøtte til elever på godkendte  

 kurser på mindst 2 ugers varighed.
 For at opnå statsstøtte skal ansøgere, der ønsker ophold på en  

 folkehøjskole, være fyldt 17 1/2 år inden kursets begyndelse, på  

 ungdomshøjskoler 17 år eller have afsluttet 10. klasse, på husholdningsskoler  

 skal ansøgere være fyldt 16 år ved kursets begyndelse, og på efterskoler skal  

 ansøgere være fyldt 14 år eller have afsluttet 7. skoleår ved kursets  

 begyndelse, jfr. lov nr. 259 af 4. juni 1970 om folkehøjskoler m.v. § 13.
Socialindkomsten danner grundlag for beregningen af statsstøtte.
Til  

 ugifte ansøgere, der ved kursets begyndelse ikke er fyldt 21 år, ydes  

 statsstøtte på grundlag af ansøgerens og forældrenes socialindkomst.
Har ansøgeren søskende, der ikke er fyldt 18 år, eller har ansøgeren  

 forældremyndigheden over børn under 18 år, medtages dette i beregningen af  

 elevstøtten, jfr.
Undervisningsministeriets bekendtgørelse nr. 222 af 30.  

 april 1986.
 For ansøgere over 21 år ydes statsstøtten på grundlag af ansøgerens egen +  

 eventuel ægtefælles socialindkomst.
Opmærksomheden henledes på, at rejsende højskoler og visse efterskoler  

 indlægger længere ikke-godkendte rejser i godkendte kurser.
Rejseperioderne  

 er i så fald uden statsstøtte både for så vidt angår elevstøtte og medregning  

 i årselevtallet.
Det samme gælder eksempelvis, hvis et 14 dages kursus  

 indeholder en rejse til udlandet af f.eks. en uges varighed.
 Med hensyn til omfanget af ekskursioner, lejrskoler m.v. på godkendte  

 kurser henvises til Undervisningsministeriets bekendtgørelse nr. 27 af 25.  

 januar 1984 om tilskudsbetingelser m.v. for folkehøjskoler m.v. § 1, stk. 3.
 2. Kommunestøtte .
I medfør af § 16 i lov om folkehøjskoler m.v., jfr. § 7 i  

 Undervisningsministeriets bekendtgørelse nr. 222 af 30. april 1986 om støtte  

 til elever på folkehøjskoler, landbrugsskoler, husholdningsskoler og  

 efterskoler er en kommune berettiget til at yde støtte til elever, der er  

 hjemmehørende i kommunen, til godkendte kursus på en af de nævnte skoler.
Der  

 kan være variationer i støttens størrelse fra de forskellige kommuner.
3. Personer, der modtager sygedagpenge i medfør af lov om dagpenge  ved  

 sygdom og fødsel, jfr.
SM's bekendtgørelse nr. 81 af 5. marts  1984.
Sikringsstyrelsen har med henvisning til førnævnte lovs § 16, stk. 1, og §  

 17 udtalt, at der kan udbetales dagpenge ved deltagelse i undervisning, som  

 ikke er kompetencegivende i erhvervsmæssig henseende, såfremt deltagelse kan  

 forenes med sygdommen og ikke hindrer den ordinerede behandling, eller ikke  

 er led i en revalideringsforanstaltning med økonomisk støtte efter  

 bistandsloven.
Der tænkes her på undervisning, som svarer til eller udbygger  

 uddannelsen på de seneste trin af normal undervisning inden for folkeskolen,  

 efterskoler eller højskoler og lignende.
 4. Personer, der modtager dagpenge fra en arbejdsløshedskasse .
 Dagpengeretten kan bevares under deltagelse i alle former for dagkurser,  

 som ikke er godkendt som støtteberettiget efter lov om Statens  

 Uddannelsesstøtte.
 Betingelsen om, at kurset ikke må være omfattet af reglerne om Statens  

 Uddannelsesstøtte, gælder ikke for undervisning på folkeskolens 8.-10.  

 klassetrin (og HF-enkeltfagsundervisning) samt undervisning, som foregår  

 efter kl. 16 eller på lørdage og søn- og helligdage.
 Bevarelse af dagpengeretten er betinget af:
 Personer, der modtager uddannelsesydelse for ledige over 25 år i  medfør  

 af lov om arbejdstilbud til ledige, jfr.  Arbejdsministeriets  

 lovbekendtgørelse nr. 535 af 21. november  1985.
Ledige over 25 år, der har haft et arbejdstilbud, har ret til en  

 uddannelsesydelse i eet år og seks måneder, dog - efter godkendelse af  

 arbejdsformidlingen - op til to år, hvis uddannelsens længde nødvendiggør  

 det.
Den ledige skal selv sørge for optagelsen på uddannelsen, idet hele  

 uddannelsessystemet principielt er til rådighed.
Den ledige skal i  

 uddannelsesperioden ikke stå til rådighed for arbejdsmarkedet.
 På uddannelsesstedet skal den ledige have dokumenteret optagelsen på  

 uddannelsen på et ansøgningsskema, der efter udfyldelsen sendes til  

 arbejdsløshedskassen og derefter til arbejdsformidlingen.
Uddannelsesydelsen svarer til de dagpenge, den ledige ellers ville have  

 fået.
Ydelsen kan ikke udbetales, hvis der samtidig udbetales en statslig  

 uddannelsesstøtte.
Hvis der til uddannelsen er knyttet løn, suppleres denne  

 om nødvendigt med uddannelsesydelsen.
 5. Uddannelsesmæssige foranstaltninger mod ungdomsarbejdsløsheden i  

  kommuner og amtskommuner.
 I Undervisningsministeriets cirkulære af 28. juli 1986 om  

 uddannelsesmæssige foranstaltninger mod ungdomsarbejdsløsheden er der under  

 henvisning til § 2 i lov nr. 268 af 6. juni 1985 om ungdomsvejledning og  

 visse uddannelsesforanstaltninger fastsat bl.a. følgende retningslinier om  

 foranstaltninger mod ungdomsarbejdsløsheden i kommuner og amtskommuner:
a.
Tilskud til elevbetalingen ved deltagelse i godkendte kurser ved  

  folkehøjskoler, husholdningsskoler, landbrugsskoler og  efterskoler .
Ud over det tilskud, der sædvanligt ydes af kommunen, kan en kommune yde  

 tilskud til elevbetalingen i forbindelse med unge arbejdsløses deltagelse i  

 ethvert godkendt kursus ved folkehøjskoler, husholdningsskoler,  

 landbrugsskoler og efterskoler.
Tilskuddet ydes af den kommune, hvor den unge  

 er bosiddende ved ansøgning om ydelse af tilskud.
 Tilskuddet kan ydes unge over den undervisningspligtige alder, der er  

 arbejdsløse, eller som efter en konkret vurdering står i fare for at blive  

 arbejdsløse.
 Tilskuddet kan betinges af registrering i arbejdsformidlingen og kan  

 fastsættes ud fra en vurdering af elevens økonomiske forhold i det enkelte  

 tilfælde.
Tilskuddet til elevbetalingen kan sammen med eventuelt statstilskud og  

 sædvanligt kommunalt tilskud normalt ikke overstige den af  

 Undervisningsministeriet for hvert skoleår godkendte elevstøtteramme.
Hvor  

 den enkelte unges individuelle forhold betinger det, kan kommunerne dog give  

 tilskud herudover til dækning af ekskursionsudgifter, særlige undervisnings-  

 og materialeudgifter samt befordringsudgifter.
b.
Tilskud til ikke godkendte kurser .
 Kommunerne kan rekvirere eller yde tilskud til ikke godkendte kurser,  

 eventuelt kombineret med arbejde, der er særligt tilrettelagt for unge  

 arbejdsløse på folkehøjskoler, husholdningsskoler, landbrugsskoler og  

 efterskoler.
 6. Bestemmelser i bistandsloven, efter hvilke det sociale udvalg kan  

  betale for ophold på folkehøjskoler, husholdningsskoler og  efterskoler:
 Revalidering:
 Ifølge bistandslovens § 42, stk. 1, kan der ydes hjælp til uddannelse og  

 erhvervsmæssig optræning eller omskoling i det omfang, der ikke kan ydes  

 tilskud hertil af Statens Uddannelsesstøtte eller efter andre regler udenfor  

 den sociale lovgivning, når det anses for påkrævet af hensyn til en persons  

 mulighed for fremtidigt at kunne klare sig selv og sørge for sin familie.
 Bedømmelsen af behovet for bistand sker på grundlag af en samlet  

 vurdering, hvori indgår lægelige (fysiske og psykiske), erhvervsmæssige og  

 sociale momenter.
 Ved bedømmelsen lægges der vægt på dels at afværge sociale trusler mod  

 pågældende eller hans familie, dels at hjælpen skal være en forudsætning for  

 at tilvejebringe, bevare eller genetablere en helbredsmæssig og  

 erhvervsmæssig acceptabel situation for pågældende og familien.
 I medfør af § 42 kan det sociale udvalg yde hjælp til afholdelse af  

 udgifter i forbindelse med ophold på ovennævnte skoler med henblik på  

 specielt at bedømme klientens erhvervsegnethed eller for at fremme en  

 realistisk revalideringsplan, uanset at det i sig selv ikke er en egentlig  

 uddannelse eller en almindelig forudsætning for andre uddannelser, jævnfør  

 Socialministeriets cirkulære af 30. marts 1976 om hjælp efter bistandslovens  

 § 42 med de ved Socialministeriets cirkulære af 17. oktober 1980 foretagne  

 ændringer.
 Ophold på en efterskole for unge under 18 år finder som hovedregel sted i  

 medfør af § 33, stk. 1, nr. 3, jfr. side 9.
 For en person under 18 år kan der undtagelsesvis ydes hjælp til  

 efterskoleophold efter § 42, stk. 1, hvor der er eller søges tilrettelagt en  

 uddannelsesplan, der strækker sig ud over det 18. år.
 I relation til ydelser til ophold på en efterskole finder bestemmelsen  

 anvendelse både for unge med fysiske og unge med psykiske handicaps samt for  

 unge, hvis forudsætninger for egentlig uddannelse/beskæftigelse er hæmmet på  

 grund af eksempelvis sen udvikling eller ordblindhed.
 Almindelig kontanthjælp under ophold på højskoler,  husholdningsskoler og  

 håndarbejdsskoler.
I henhold til Socialministeriets bekendtgørelse nr. 429 af 11. juni 1986  

 om uddannelsessøgendes ret til kontanthjælp efter bistandsloven i særlige  

 tilfælde kan en person, der modtager hjælp efter bistandslovens §§ 37 eller  

 43, med godkendelse af det sociale udvalg deltage i undervisning om dagen før  

 kl. 16, hvis undervisningen ikke er godkendt som støtteberettiget efter lov  

 om Statens Uddannelsesstøtte.
Hjælpen kan ligeledes udbetales ved deltagelse  

 i HF-enkeltfagsundervisning under 20 timer om ugen og i undervisning,  

 svarende til folkeskolens 8. - 10. klassetrin.
Hjælp kan dog ikke udbetales,  

 hvis uddannelsen berettiger til godtgørelse efter lov om  

 arbejdsmarkedsuddannelser.
Uanset reglerne i 1.-3. punkt kan der udbetales  

 hjælp, hvis undervisningen foregår efter kl. 16 eller på lørdage og søn- og  

 helligdage.
 Det er en forudsætning for deltagelse i undervisning, at  

 kontanthjælpsmodtageren er indstillet på at afbryde undervisningen for at  

 udnytte et tilbud om arbejde.
 Denne regel indebærer, at en person, der modtager kontanthjælp efter de  

 nævnte bestemmelser, kan udnytte en ledighedsperiode til et højskoleophold  

 uden at miste retten til kontanthjælp.
 Det er ikke det sociale udvalg, der tilrettelægger en uddannelse og vælger  

 en højskole.
Højskolen vælges af den enkelte selv.
Den pågældende skal i modsætning til  

 personer, der modtager hjælp efter § 42, som nævnt være indstillet på  

 eventuelt at afbryde højskoleopholdet og tage anvist arbejde.
 Støtte til ophold på efterskoler m.v. som led i hjælpeforanstaltning   

  for børn og unge under 18 år.
 Efterskoleophold m.v. etableres som et døgnophold uden for hjemmet efter  

 bistandslovens § 33, stk. 1, nr. 3, jfr. § 66, stk. 2, når betingelserne  

 herfor er til stede, d.v.s. opholdet er påkrævet af hensyn til barnets tarv.
Det sociale udvalg træffer aftale med skolen om opholdet og betaler den  

 fastsatte betaling til skolen.
Der bliver herefter intet økonomisk  

 mellemværende mellem skolen og forældrene.
 Det anbefales, at aftalen for at undgå fremtidige misforståelser indgås  

 skriftligt og omfatter, hvilke forpligtelser skolen påtager sig i forhold til  

 eleven og social- og sundhedsforvaltningen, og hvilke forpligtelser det  

 sociale udvalg påtager sig i forhold til skolen, herunder især hvordan der  

 forholdes, hvis opholdet må afbrydes i utide.
For så vidt angår forældrenes og barnets/den unges egen betaling for  

 opholdet, henvises til Socialministeriets bekendtgørelse nr. 467 af 17.  

 oktober 1980, som ændret ved Socialministeriets bekendtgørelse nr. 667 af 19.  

 december 1984 om betaling for ophold i døgninstitutioner for børn og unge og  

 i familiepleje.
Betalingsreglerne omfatter også børn og unge, der får ophold  

 på efterskoler m.v. efter § 33, stk. 1, nr. 3, jfr. § 66, stk. 2.
 Den eventuelle betaling fra forældre og/eller fra barnet/den unge opkræves  

 af det sociale udvalg, og der er dermed gjort endeligt op med forældrenes  

 betalingsforpligtelse.
 Det bemærkes, at forældrene bevarer forældremyndigheden til det fyldte 18  

 år, og det sociale udvalg træder således ikke i forældrenes sted i tilfælde,  

 hvor lovgivningen kræver forældremyndighedsindehaverens samtykke.
 Det sociale udvalg har pligt til at føre tilsyn med barnet med  

 regelmæssige mellemrum og opretholde personlig kontakt med barnet.
Social- og sundhedsforvaltningen bør med henblik herpå udpege en  

 kontaktperson eller sagsbehandler, som skolen under opholdet kan rette  

 henvendelse til.
Under skoleopholdet bør der mellem kontaktpersonen og skolen  

 være den fornødne kontakt, som den enkelte henvisning giver anledning til.  

 Også den unges forældre eller forældremyndighedsindehaveren vil skolen være  

 interesseret i at samarbejde med.
Med hensyn til ydelserne til eleven under opholdet er det det sociale  

 udvalg, der træffer bestemmelse om, hvilke beløb barnet eller den unge skal  

 have til rådighed i lommepenge og andre ydelser.
Der henvises til  

 socialstyrelsens vejledning nr. 4 af 21. november 1984 pkt. 71 og 72.
 Vejledende retningslinier for størrelsen af lommepenge, beklædningstilskud  

 m.v. udsendes af socialstyrelsen en gang om året.
 Det sociale udvalg bør i de konkrete tilfælde aftale størrelsen af  

 lommepenge og andre ydelser med skolen, så det sikres, at de henviste elever  

 i videst muligt omfang ligestilles med skolens øvrige elever.
 Lommepenge m.v. kan af det sociale udvalg sendes til eleven eller efter  

 aftale sendes til skolen, der udbetaler til eleven.
 Unge over 18 år .
Efter bistandslovens § 36 kan hjælpeforanstaltninger opretholdes eller  

 iværksættes efter det 18. år, hvis den unge samtykker heri.
Hvor det er  

 hensigtsmæssigt, kan det sociale udvalg således også opretholde eller  

 iværksætte skoleophold efter § 66, stk. 2, for unge over 18 år.
 Bistandsloven sekundær .
Opmærksomheden henledes på, at bistandsloven er sekundær til alle andre  

 former for støtte.
Alle elever, der på foranledning af de sociale udvalg får  

 ophold på folkehøjskoler, landbrugsskoler, husholdningsskoler og  

 håndarbejdsskoler og efterskoler, skal henvises til at søge om størst mulig  

 statsstøtte og kommunestøtte efter §§ 13 - 16 i lov nr. 259 af 4. juni 1970  

 om folkehøjskoler, landbrugsskoler, husholdningsskoler og efterskoler, jfr.  

 §§ 1 - 7 i Undervisningsministeriets bekendtgørelse nr. 222 af 30. april 1986  

 om støtte til elever på nævnte skoler, før de ansøger om hjælp fra det  

 sociale udvalg.
 7. Specialundervisning eller anden særlig pædagogisk bistand .
 Undervisningsministeriet har fastsat følgende fremgangsmåde for  

 efterskolers og husholdningsskolers modtagelse af betaling fra elevens  

 hjemstedskommune eller f.eks. en hjælpeorganisation for specialundervisning  

 eller anden særlig pædagogisk bistand til elever, hvis skoleophold er  

 betinget heraf:
 a. elevens hjemstedskommune, evt. en hjælpeorganisation eller lignende,  

 afgør efter samråd med skolen om særlig støtte er nødvendig og tager stilling  

 til omfanget af den støtte, som man er villig til at betale.
 b. betalingen fastsættes i et antal løntimer a for tiden 155 kr. eller 186  

 kr. svarende til den gennemsnitlige timeløn for henholdsvis en  

 efterskolelærer og en husholdningsskolelærer.
 c. efter ansøgning til Undervisningsministeriet godkendes skolens  

 tilskudsberettigede løntimetal forhøjet med antallet af de løntimer, der  

 modtages betaling for, medens betalingen fradrages i skolens  

 tilskudsgrundlag.
 Det er en forudsætning for godkendelsen, at der er et rimeligt forhold  

 mellem elevens behov for særlig støtte og antallet af ekstra løntimer, at det  

 antal elever, som en skole optager med sådanne ordninger, begrænser sig til  

 enkelttilfælde og normalt ikke overstiger 15% af skolens elevtal på  

 vedkommende kursus, og at antallet af tillagte løntimer indenfor et finansår  

 normalt ikke overstiger 15% af skolens forventede samlede løntimetal.
II.
Korte redegørelser for de tre skoleformer:
 1. Folkehøjskoler .
En folkehøjskole er en kostskole, der giver unge og voksne i alle aldre en  

 almendannende undervisning.
Der findes 105 forskellige folkehøjskoler i  

 Danmark.
Den almindeligste kursuslængde er 16 - 20 uger, men kursuslængden  

 kan variere fra en enkelt uge op til 40 uger.
Man kan tale om tre hovedtyper  

 inden for folkehøjskoler.
a.
De almindelige folkehøjskoler , som er den største gruppe, er  

 højskoler, hvor alle kan søge ind, som er fyldt 17 1/2 år ved kursets  

 begyndelse.
Nogle højskoler har dog selv fastsat en minimumsalder for  

 optagelse, som f.eks. 18, 19, 20 eller 25 år.
Til denne gruppe hører også de  

 8 gymnastik- og idrætshøjskoler.
b.
Ungdomshøjskoler modtager elever, som ved kursets begyndelse er fyldt  

 17 år , men endnu ikke 19 år . Der kan også optages elever under 17 år, hvis  

 de har afsluttet 10. klasse.
Der findes i dag 3 ungdomshøjskoler.
c.
Pensionisthøjskoler tilbyder kurser af 1, 2 og i enkelte tilfælde 3  

 eller 4 uger hele året rundt, fortrinsvis for pensionister.
Der findes i dag  

 4 pensionisthøjskoler.
 Især om sommeren arrangerer alle tre typer af folkehøjskoler korte kurser  

 (fortrinsvis 1 - 2 uger) med forskellige emner og indhold, heraf nogle  

 kurser, hvor børn kan være med (familiekurser).
 Undervisningen på folkehøjskolerne .
Der er forskel på højskolernes baggrund og holdning.
Der er grundtvigske  

 skoler, skoler med kristent eller nyreligiøst grundlag, skoler med baggrund i  

 arbejderbevægelsen eller andet politisk grundlag.
Der er skoler, der lægger  

 særlig vægt på miljø og natur eller idræt eller kreative og musiske fag.
Der  

 er skoler, hvor rejser til andre lande, bl.a. lande i den 3. verden, indgår i  

 programmet.
Der er skoler, hvor man tager udgangspunkt i det enkelte  

 menneske, og der er skoler, hvor man tager udgangspunkt i den omgivende  

 verden.
Der er skoler, hvor eleverne inddrages i det praktiske arbejde på  

 skolen (madlavning, vedligeholdelse o.s.v.), og der er skoler, hvor  

 eksperimenter med kollektive demokratiske ledelsesformer spiller en vigtig  

 rolle.
Der er skoler med børnehave.
Fælles for samtlige højskoler er stor åbenhed overfor at eksperimentere  

 med undervisningsformerne.
Der veksles mellem studiekredse, diskussioner,  

 foredrag, selvstudier, projektundervisning, herunder praktiske projekter,  

 ekskursioner o.s.v.
På de fleste skoler er en studierejse af omkring 7 dages  

 varighed en integreret del af undervisningen på kurser af mindst 16 ugers  

 varighed.
Som regel er nogle timer obligatoriske, men derudover har man mulighed for  

 at vælge de fag og emner, der særligt interesserer en.
De enkelte elevers  

 skemaer kan således være meget forskellige både med hensyn til indhold og det  

 antal ugentlige timer, man har valgt at følge.
Hovedparten af eleverne har 25  

 - 35 timer om ugen.
 Ud over muligheden for selvvalg har eleverne på de fleste højskoler en  

 mulighed for, gennem elevråd, fællesmøder og lignende organer, at øve  

 indflydelse på fælles aktiviteter på skolerne.
 Uanset at højskolerne er forskellige i størrelse, undervisningen de  

 tilbyder o.s.v., er der dog en række fælles grundtræk, som er af betydning  

 for højskoleopholdet.
Højskolerne er kostskoler . Man bor sammen, arbejder sammen, spiser  

 sammen, er på ture sammen og har fester sammen.
En række fælles oplevelser  

 danner således grundlag for samtale og debat.
Dog kan der være mulighed for  

 optagelse som dagelev på mange højskoler, forudsat at man ikke blot deltager  

 i den egentlige undervisning, men også i måltider og aktiviteter og samvær i  

 fritiden.
Betalingen vil være indrettet efter at dække alt undtagen logi.
Højskolerne er skoler . Det betyder, at der er et stykke arbejde, der  

 skal gøres.
Form og metode veksler vel fra skole til skole fra - elevhold til  

 elevhold.
Men alle højskolerne har på deres dagsorden sager, der skal  

 behandles, opgaver, der skal løses, problemer, der skal studeres.
Højskoler er eksamensfrie . Der gives ikke karakterer, der aflægges ikke  

 rettighedsgivende prøver.
Mange institutioner, uddannelsessteder og erhverv  

 tillægger et højskoleophold en betydelig vægt.
Derfor kan højskolerne give en  

 udtalelse om højskoleopholdet, hvis eleven ønsker det.
Højskolerne er eksperimenterende . To eller flere gange årligt modtager  

 de nye elever og registrerer således hurtigt nye strømninger og synspunkter,  

 som afprøves i medspil og modspil.
Også kredsen af elever fornyr sig.  

 Højskolen er ikke bare en sag for de helt unge.
Også ældre kan komme med.  

 Medvirkende hertil er nok også, at nogle højskoler nu tilbyder  

 enlige/forældre at tage deres børn med på højskole.
Højskolerne er for alle . Eleverne kommer fra alle dele af landet og fra  

 alle samfundslag.
De kommer for at studere og drøfte de spørgsmål, som er  

 fælles for voksen ungdom - uanset erhverv, uddannelse og miljø.
De kommer af vidt forskellige grunde: For at træffe nye mennesker - for at  

 få skolekundskaberne frisket op - for at hente inspiration til valg af  

 arbejde eller studium - for at få skærpet appetitten på væsentlige  

 menneskelige og samfundsmæssige anliggender, såvel til forståelse som til  

 kritik.
Og af mange, mange andre grunde.
Forespørgsler om højskoleophold kan rettes til hver enkelt højskole eller  

 Højskolernes Sekretariat, se side 18, der giver oplysninger, sender skoleplan  

 og ansøgningsskemaer.
Indmeldelsen sendes direkte til den pågældende  

 højskole.
 2. Husholdnings- og håndarbejdsskoler .
 Husholdningsskoler, hvoraf der findes 23, og håndarbejdsskoler, hvoraf der  

 findes 6, er kostskoler, der tilbyder undervisning til unge og voksne af  

 begge køn.
Kursernes varighed (1 - 40 uger), undervisningstilbud og målsætning er  

 forskellige fra skole til skole.
Det kan være praktiske, teoretiske, kreative  

 og sociale emner med tilbud om at lære at klare den praktiske hverdag med  

 indkøb, madlavning, børnepasning og vedligeholdelse af bolig og garderobe  

 kombineret med samfunds- og uddannelses- og erhvervsorientering.
 Oplysninger om undervisningen på den enkelte skole kan fås på skolerne  

 eller skolernes sekretariat, se side 19.
 Der er normalt ikke afgangsprøver på et almindeligt husholdnings- eller  

 håndarbejdskursus, men eleven får et bevis på, at han/hun har deltaget i  

 undervisningen.
 6 husholdningsskoler tilbyder uddannelse til køkkenleder, der afsluttes  

 med prøve. 8 husholdningsskoler tilbyder efg- køkkenassistentuddannelse.
 For at opnå statsstøtte skal eleven være fyldt 16 år, inden kurset  

 påbegyndes.
 Eleverne kommer fra alle samfundslag og med en naturlig interesse for de  

 fag, som den skole, de vælger, kan tilbyde.
 Uden for den egentlige undervisning har eleverne lejlighed til indbyrdes  

 samvær og med skolens lærere.
 3. Efterskoler .
Der findes i dag 186 efterskoler.
Alle er kostskoler og de tilbyder unge  

 mellem 14 og 18 år en almendannende undervisning.
Minimumsalderskravet anses  

 for opfyldt, hvis eleverne har afsluttet 7. skoleår eller anden dertil  

 svarende undervisning.
Undervisningsministeriet kan i særlige tilfælde, hvor  

 elevens modenhed begrunder det, dispensere fra maximums-aldersgrænsen.
En del efterskoler henvender sig først og fremmest til elever på 9.- 11.  

 klassetrin og på enkelte forudsættes det, at de unge er ude over  

 undervisningspligten.
En del efterskoler kalder sig ungdomsskoler, men  

 adskiller sig ikke indholdsmæssigt fra de øvrige skoler.
Derimod må de ikke  

 forveksles med de kommunale ungdomsskoler, som ikke er kostskoler.
 Den enkelte skole står frit med hensyn til ide og udformning samt hvilket  

 elevklientel den henvender sig til.
Skolerne kan tilbyde de samme prøver som i folkeskolen, både i fag, i  

 grundkursus og udvidet kursus.
Nogle skoler giver kurser i alle  

 prøveforberende fag, andre har kun kurser i et bestemt udvalg af fag.
 Undervisningen er flere steder lagt an på tilvalgsprincippet, og der  

 lægges megen vægt på kreative og praktiske fag, også selv om der ikke er  

 prøver i dem.
 På mange skoler er praktisk arbejde i køkken, hus og have et led i den  

 helhed, som livet på skolen er udtryk for, og eleven må deltage i denne side  

 af skolelivet med samme naturlighed, som han deltager i arbejdet i  

 skolestuen.
 Generelt gælder, at undervisning og fritid danner en helhed, hvorfor der  

 lægges vægt på de udfordringer, eleven møder såvel i undervisningssituationen  

 som i fritiden.
 På de fleste skoler ydes erhvervsvejledning, og der kan iværksættes  

 erhvervspraktik.
De allerfleste elever kommer fra almindelige hjem, hvor forældrene ønsker,  

 at deres dreng/pige skal opleve et udviklende skolemiljø, hvor skolen gennem  

 sin holdning har et grundlag for sin pædagogik.
Ofte ønsker forældrene også,  

 at den unge skal opleve en skoleform, der vil lægge megen vægt på de kreative  

 og praktiske fag ved siden af de traditionelle fag.
 Også de særlige muligheder, der ligger i kostskoleformen for fællesskab  

 mellem elever og lærere, virker tiltrækkende ved valget.
 Størsteparten af eleverne må være elever fra hjem, der søger skolen af  

 egen fri vilje, uden at der er ydre problemer, der tilskynder til et  

 skoleskift.
 Derudover har skolerne gennem årene løst en opgave ved også at hjælpe  

 andre elever med en svagere baggrund til et skoleophold.
 Det kan være unge, som trænger til et skoleskift, fordi de har lidt  

 nederlag i kammeratskabsflokken. (Manglende kammerater, drillet i skolen  

 o.s.v.).
Det kan være unge, som har mangler i undervisningen.
Fik store huller i  

 undervisningen ved skole- eller lærerskift.
Havde svært ved at klare de  

 stillede opgaver.
Blev skoletrætte o.s.v.
 Det kan være unge, som er i en truet situation, måske fordi hjemmet er  

 svagt (skilsmisse, alkoholproblemer, arbejdsløshed, sygdom o.s.v.).
 Eller det kan være unge i 10. eller 11. skoleårgang, der under  

 arbejdsløshed vælger et ophold på efterskole.
 For at kunne hjælpe de her beskrevne svagere elever er det meget  

 nødvendigt, at skolerne har en stor folk, som kan danne det stabile miljø,  

 som kan virke stimulerende og stabiliserende på de andre.
 4. Fælles for de tre skoleformer .
a.
Skolerne har fælles lovgrundlag: Lov nr. 259 af 4. juni 1970 om  

 folkehøjskoler, landbrugsskoler, husholdningsskoler og efterskoler og den  

 dertil knyttede bekendtgørelse nr. 27 af 25. januar  1985 om  

 tilskudsbetingelser m.v.
Skolernes statstilskud reguleres efter lov om  

 statsstøtte til visse private skoler (Undervisningsministeriets  

 bekendtgørelse af 5. januar 1971) og bekendtgørelse nr. 83 af 26. februar  

 1980 om statstilskud til visse private skoler.
b.
Skolerne er private, selvejende institutioner, som selv ansætter deres  

 lærere og andre medarbejdere, tilrettelægger kursusplan og undervisning,  

 optager elever m.v.
De godkendes og er undergivet tilsyn af  

 undervisningsdirektøren for Folkeoplysning, Frie Grundskoler m.v.
c.
Fælles for skolerne er endelig, at de er indrettet som kostskoler.
De  

 kan dog optage hjemmeboende elever til undervisning og samvær, men kun i  

 enkelte undtagelsestilfælde til undervisning alene.
Hvis kostskole-miljøet  

 skal have en positiv virkning kan en skole erfaringsmæssigt højst have ca.  

 10% elever med særlige problemer af social, adfærdsmæssig, psykisk eller  

 anden art.
 5. Samarbejdet mellem social- og sundhedsforvaltningerne og de tre  

  skoleformer.
 For at sikre, at eleven kan få størst muligt udbytte af skoleopholdet, er  

 der en række forhold, der forud for og i forbindelse med henvisning m.v. må  

 være afklaret.
 a) Formål med skoleopholdet .
Social- og sundhedsforvaltningen bør, uanset om et skoleophold er led i en  

 enkeltstående uddannelse og/eller erhvervsplan eller et led i den enkeltes  

 fremtidsplaner, nøje definere og formulere formålet, således at den skole,  

 der udvælges, kan vurdere, om formålet kan forventes opfyldt.
Social- og  

 sundhedsforvaltningen bør ved optagelse på en efterskole i denne forbindelse  

 indhente oplysninger fra barnets hidtidige skole/skoleforvaltningen om  

 barnets hidtidige undervisningsmæssige og sociale forhold og eventuelt drøfte  

 disse med den aktuelle efterskole.
 I øvrigt henvises til socialstyrelsens vejledning nr 4 af 21. november  

 1984, pkt. 29 og 30 om samarbejdet mellem kommunerne og amtskommunerne.
b.
Udvælgelse af skole .
 Ud fra det definerede formål må social- og sundhedsforvaltningen gøre sig  

 bekendt med skolernes tilbud m.v.
 Information kan fås fra:.
Højskolernes Sekretariat, Farvergade 27, opg.
G., 1463 København K., Tlf. (01) 139822.
Efterskolernes Sekretariat, Farvergade 27, opg.
K., 1463 København K., Tlf. (01) 128680.
Husholdnings- og Håndarbejdsskolernes Sekretariat Farvergade 27, opg.
K., 1. sal 1463 København K., Tlf. (01) 111291.
 Når social- og sundhedsforvaltningen i samråd med eleven og/eller  

 forældrene samt skolevæsenet, har fundet den skole som findes bedst egnet til  

 det konkrete formål, bør følgende iagttages inden den endelige beslutning og  

 henvisning.
Den pågældende skole bør have tilstrækkelige og relevante informationer om  

 den, der ønskes henvist, for at kunne tage stilling til, om henvisningens  

 formål vil kunne opfyldes.
Der kan her være tale om oplysninger om  

 skolestandpunkt, adfærd, sociale og familiemæssige forhold, helbredsforhold  

 m.v. samt evt. konkret problembeskrivelse.
Disse oplysninger bør kun  

 videregives med elevens/forældrenes samtykke.
Den pågældende, der ønskes henvist, bør have lejlighed til alene, sammen  

 med forældrene, værge eller evt. sagsbehandleren, at besøge skolen for at  

 kunne orientere sig.
Kan det ikke lade sig gøre, må vedkommende have en  

 grundig orientering om forholdene.
 Det er meget vigtigt, at optagelse på skolen sker efter princippet tilbud  

 og accept.
Den enkelte skole afgør selv om den ønsker at optage en elev, hvad enten  

 eleven er henvist af en offentlig myndighed eller ej.
Ingen bestemmelse  

 forhindrer en elev i at forlade et kursus eller en skole i at bortvise en  

 elev, hvis forholdene nødvendiggør en afbrydelse.
 c) Optagelse på skolen .
 I forbindelse med den konkrete optagelse må der mellem social- og  

 sundhedsforvaltningen og skolen træffes aftale om betaling, herunder om  

 eventuelle særlige ydelser som udgifter til vask, leje af sengetøj, rejser,  

 materialer m.v.
 Der bør - især hvis den pågældende er under 18 år - træffes aftale om  

 udbetaling af lommepenge eller et beløb til personlige fornødenheder.
 Vejledende retningslinier for størrelsen af lommepenge, beklædningstilskud  

 m.v. fremgår af socialstyrelsens årlige udmelding herom, senest vejledning  

 nr. 1 af 15. april 1986.
Taksterne reguleres hvert år under hensyn til den almindelige  

 prisudvikling.
Det vil i den forbindelse være hensigtsmæssigt, at social- og  

 sundhedsforvaltningen sikrer, at den pågældende har tilstrækkelig beklædning,  

 fodtøj og skiftetøj til hele opholdets varighed.
 Endvidere bør der, såfremt skolen skal påtage sig andre opgaver eller  

 afholde andre udgifter, end skolen har over for øvrige elever, indgås aftale  

 herom i forbindelse med elevers optagelse på skolen.
 Det skal endvidere fremhæves, at skolens personale ikke kan påtage sig  

 opgaver, der meget væsentligt adskiller sig fra de opgaver, de ikke-henviste  

 elever medfører, og man må derfor i almindelighed afstå fra at henvise  

 elever, der er så belastede af social- og/eller helbredsmæssige årsager, at  

 deres ophold kun kan gennemføres ved en personaleindsats, skolen ikke kan  

 tilvejebringe.
Det anbefales desuden, at der ved optagelsen tages stilling til de  

 økonomiske spørgsmål, der kan opstå i tilfælde af utidig afbrydelse af  

 opholdet.
På efterskoleområdet gælder, at mange skoler kræver fra 4 - 6 ugers  

 betaling af forældrene/socialforvaltningen udover det antal hele uger, eleven  

 er på skolen.
Der gives ikke stats- og kommunestøtte til den ekstrabetaling,  

 der ofte vil være på mellem 2.500 og 4.000 kr.
Det bør derfor i forbindelse  

 med optagelse ved aftale så vidt muligt præciseres, om disse udgifter skal  

 afholdes af forældrene eller af social- og sundhedsforvaltningen.
Skolerne må  

 med henblik herpå orientere social- og sundhedsforvaltningen om den  

 betalingspraksis, man følger ved utidig afbrydelse.
Såfremt  

 hjælpeforanstaltningen er iværksat med hjemmel i § 33, stk. 1, nr. 3, jfr. §  

 66, stk. 2, er det dog altid social- og sundhedsforvaltningen, der afholder  

 udgiften.
 d) Social- og sundhedsforvaltningens stillingtagen til forslag fra  andre  

 myndigheder.
Ofte vil forslag om henvisning til skoleophold komme udefra, f.eks. fra  

 sygehuse, kriminalforsorgen, behandlingsinstitutioner for narkotika- og  

 alkoholmisbrugere, arbejdsformidlingen, erhvervsvejledningen, Dansk  

 Flygtningehjælp, Grønlandsministeriet m.v.
Nogle af disse instanser har selv  

 bevillinger til at betale skoleopholdet.
I forbindelse med tilvejebringelse  

 af beslutningsgrundlag for ydelse efter bistandsloven må social- og  

 sundhedsforvaltningen selv forestå den forannævnte afklaring, information,  

 udvælgelse m.v. eller sikre, at den indstillende myndighed har  

 foretaget/foretager dette efter de her foreslåede retningslinier.
Det vil være hensigtsmæssigt for skolerne, at der etableres et tæt  

 samarbejde, ikke alene med social- og sundhedsforvaltningerne, men også med  

 disse andre henvisende myndigheder, hvorfor relevante oplysninger om elevens  

 forhold bør tilgå skolerne fra de respektive myndigheder.
Dette kræver i  

 almindelighed, at eleven har givet samtykke til, at der udveksles  

 oplysninger.
 e) Efter skoleopholdet .
 Hvor skoleopholdet er mere end en enkeltstående foranstaltning, bør  

 sagsbehandleren i rimelig tid inden opholdets afslutning sammen med den unge  

 og skolens leder drøfte den videre planlægning.
 Det skal i denne forbindelse fremhæves, at skolens personale normalt kun  

 kan udtale sig om den kundskabsmæssige fremgang og de iagttagelser om  

 pågældendes forhold, et pædagogisk uddannet personale kan vurdere.
 Det skal endvidere fremhæves, at skolens personale ikke kan påtage sig  

 opgaver, der meget væsentligt adskiller sig fra de opgaver, de ikke-henviste  

 elever medfører, og man må derfor i almindelighed afstå fra at henvise  

 elever, der er så belastede af social- og/eller helbredsmæssige årsager, at  

 deres ophold kun kan gennemføres ved en personaleindsats, skolen ikke kan  

 tilvejebringe.
 Endelig bemærkes, at det ikke kan forventes, at skolernes personale kan  

 påtage sig »efterarbejde« i form af tilsyn med og hjælp til elever,  

 der er gået ud af skolen.
 f) Almindelige regler .
 Det må være en naturlig ting, at henviste elever indgår på skolen på lige  

 fod med andre elever, og at de derfor må indordne sig den enkelte skoles  

 regler, husorden m.v.
Der kan dog være særlige forhold, hvor den enkelte henviste elevs forhold  

 tilsiger en vis særstilling, som bør være nøje aftalt med skolen forud.
Det  

 kan f.eks. være spørgsmålet om hjemrejser i ferier, week-ends m.v., særlig  

 betaling for tjenesteydelser (tøjvask m.v.), som ikke-henviste elever selv  

 klarer, men som den enkelte henviste f.eks. på grund af helbredsforhold ikke  

 kan magte.
Endvidere kan der være spørgsmålet om aftale om, at skolens  

 personale i et vist omfang er handicappede behjælpelige med fremskaffelse af  

 og tilsyn med indtagelse af nødvendig medicin.
