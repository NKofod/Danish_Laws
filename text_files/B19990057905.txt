Bekendtgørelse om diplomuddannelse i  

 journalistik I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v. som ændret ved lov nr. 1050 af 23. december  

 1998, fastsættes:
Kapitel 1 Uddannelsens formål, udbud og  

 adgangsforudsætninger § 1. Diplomuddannelsen i journalistik har til  

 formål at kvalificere den studerende til at kunne løse  

 journalistiske opgaver inden for det fagområde, som den studerende  

 tidligere har uddannet sig i.
Stk. 2. Det er uddannelsens mål, at den  

 studerende 1)	tilegner sig viden om de teorier og arbejdsmetoder, der knytter sig  

 til formidling i informationsmedier og massemedier, og om massemediernes  

 nyhedskriterier og produktionsvilkår, 2)	opnår praktiske færdigheder i fremstilling af  

 journalistiske produkter fra idéfase, research og formidling til  

 redigering og færdig præsentation, 3)	opnår forståelse for at vurdere og analysere  

 medieprodukter med inddragelse af indholdsmæssige, etiske, sproglige og  

 æstetiske aspekter, 4)	opnår indsigt i internationale medieforhold og  

 udviklingstendenser, 5)	opnår indsigt i samspillet mellem forskellige kulturformer  

 og 6)	opnår færdigheder i at omsætte egen faglig metode  

 og viden til kvalificeret journalistik og indsigt i mulighederne for en  

 kvalitativ udvikling af mediernes dækning af svært  

 tilgængeligt stof.
 § 2. Uddannelsen udbydes ved Danmarks  

 Journalisthøjskole.
 Stk. 2. Undervisningsministeren kan godkende, at uddannelsen  

 udbydes ved andre institutioner.
 § 3. Adgang til uddannelsen har ansøgere,  

 der har gennemført en videregående uddannelse af minimum 3  

 års varighed samt har bestået en optagelsesprøve ved  

 Danmarks Journalisthøjskole.
 Stk. 2. Ansøgeren skal endvidere efter den  

 adgangsgivende uddannelse have mindst 2 års relevant erhvervserfaring  

 inden for sit fag.
 Stk. 3. Ansøgere, der har bestået  

 tillægsuddannelsen ved Danmarks Journalisthøjskole, jf.  

 bekendtgørelse nr. 112 af 26. marts 1985, kan optages på  

 uddannelsens 2. semester.
 Stk. 4. Overstiger antallet af kvalificerede ansøgere  

 antallet af uddannelsespladser, benyttes udvælgelseskriterier, som  

 sikrer, at der blandt de studerende er repræsentanter for flere  

 uddannelsesområder.
 § 4. Institutionen kan give adgang til uddannelsen  

 for ansøgere, der ikke opfylder forudsætningerne i § 3,  

 stk. 1, men som skønnes at have de nødvendige  

 forudsætninger for at kunne gennemføre uddannelsen, eventuelt  

 ved nærmere af institutionen fastsat supplering inden uddannelsen  

 påbegyndes.
 § 5. Institutionen fastsætter det antal  

 ansøgere, der kan optages på uddannelsen.
Kapitel 2 Uddannelsens struktur, varighed og indhold § 6. Uddannelsen er en videregående  

 deltidsuddannelse, der udbydes som åben uddannelse.
 Stk. 2. Uddannelsen har et omfang, der svarer til et års  

 heltidsuddannelse (et årsværk). Et årsværk er en  

 fuldtidsstuderendes arbejde i ét år.
 Stk. 3. Uddannelsen tilrettelægges som et  

 deltidsstudium, men kan også tilrettelægges som  

 heltidsundervisning efter bestemmelserne herom i lov om åben  

 uddannelse, § 2, stk. 5.
Stk. 4. Uddannelsen skal være afsluttet senest 4  

 år efter studiestart.
Institutionen kan dispensere herfra.
§ 7. Uddannelsen er opbygget af et antal  

 studieenheder, der omfatter medieteoretiske, sprogteoretiske og  

 journalistiske fag og projektarbejde, hvor den studerende integrerer teorier  

 og metoder med praksis.
Uddannelsen består af to dele.
Hver del har et  

 omfang, der svarer til 0,5 årsværk.
 § 8. Uddannelsens fagudbud omfatter:
1)	3 kommunikationsteoretiske fag a)	Mediekundskab, b)	Pressejura og etik og c)	Sprog i medierne.
2)	3 journalistiske metodefag a)	Journalistisk idéudvikling, research og analyse, b)	Journalistisk formidling og c)	Præsentationsteknik.
 Stk. 2. Undervisningen omfatter både trykte og  

 elektroniske medier.
 Stk. 3. Uddannelsens nærmere indhold og  

 tilrettelæggelse beskrives i en studieordning, jf. § 12.
§ 9. Der afholdes eksamen som afslutning på  

 hver del.
Uddannelsens 2. del afsluttes med en skriftlig projektopgave og en  

 mundtlig prøve, der tager udgangspunkt i projektopgaven.  

 Projektarbejdet skal have et omfang svarende til minimum 8 uger.
Regler herom  

 fastsættes i studieordningen.
 § 10. Den, der har gennemført uddannelsen,  

 har ret til at anvende betegnelsen diplom i journalistik.
Kapitel 3 Eksamen m.v.
 § 11. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet samt bekendtgørelse om  

 karakterskala og anden bedømmelse.
Kapitel 4 Andre regler § 12. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
 1)	Adgangsforudsætninger, jf. § 3.
 2)	Mål for og indhold af de enkelte fag.
 3)	Omfanget af fag og øvrige studieelementer opgjort i  

 brøkdele af årsværk.
 4)	Hvilke fag der er obligatoriske, og hvilke fag der er valgfri.
 5)	Eventuelle særlige krav til undervisnings- og arbejdsformer,  

 herunder hvor mange studieenheder, der anvendes på skriftlige  

 arbejder.
 6)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra regler i studieordningen, der alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformanden, jf. bekendtgørelse om censorinstitutionen for visse  

 videregående uddannelser under Undervisningsministeriet.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer af studieordningen fastsættes  

 overgangsregler i studieordningen.
 Stk. 7. Studieordningen og ændringer af studieordningen  

 sendes til orientering til censorerne og Undervisningsministeriet.
 § 13. Institutionen kan i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en dansk eller udenlandsk  

 videregående uddannelsesinstitution træder i stedet for  

 uddannelseselementer, der er omfattet af denne bekendtgørelse.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 14. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde, der er nævnt i § 3, stk. 1 og 4, § 4,  

 § 5, § 6, stk. 4, og § 13.
§ 15. Klager over institutionens afgørelser  

 i henhold til denne bekendtgørelse kan, når klagen  

 vedrører retlige spørgsmål, indbringes for  

 Undervisningsministeriet.
Klagen indgives til institutionen, der videresender  

 klagen til Undervisningsministeriet ledsaget af en udtalelse.
Institutionen  

 giver klageren lejlighed til inden for en frist af 1 uge at kommentere  

 udtalelsen.
Kommentarer medsendes til Undervisningsministeriet.
 Stk. 2. Fristen for indgivelse af klage er 2 uger fra den dag,  

 afgørelsen er meddelt den pågældende.
 § 16. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
 § 17. Bekendtgørelsen træder i kraft  

 den 1. august 1999.
 Stk. 2. Bekendtgørelse nr. 112 af 26. marts 1985 om  

 tillægsuddannelse ved Danmarks Journalisthøjskole  

 ophæves.
 Stk. 3. Institutionen fastsætter nærmere regler  

 for studerende, der er begyndt på tillægsuddannelsen før  

 den 1. september 1998, og afgør, hvornår der sidste gang  

 afholdes prøver efter de hidtidige regler.
