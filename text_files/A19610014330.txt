 VI FREDERIK DEN NIENDE, af Guds Nåde Konge af Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadsfæstet følgende lov:
 § 1.  Handelsministeren bemyndiges til efter  

 forhandling med finansministeren at godkende oprettelsen af et  

 skibsfinansieringsinstut.
 Stk. 2.  Instituttets navn og vedtægter skal godkendes  

 af handelsministeren.
 Stk. 3.  Uanset bestemmelserne i § 9, stk. 5, i lov om  

 banker, jfr, lovbekendtgørelse nr. 169 af 15. juni 1956, kan direktører,  

 vicedirektører og underdirektører i en bank have sæde i instituttets styrelse  

 eller repræsentantskab.
§ 2.  Det godkendte finansieringsinstitut kan udstede  

 ustemplede kasseobligationer lydende på navn eller ihændehaver.
Transporter  

 på de af instituttet udstedte obligationer er ligeledes stempelfrie.
 Stk. 2.  Transporter til instituttet på skibspantebreve  

 udstedet til sikkerhed for lån, der i forbindelse med fondens etablering  

 endeligt overtages fra en dansk bank, er stempelfri, såfremt transporten  

 finder sted inden 2 år fra lovens ikrafttræden.
 § 3.  De til instituttet af låntagerne udstedte  

 skylderklæringer tjener til sikkerhed for instituttets forpligtelser.  

 Skylderklæringerne skal være udstedt på sådanne vilkår, at ydelserne i  

 henhold til dem gennemsnitligt vil afgive fornøden dækning for instituttets  

 løbende forpligtelser.
§ 4.  Handelsministeren udnævner en tilsynsførende ved  

 instituttet.
Denne skal påse, at bestemmelserne i denne lov og i instituttets  

 vedtægter overholdes, og at hensynet til kasseobligationernes sikkerhed  

 tilbørligt iagttages af ledelsen.
 Stk. 2.  Instituttets ledelse er pligtig at meddele den  

 tilsynsførende enhver oplysning, som affordres ledelsen angående instituttets  

 forhold.
 § 5.  Nærmere regler til gennemførelsen af denne lovs  

 bestemmelser kan fastsættes af handelsministeren.
§ 6.  Denne lov træder i kraft den 15. maj 1961 Givet på Christiansborg Slot, den 17.  

 maj 1961.
 Under Vor Kongelige Hånd og Segl.
 FREDERIK R.
