Kendelse fra Pressenævnet i sag nr.  

 85/1999 Et ægtepar [ML og BL] har ved advokat Lasse A.  

 Søndergaard Christensen klaget til Pressenævnet over artikler  

 bragt i KIG IND, nr. 22, den 3. juni 1999 og nr. 25, den 24. juni 1999, idet  

 de mener, at god presseskik er tilsidesat.
Bladet bragte på forsiden af nr. 22, dækkende  

 ca. halvdelen af siden, et billede af hver af klagerne.
Under billedet af  

 hed det: "Alkohol-rygter". Under billedet af [BL] hed det:  

 "Skilsmisse-rygter". I en "stjerne" stod: "ALT om [BL]s dilemma" og  

 Hovedoverskriften på siden var "HETZ mod [ML]". Nedenunder hed det:
"[BL]: Nu må det stoppe [ML]: Kobberbryllup næste år".
På side 6 i bladet blev bragt et stort billede af  

 I en stjerne hedder det "[ML] og [BL] fortæller" og i en  

 billedtekst hedder det: "[ML] afviser blankt over for KIG IND, at [BL]s stop  

 i FCK skyldes knas i ægteskabet.
Sammen med børnene [RL] og [NL]  

 følte de sig forfulgt og fandt ikke lykken i Danmark." Artiklens overskrift lød: "Derfor er det slut: HETZ  

 MOD FAMILIEN".
 Artiklen havde følgende indhold:
"Nej, vi skal ikke skilles.
Vi fejrer kobberbryllup til  

 næste år, lød det fra [ML], da KIG IND møder hende  

 på privatadressen på Rungsted Strandvej.
 Dermed fik hun sat et eftertrykkeligt punktum for et af de  

 vedvarende rygter, der siger, at [BL]s farvel til først landsholdet og  

 Chelsea og nu   efter bare seks måneder   FCK kan tilskrives knas i  

 ægteskabet. Årsagen er snarere, at familien   heller   ikke  

 trives i Danmark.
Da bomben sprang, lød begrundelsen, at [BL]  

 stoppede i FCK af "private årsager". Kilder siger til KIG IND, at  

 årsagen er, at [ML] og børnene har været genstand for en  

 decideret hetz, og at [ML] ikke længere vil være skydeskive for  

 professionelle fiaskoer.
Og igen har [BL] fulgt [ML] og prioriteret  

 familien højest.
I DRs interview bekræftede [BL], at han  

 føler sig forfulgt:
- Lige fra jeg kom til Danmark, oplevede jeg de  

 første rygter.
Det første var, at [ML] og jeg skulle skilles.  

 Det andet var, at min far var døden nær af kræft, og det  

 tredje og værste var, at min kone skulle være alkoholiker.
Ingen  

 af dem passer.
Og nu må det stoppe.
 Direkte adspurgt ønsker [ML] ikke at kommentere  

 familiens trivsel, men benægter heller ikke, at der er noget om  

 snakken.
Paradoksalt nok var det netop på grund af familien,  

 at fodboldgeniet og hans handlekraftige kone sagde farvel til Chelsea og  

 England efter blot tre måneder.
Parrets søn, [NL], græd  

 hver dag og kunne slet ikke finde sig til rette i det engelske.
Det kunne  

 ikke bære.
Han kvittede karrieren i udlandet og lagde an til en  

 stille hverdag med familien i Danmark.
Men det blev hverken til succes i FCK  

 eller familielykke i fædrelandet.
Familien har flere gange oplevet at  

 blive chikaneret på offentlig vej.
Opholdet i Danmark er indtil videre blevet et stort  

 straffespark.
Om fremtiden vil bringe mål i familien [L]s favør  

 er uvist.
Sidste år købte [ML] og [BL] hus i Sydfrankrig,  

 så nu vil tiden vise, hvor grønsværen er grønnest  

 for [BL] og hans familie." Bladet bragte i nr. 25 på forsiden et mindre billede  

 af [BL] med følgende tekst "Ekspert om [L]: Børnene lider".
På side 20 bragtes et billede af klagerne samt et  

 billede af deres børn.
Endvidere bragtes et billede af psykolog  

  Jannie  Helle.
 Denne artikel havde følgende indhold:
 "Psykolog og læge  Jannie  Helle mener ikke, at det  

 hjælper [BL]s børn at flytte igen og igen.
 - Hvis børnene mistrives, bør man  

 måske overveje, hvorfor de gør det? Det er hårdt for  

 børn at blive flyttet rundt, siger læge og psykolog  Jannie  

  Helle.
[BL] ændrede planer igen.
Han pakker endnu en gang  

 fru [ML] og børnene, [NL], 10 og [RL] på 5 år, i  

 sportstasken for denne gang at starte et nyt liv i Ajax Amsterdam. [BL]s  

 flakken rundt sker gang på gang under påskud af hensynet til  

 børnene, men om det er børnene eller [BL]s karriere   eller  

 begge dele   der mistrives, er svært at blive klog på.
Faktum er  

 dog som regel, at [BL] tager konsekvensen og forsøger sig i en ny klub  

 i et nyt land.
Ajax Amsterdam har tidligere været inde i billedet,  

 men den hollandske klub blev i sin tid vraget, fordi de [L]ske børn  

 ville få for langt til skole.
Valget faldt i stedet på Chelsea,  

 men her viste problemet sig hurtigt at være, at 10-årige [NL] var  

 ked af forholdene og dagligt kom grædende hjem fra skole.
 Efter at have været et smut omkring Danmark, hvor  

 det heller ikke gik, giver [BL] nu børnene en ny chance ved alligevel  

 at forsøge sig i Ajax Amsterdam.
 - Børnene glæder sig og spørger  

 jævnligt, hvornår de skal af sted, fortæller deres far, som  

 tilsyneladende er meget følsom overfor, at børnene ikke er  

 glade.
 Men  Jannie  Helle tvivler på, at det tjener  

 børnene bedst at flytte.
- De rammer, der skaber tryghed for dem, bliver hele tiden  

 rykket op.
Det er svært at skabe relationer til kammerater, og det er  

 meget belastende.
For børn i den situation bliver det meget  

 afgørende, hvilken kontakt de har til forældrene.
Er der en  

 nær kontakt, og har børnene selvtillid nok, hjælper det  

 dem.
Men [BL] har jo et krævende job, og han bør nok se på  

 sin karriere kontra børnenes tarv, og børnenes tarv er ikke at  

 blive flyttet rundt.
Når de siger, de glæder sig, er det fordi,  

 børn er meget loyale og bakker deres forældre op, men de  

 undertrykker deres følelser, børn bliver kede af det og lider  

 savn.
På længere sigt kan det blive svært for dem at skabe  

 følelsesmæssige relationer, siger  Jannie  Helle." Klagerne har vedrørende artiklen i nr. 22  

 anført, at artiklen fremstår, som om klagerne har udtalt sig til  

 bladet i et interview, hvilket imidlertid ikke er tilfældet.
Der er  

 derimod tale om, at journalisten gentagne gange havde søgt at kontakte  

 på privatadressen via porttelefon.
Klageren afviste gang på  

 gang at lade sig interviewe og at besvare spørgsmål, men da  

 journalisten for tredje gang på samme dag ringede til klageren over  

 porttelefonen tilkendegav klageren i kort form, at klagerne ikke skal  

 skilles, og at de har kobberbryllup næste år.
Det er derfor  

 ukorrekt, når det angives, at bladet mødte klageren "på  

 privatadressen på Rungsted Strandvej".
 Klagerne har videre anført, at bladet ikke har  

 udvist kritik over for en påstået kilde, ikke har  

 undersøgt rigtigheden eller holdbarheden af kildens udsagn og ikke har  

 foreholdt klageren udsagnet.
Klagerne har herudover anført, at der er sket en  

 videregivelse eller offentliggørelse af   urigtige   oplysninger om  

 forhold, som er private, og at dette er i strid med god presseskik.
Endvidere  

 er der ikke tale om oplysninger af almen interesse.
 Klagerne har i den forbindelse yderligere anført,  

 at den journalistiske form er i strid med god presseskik, idet klagerne  

 bliver sat i den umulige situation, at de er nødt til at benægte  

 alt, for ikke at fremstå, som om de bekræfter udsagn eller  

 lignende.
 Klagerne har desuden anført, at det er en helt  

 uantagelig form for journalistik at forfølge klagerne ved gentagne  

 gange forgæves at forsøge at komme i kontakt med klagerne ved  

 vedblivende at ringe på klagernes private porttelefon.
Klagerne har vedrørende artiklen i nr. 25  

 nærmere anført, at det ikke   som anført af bladet - er  

 "en uskyldig oplysning", at klagernes søn var ked af forholdene og  

 dagligt kom grædende hjem fra skole.
Dette er en særdeles  

 personlig og ubehagelig oplysning at få trykt.
I øvrigt  

 fremstår artiklen som vedrørende klagernes konkrete forhold,  

 idet [BL]s navn er nævnt knap 10 gange i det lille tekststykke.
 Klagerne har endelig anmodet om størst mulig  

 hensyntagen til klagerne, herunder at klagerne anonymiseres ved nævnets  

 sagsbehandling og offentliggørelse af en kendelse.
Bladet har i en udtalelse anført, at en af bladets  

 journalister henvendte sig på klagernes bopæl med henblik  

 på at forsøge at få et kort interview om baggrunden for  

 ophævelse af sin kontrakt med FC København.
Den personlige  

 henvendelse skyldtes, at klagerne har hemmeligt telefonnummer. [ML]  

 ønskede ikke at udtale sig herom, og hendes mand var ikke hjemme, og  

 derefter sluttede samtalen.
Bladet har videre anført, at journalisten ringede  

 på igen, idet hun havde glemt at konfrontere [ML] med de gentagne  

 rygter om, at parret skulle skilles.
Hertil svarede [ML]   som citeret i  

 bladet   "Nej, vi skal ikke skilles.
Vi har kobberbryllup næste  

 år." Bladet har herudover anført, at baggrunden for, at  

 journalisten senere på dagen på ny rettede henvendelse på  

 adressen var, at journalisten i mellemtiden havde hørt yderligere  

 oplysninger, som man ønskede en kommentar til. [ML] svarede, at hun  

 ikke ville udtale sig og i øvrigt ikke ønskede at medvirke i et  

 ugeblad som KIG IND, der alligevel skriver, hvad man har lyst til. [ML] sagde  

 imidlertid på intet tidspunkt under samtalerne, at hun ikke  

 ønskede at blive forstyrret eller ikke ønskede at blive citeret  

 for sine udtalelser.
Bladet har desuden anført, at det tydeligt  

 fremgår af artiklen, at [ML]s udtalelser er begrænset til  

 sætningen om, at parret ikke skal skilles, at man fejrer kobberbryllup  

 til næste år.
Bladet har derfor afvist, at det for læseren  

 fremstår, som om hele artiklen består af et interview med  

 klageren.
 Bladet har vedrørende udtalelserne af [BL]  

 anført, at det udtrykkeligt fremgår af artiklen, at  

 oplysningerne om yderligere rygter og familien stammer direkte fra det  

 interview, [BL] gav Danmarks Radio.
Bladet har vedrørende oplysningen om, at [ML] ikke  

 ville afvise, at familien følte sig dårligt behandlet,  

 anført, at [ML] ikke ville kommentere disse oplysninger.
Da hun  

 på den anden side heller ikke afviste, at familien følte sig  

 dårligt behandlet, er artiklens gengivelse af denne del af samtalen  

 ligeledes korrekt.
 Bladet har vedrørende den resterende del af  

 artiklen anført, at denne blot er en opsummering af tidligere ofte  

 forekommende, ofte gentagne og almindeligt kendte oplysninger  

 vedrørende [BL]s ophævelse af kontrakten med Chelsea og  

 efterfølgende med FC København.
 Bladet har vedrørende artiklen i nr. 25  

 anført, at der i artiklen refereres til de allerede kendte og flere  

 gange omtalte og korrekte oplysninger vedrørende forløbet af  

 fodboldkarriere, og at oplysningerne omkring parrets søn   der  

 stammer fra en kilde med forbindelse til klagernes familie   er en ganske  

 uskyldig oplysning, som er bragt i sammenhæng med øvrige  

 oplysninger omkring familiens problemer med at finde sig til rette i det  

 engelske.
 Bladet har i den forbindelse yderligere anført, at  

 hele artiklen fremtræder tydeligt som værende en fagkyndigs  

 vurdering af klagernes børns vilkår i forbindelse med de mange  

 flytninger, som er et resultat af [BL]s karriere, men artiklen er holdt i en  

 meget neutral tone og indeholder i realiteten blot en vurdering af, hvorvidt  

 børn tager skade af ofte at skifte bopæl og skole med klagernes  

 situation som et eksempel herpå.
 Bladet har endelig protesteret mod klagernes ønske  

 om anonymisering i forbindelse med offentliggørelse af en eventuel  

 kendelse.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet har ikke mulighed for at foranstalte en  

 bevisførelse om hændelsesforløbet i forbindelse med  

 tilblivelsen af bladets artikel den 3. juni 1999, men Pressenævnet  

 lægger i overensstemmelse med bladets oplysninger til grund, at bladet  

 var bekendt med, at klageren [ML] ikke ønskede at kommentere bladets  

 oplysninger om familiens påståede dårlige trivsel.
 Pressenævnet finder, at bladet hurtigere end sket  

 burde have accepteret, at [ML] ikke ønskede at udtale sig om klagernes  

 forhold.
 På denne baggrund er det i strid med god presseskik,  

at bladet   efter at have konstateret, at [ML] ikke ønskede at  

 kommentere oplysningerne   anførte, at hun ikke benægtede, at  

 der var noget om snakken, og at det af artiklen fremstår, som om  

 klagerne har udtalt sig til bladet i et interview på deres bopæl,  

 selv om dette ikke er tilfældet.
Der skal udvises hensynsfuldhed og takt ved omtale af  

 børn.
Pressenævnet finder, at også videregivelsen af  

 oplysningerne om børnenes påståede dårlige trivsel  

 er i strid med god presseskik.
Det er i den forbindelse uden betydning, at  

 klagerne er kendte i offentligheden.
 Pressenævnet udtaler derfor sin alvorlige kritik af  

 KIG IND.
 I medfør af medieansvarslovens § 49  

 pålægges det herefter den ansvarshavende redaktør af KIG  

 IND at offentliggøre følgende:
 "Kendelse fra Pressenævnet.
 KIG IND bragte i nr. 22 og nr. 25 omtale af [ML] og  

 flytning fra Danmark til Holland i forbindelse med [BL]s skift til den  

 hollandske klub Ajax.
 [ML] og [BL] har klaget herover til Pressenævnet,  

 idet de anser god presseskik for tilsidesat i forbindelse med bladets  

 artikler.
 Pressenævnet har i anledning af klagen udtalt, at  

 nævnet ikke har mulighed for at foranstalte en bevisførelse om  

 hændelsesforløbet i forbindelse med tilblivelsen af bladets  

 artikel den 3. juni 1999, men Pressenævnet lægger i  

 overensstemmelse med bladets oplysninger til grund, at bladet var bekendt  

 med, at klageren [ML] ikke ønskede at kommentere bladets oplysninger  

 om familiens påståede dårlige trivsel.
 Pressenævnet finder, at bladet hurtigere end sket  

 burde have accepteret, at [ML] ikke ønskede at udtale sig om klagernes  

 forhold.
 På denne baggrund er det i strid med god  

 presseskik, at bladet   efter at have konstateret, at [ML] ikke  

 ønskede at kommentere oplysningerne   anførte, at hun ikke  

 benægtede, at der var noget om snakken, og at det af artiklen  

 fremstår, som om klagerne har udtalt sig til bladet i et interview  

 på deres bopæl, selv om dette ikke er tilfældet.
Der skal udvises hensynsfuldhed og takt ved omtale af  

 børn.
Pressenævnet finder, at også videregivelsen af  

 oplysningerne om børnenes påståede dårlige trivsel  

 er i strid med god presseskik.
Det er i den forbindelse uden betydning, at  

 klagerne er kendte i offentligheden.
 Pressenævnet udtaler derfor sin alvorlige kritik af  

 KIG IND.
 København, den 1. september 1999.
Per Sørensen, Finn Rowold, Ulrik Holmstrup og  

 Preben Sørensen." Afsagt den 1. september 1999.
