Skattefri ombytning af aktier i Rentokil  

 Initial Plc. med aktier i nystiftetselskab Told- og Skattestyrelsen har meddelt tilladelse  

 til, at en påtænkt ombytning af aktierne i Rentokil Initial Plc. med aktier i  

 et nystiftet selskab, kaldet NewCo, kan gennemføres skattefrit i medfør af  

 aktieavancebeskatningslovens § 13, stk. 1 og 2.
Rentokil Initial Plc. er børsnoteret i  

 Storbritannien på London Stock Exchange.
Selskabet er stiftet 1. oktober 1927  

 og er registreret hos selskabsmyndighederne i Storbritannien under  

 registreringsnummer  

 224814 og med adressen Felcourt, East Grinstead, West Sussex, RH19 2JY,  

 Storbritannien.
 Told- og Skattestyrelsen gav i 2000 tilladelse  

 til, at de danske aktionærer i Ratin A/S skattefrit kunne ombytte deres  

 aktier  

 i Ratin A/S til aktier i Rentokil.
 Det er planlagt, at alle eksisterende aktier i  

 Rentokil ombyttes med aktier i et nystiftet selskab (NewCo). Navnet på det  

 nystiftede selskab er ikke fastlagt endnu.
For hver aktie i Rentokil udstedes en aktie i  

 NewCo.
Der vil blive udstedt aktier i NewCo nøjagtigt svarende til antallet  

 af  

 aktier i Rentokil og størrelsen af aktiekapitalen i Rentokil.
Det  

 eksisterende  

 selskab Rentokil bliver ved ombytningen et 100% ejet datterselskab af NewCo.
Aktieombytningen gennemføres således, at der  

 udelukkende udstedes aktier i NewCo som vederlag for aktierne i det  

 eksisterende selskab.
Der vil således ikke blive udbetalt noget kontantbeløb  

 til nogen aktionær i forbindelse med aktieombytningen.
 Det foreslås, at samtlige udstedte aktier i  

 Rentokil mortificeres i overensstemmelse med § 425 i den engelske  

 aktieselskabslov  

 af 1985, hvor NewCo til gengæld vil udstede egne aktier til de tidligere  

 aktionærer i Rentokil i forhold til deres aktiebeholdning i Rentokil i  

 forholdet 1:1.
Rentokil kapitaliserer den reservebeholdning, der  

 opstår i forbindelse med mortificeringen, og udsteder nye aktier, der  

 krediteres som fuldt indbetalte, til NewCo.
Som følge heraf bliver Rentokil  

 et  

 100% ejet datterselskab af NewCo, der bliver et selskab, der ejes af de  

 tidligere aktionærer i Rentokil.
NewCo noteres på London Stock Exchange.
 Det foreslås, at NewCo derefter gennemfører en af  

 retten godkendt kapitalnedsættelse (i henhold til §§ 135-137 i den engelske  

 aktieselskabslov af 1985) ved at reducere den nominelle værdi af selskabets  

 aktier.
Etableringen af NewCo er begrundet i, at  

 gennemførelsen af visse ændringer i de internationale regnskabsstandarder  

 (International Accounting Standards (IAS)), som har virkning fra og med 1.  

 januar 2005, indebærer en væsentlig reduktion i de reserver, som Rentokil har  

 til rådighed til udlodning.
Indførslen af internationale regnskabsstandarder  

 (IAS), i særdeleshed IAS 19 (medarbejdergoder) og IAS 39 (finansielle  

 instrumenter: anerkendelse og opgørelse) og visse umiddelbart  

 forestående/nylige  

 ændringer i UK GAAP, især indførslen af FRS 17 (pensioner) og UITF Abstract  

 38  

 (regnskabsmæssig opgørelse af medarbejderaktieordninger) vil sandsynligvis  

 have  

 indflydelse på Rentokils frie reserver og således, at Rentokils evne til at  

 udlodde dividende (og købe egne aktier) i fremtiden vil blive reduceret.
Hvis  

 Rentokil-koncernen forøger de frie reserver, vil denne indflydelse blive  

 mindre.
Det er af væsentlig betydning for Rentokil, at  

 selskabet til enhver tid har reserver til rådighed til anvendelse til  

 udlodning.
Etableringen af NewCo vil muliggøre, at der kan tilvejebringes  

 reserver,  

 som kan anvendes til udlodning af NewCo.
 Efter at NewCo er etableret og aktieombytningen er  

 gennemført, vil NewCo gennemføre kapitalnedsættelse med henblik på at  

 tilvejebringe reserver i det nye selskab, hvilke reserver kan anvendes til  

 udlodning.
 Årsagen til, at det er nødvendigt at oprette NewCo  

 (og årsagen til, at det er NewCo og ikke Rentokil, der skal nedsætte  

 aktiekapitalen) er, at retten ikke vil godkende en kapitalnedsættelse,  

 medmindre  

 det godtgøres, at bl.a. selskabets kreditorer ikke stilles ringere eller at  

 der  

 sker en passende beskyttelse af kreditorerne ved kapitalnedsættelsen.
I denne henseende opnår retten sædvanligvis  

 sikkerhed ved som betingelse for godkendelse af kapitalnedsættelsen at  

 afkræve  

 selskabet et tilsagn om, at det ikke foretager udlodning i forbindelse med  

 kapitalnedsættelsen, før de kreditorer, som selskabet har på tidspunktet for  

 kapitalnedsættelsen,  

 har fået fuld dækning af deres krav eller har givet samtykke til udlodningen.  

 Rentokil har og vil på tidspunktet for den påtænkte kapitalnedsættelse have  

 et  

 antal kreditorer.
NewCo har sandsynligvis ingen kreditorer på tidspunktet for  

 kapitalnedsættelsen.
Det er derfor lettere at gennemføre kapitalnedsættelsen  

 og  

 opnå formålet med den, hvis kapitalnedsættelsen sker i NewCo og ikke  

 Rentokil.
 I henhold til aktieavancebeskatningsloven § 13 har  

 aktionærerne i det erhvervede selskab ved ombytning af aktier adgang til  

 beskatning efter reglerne i §§ 9 og 11 i fusionsskatteloven, når det  

 erhvervende  

 og det erhvervede selskab er omfattet af begrebet selskab i en medlemsstat i  

 artikel 3 i direktiv 90/434/EØF.
 I den foreliggende sag er såvel det erhvervede  

 selskab som det erhvervende selskab omfattet af begrebet selskab i en  

 medlemsstat i artikel 3 i direktiv 90/434/EØF.
 Baggrunden for, at skattemyndighedernes tilladelse  

 skal indhentes, er, at det skal sikres, at hovedformålet eller et af  

 hovedformålene med aktieombytningen ikke er skatteunddragelse eller  

 -undgåelse.
 Told- og Skattestyrelsen finder det på baggrund af  

 ovenstående sandsynliggjort, at hovedformålet ikke er skatteunddragelse eller  

 -undgåelse.
 Told- og Skattestyrelsen meddeler derfor herved  

 sin tilladelse til den ansøgte aktieombytning.
 Aktieombytningen skal foretages senest 6 måneder  

 fra denne afgørelse.
 Ved tilladelsen er der ikke taget stilling til  

 aktiernes overdragelseskurs, idet spørgsmålet herom henhører under den  

 lignende  

 myndighed.
 Det bemærkes, at aktieombytning i skattemæssig  

 henseende ikke kan ske med tilbagevirkende kraft.
 Afgørelsen er generel og kan benyttes af alle  

 aktionærer i Rentokil Initial Plc., der er skattepligtige til Danmark.
 Det er efterfølgende oplyst, at navnet på det nye  

 selskab, der ovenfor er benævnt NewCo, efter aktieombytningen vil være  

 Rentokil  

 Initial Plc, mens det nuværende Rentokil Initial Plc vil ændre navn til  

 Rentokil Initial 1927 Plc.
