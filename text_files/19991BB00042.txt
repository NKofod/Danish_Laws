Fremsat den 18. november 1999 af  

 Poul Nødgaard (DF), Kristian Thulesen Dahl (D  

 F) og Peter Skaarup (DF) Forslag til folketingsbeslutning om stop for tildeling af indfødsret via  

 statsamterne Folketinget pålægger regeringen 1)	straks at meddele statsamterne et øjeblikkeligt stop for  

 administrativ tildeling af indfødsret, og 2)	at fremsætte et lovforslag med virkning fra dette  

 beslutningsforslags fremsættelse til sikring af, at alle  

 ansøgninger om tildeling af dansk indfødsret fremover i  

 overensstemmelse med sædvanlig praksis behandles i Folketinget med den  

 konsekvens, at statsamternes ret til administrativt at tildele  

 indfødsret ophæves.
Bemærkninger til forslaget Forslagsstillerne er af den opfattelse, at  

 tildeling af dansk indfødsret alene kan ske ved lov, jf. grundlovens §  

 44, stk. 1, som lyder:
 Justitsministeriet behandler hvert år i tusindvis af  

 ansøgninger om tildeling af dansk indfødsret.  

 Ansøgninger, der kan imødekommes, optages på et af  

 justitsministeren fremsat lovforslag i Folketinget og underkastes her den for  

 lovforslag gældende behandling, herunder udvalgsbehandling.  

 Folketingets behandling bør sikre, dels at grundlovens § 44  

 overholdes, dels at folkevalgte politikere grundigt behandler hver enkelt  

 ansøgning og efterfølgende træffer afgørelse om,  

 hvorvidt en ansøgning om tildeling af dansk indfødsret skal  

 imødekommes.
 Der findes imidlertid, efter forslagsstillernes  

 opfattelse, en mangel i loven ved, at statsamterne ved lov er tildelt retten  

 til at meddele indfødsret til personer i alderen 18 til 23 år,  

 hvis eneste forudsætning er, at de har opholdt sig mindst 10 år i  

 Danmark, heraf sammenlagt 5 år inden for de sidste 6 år.  

 Derudover stilles ingen krav.
Til forskel fra behandling af ansøgninger om dansk  

 indfødsret i Justitsministeriet undersøges det i statsamterne  

 ikke, om den pågældende ansøger f.eks. har begået  

 kriminalitet.
Ved ansøgninger gennem Justitsministeriet  

 undersøges altid bl.a., om:
ansøgeren har opholdt sig i Danmark i mindst 7 år, og  

 om ansøgeren uden brug af omskrivninger eller andre sprog og med  

 den accent, som er naturlig, kan deltage ubesværet i en almindelig  

 samtale på dansk.
Herudover undersøges eventuel kriminalitet, og  

 bøder, tiltalefrafald, betinget og ubetinget fængsel  

 udløser en nærmere bestemt karenstid på op til 15  

 år.
Der kan som hovedregel ikke meddeles naturalisation til  

 ansøgere, der er i restance med hensyn til tilbagebetalingspligtige  

 ydelser efter sociallovgivningen, børnebidrag,  

 daginstitutionsbetaling, tilbagebetaling af boligindskudslån eller  

 skatter og afgifter.
 Det slås også fast, at den hidtidige  

 statsborgerret som udgangspunkt ikke kan bevares.
 Forslagsstillerne er af den bestemte opfattelse, at  

 ansøgning om tildeling af dansk indfødsret skal behandles af  

 Folketinget, fordi behandlingen her, selv om den på en række  

 punkter kunne og burde strammes, er den mest rigtige og demokratiske  

 måde at tildele indfødsret på.
Nærværende beslutningsforslag  

 pålægger regeringen straks at meddele statsamterne et øjeblikkeligt stop for  

 administrativ tildeling af indfødsret, idet der vedtages nye regler  

 på området, som vil få virkning fra dette  

 beslutningsforslags fremsættelse, og at fremsætte et lovforslag med virkning fra dette  

 beslutningsforslags fremsættelse til sikring af, at alle  

 ansøgninger om tildeling af dansk indfødsret fremover i  

 overensstemmelse med sædvanlig praksis behandles i Folketinget efter de  

 der gældende regler.
Skriftlig fremsættelse Poul Nødgaard (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stop for tildeling  

 af indfødsret via statsamterne.
(Beslutningsforslag nr.
B 42).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
