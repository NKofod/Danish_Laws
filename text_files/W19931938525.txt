Retsforskriften vedrører følgende lovgivning: R LBK nr 829 af  

 01/10/1992 R LBK nr 411 af 26/05/1992 Retsforskriften administreres af:  

 Senere ændringer: Ingen En oversigt over handle- og betalingsforpligtelse samt refusionskrav efter  

 bistandsloven og bopælsforpligtelse efter pensionsloven.
 Lovene anvender ikke samme begreber, og der er en række er forskelle i  

 relation til:
- handle- og betalingsforpligtelsen/bopælsforpligtelsen, - betingelserne for kravets etablering og omfang - ophør af kravet, - forældelsesregler.
 Handle- og betalingsforpligtelsen/bopæls-forpligtelsen.
 Både efter bistandsloven og pensionsloven gælder den hovedregel, at det er  

 den ak-tuelle opholdskommune/bopælskommune, der har handle- og  

 betalingsforpligtelsen.
Det betyder, at kommunen efter bistandsloven skal yde sagsbehandling,  

 herunder råd og vejledning, udbetale kontanthjælp, iværksætte revalidering og  

 stille institutionspladser til rådighed.
Efter pensionsloven skal kommunen  

 modtage pensionsansøg- ning, vejlede pensionisten, beregne og udbetale  

 pension.
I begge love er der imidlertid fastsat regler om, at visse  

 institutionskommuner friholdes for endeligt at skulle afholde den kommunale  

 andel af udgifter til henholdsvis bistand og pension.
Men der er  

 grundlæggende forskelle mellem bistandslovens og pensionslovens måde at løse  

 disse problemer på.
Forskellen mellem de to love består i, at pligten til endeligt at skulle  

 afholde den kommunale andel af udgifter til henholdsvis bistand og pension  

 ikke er ens og sammenfaldende med handleforpligtelsen i de 2 love.
Efter  

 bistandsloven vil den kommune, der handler, ikke altid skulle afholde  

 udgiften.
Det betyder, at der er situationer, hvor en kommune har  

 handleforpligtelsen efter § 10 i bistandsloven, men ikke forpligtelse til at  

 iværksætte en pensionssag.
Det betyder også, at det meget vel kan være  

 forskellige kommuner, der for samme person endeligt skal afholde den  

 kommunale andel af udgifterne til henholdsvis bistand og pension.
Betingelserne for kravets etablering og omfang Bistandsloven Refusionsbestemmelsen i bistandslovens § 11 har som forudsætning, at  

 »institutionskommunen« som udgangspunkt har handleforpligtelsen,  

 men at den samtidig kan kræve refusion fra en tidligere opholdskommune, hvis  

 betingelserne i § 11 er opfyldt.
 Reglen om refusion fra en tidligere opholdskommune omtaler i stk. 1 til  

 stk. 4 en række situationer, hvor en aktuel kommune har mulighed for at få  

 refusion.
- Efter stk. 1, nr. 1 forudsætter retten til refusion, at en kommune eller  

 offentlig myndighed har medvirket til, at en person i en anden kommune er:1)  

 anbragt i institution eller pleje, 2) anbragt i eget hjem med dækning af merudgifter ved omfattende  

 plejeforanstaltninger efter § 48, stk. 4, 3) optaget i bofællesskaber efter § 68 og 4) efter administrativ praksis, når en person er påbegyndt en uddannelse  

 med støtte efter § 43.
- Stk. 1, nr 2. Bestemmelsen regulerer forholdene under en persons ophold  

 i en særlig afgrænset form for institution.
Der er tale om en mere snæver  

 afgrænset form for institutionsbegreb end under stk. 1, idet  

 uddannelsesinstitutioner og institutioner under kriminalforsorgen ikke er  

 omfattet af denne bestemmelse.
Adgangen til refusion er ikke betinget af  

 medvirken fra en offentlig myndighed til opholdet.
Det er personens blotte  

 tilstedeværelse på institutionen, der udløser refusionen.
 - Stk. 1, nr. 3. Vedrører muligheden for at få refusion, når personer gør  

 brug af retten til at blive optaget i plejehjem eller beskyttet bolig i en  

 anden kommune jf. § 83.
- Stk. 2. Denne bestemmelse giver kommuner adgang til at aftale refusion  

 fra en tidligere opholdskommune, når en person er flyttet i en ældreegnet  

 bolig i en anden kommune.
Aftalen kan endvidere omfatte tiden efter en  

 flytning fra denne bolig, f.eks. til et plejehjem.
 - Stk. 4. Efter denne bestemmelse kan en kommune få refusion for udgifter  

 til hjemmehjælp under midlertidigt ophold i en anden kommune, når den  

 pågældende har modtaget hjemmehjælp i en vis periode.
 Refusionskravet stiftes ved kommunens afholdelse af den  

 refusionsberettigede udgift, som etableres ved en kommunes beslutning om  

 støtte.
Refusionskravet udgør den kommunale andel af den afholdte udgift, der  

 lovligt kan afholdes efter bistandsloven.
Refusionskravet er ikke begrænset  

 til de udgifter, som er en direkte følge af anbringelsen, men omfatter  

 samtlige udgifter opholdskommunen må yde efter bistandsloven.
Pensionsloven Efter pensionslovens §§ 57 og 58 bevarer en kommune  

 bopælskommuneforpligtelsen, hvis den får en person optaget på en af de i § 58  

 nævnte institutioner (plejehjem, beskyttede boliger, ældreboliger, § 112,  

 stk. 1 institutioner, institutioner for børn og unge, forsorgshjem, sygehus  

 og boliger, der træder i stedet for og kan ligestilles med de nævnte  

 institutioner) i en anden kommune eller hvis personen udvandrer til udlandet.
 Det betyder, at den kommune den pågældende boede i inden  

 institutionsopholdet både har forpligtelsen til at iværksætte ansøgning om  

 pension, og til endeligt at skulle afholde den kommunale andel af udgiften  

 til pension.
Forpligtelsen stiftes, når en kommune har truffet afgørelse om tilkendelse  

 af pension eller har afgivet indstilling om pension til revaliderings- og  

 pensionsnævnet, og at der efterfølgende tilkendes pension.
Forpligtelsen  

 vedvarer uanset, at der tilkendes en højere pension eller den pågældende  

 flytter til en anden kommune efter at kommunen eller nævnet har truffet  

 afgørelse.
Ophør af kravet Bistandsloven Forpligtelsen til endeligt at skulle afholde den kommunale andel af  

 udgifter til bistand ophører, når betingelserne i bistandslovens § 11 ikke  

 længere er til stede.
 Ophørssituationerne er meget forskellige og skal vurderes efter sagens  

 konkrete situation, herunder om det drejer sig om børn, uddannelse,  

 udslusning fra institution mv.
 Når børn er anbragt udenfor hjemmet op-hører refusionsforpligtelsen, når  

 barnet hjemgives.
 Ændringer i planer medfører ikke ophør af pligten, når de forhold, der  

 begrundede anbringelsen uden for hjemmet i væsentligt grad fortsat er til  

 stede, og ændringen er begrundet i barnets behov.
 For personer, der opholder sig i en anden kommune som led i en  

 uddannelsesplan ophører refusionspligten ved uddannelsens gennemførelse eller  

 afbrydelse.
 For så vidt angår personer, der opholder sig i en anden kommune som led i  

 behandling på en institution, ophører refusionspligten normalt ved  

 udslusningen, medmindre den pågældende efter udskrivningen kan anses for at  

 være anbragt i pleje i kommunen.
Pensionsloven Den kommune, der har truffet afgørelse om pension eller har afgivet  

 indstilling om pension til revaliderings- og pensionsnævnet, afholder  

 udgiften hertil i de første 6 år, og for personer, der er optaget i  

 institution sålænge pensionisten er optaget i institution i en anden kommune,  

 og indtil pensionisten efter tilkendelsen af pensionen sammenlagt har boet  

 uden for institutionen i 6 år.
Forældelse Bistandsloven Der er indført en forældelsesregel på 3 år regnet fra det tidspunkt, da en  

 kommune er berettiget til at kræve refusion.
Denne regel har været gældende  

 siden 9. maj 1993.
Ankestyrelsen har i en administrativ afgørelse fastslået, at 1908- loven  

 (om for-ældelse) ikke finder anvendelse på refusionskrav, men samtidig  

 fastslog Ankestyrelsen, at dansk rets almindelig 20- årige forældelsesregler  

 vil kunne finde anvendelse i sager om forældelse af refusionskrav.
Den  

 20-årige forældelse vil dog efter indførelse af den 3-årige forældelsesregel  

 kun få et meget begrænset virkefelt.
Pensionsloven Der er ingen regler om forældelse i pensionsloven.
Ankestyrelsen har ikke  

 sager om forældelse indenfor pensionsloven.
Lovgrundlag Bistandsloven Lov om social bistand §§ 10 og 11, Socialministeriets cirkulære nr. 140 af  

 15. august 1975, pkt. 19 og 20, Socialministeriets cirkulære af 17. december  

 1986 om bistand efter bistandslovens afsnit I til IV til personer med  

 vidtgående fysiske eller psykiske handicaps pkt. 3, 4, 5 og 6,  

 Socialministeriets vejledning af 19. juni 1990 nr. 131 om plejevederlag og  

 anden hjælp i forbindelse med pasning af døende i hjemmet pkt. 12 og  

 Socialministeriets vejledning nr. 155 af 6. august 1990 om hjælp efter  

 bistandslovens kapitel 10 (revalidering) pkt.15.
Pensionsloven Lov om social pension §§ 52, 57 og 58. Socialministeriets vejledning nr. 6  

 af 29. oktober 1990 pkt. 197 ff. og Socialministeriets vejledning om social  

 pension nr. 188 af 12. november 1991 pkt. 7 om refusionsomlægning.
