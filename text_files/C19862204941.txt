FORMÅL Formålet med undervisningen er:
 - at eleverne udbygger deres færdighed i at forstå og i at udtrykke sig på  

 engelsk om emner, der vedrører individ, erhvervsliv, kultur og samfund.
- at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge - at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte engelsksprogede områder.
 - at eleverne herunder får mulighed for på engelsk at beskæftige sig med  

 stofområder, der indgår i andre af uddannelsens obligatoriske fag.
MÅL Målet med undervisningen er, at eleverne kan - forstå autentisk talesprog - læse og forstå samt analysere indholdet af autentiske tekster - udtrykke sig selvstændigt med hensyn til både indhold og form i  

 relevante situationer samt føre en samtale på basis af kendte tekster - oversætte forretningsbreve af en vis sværhedsgrad og formulere sig  

 skriftligt i relation til en tekst - dokumentere et grundlæggende kendskab til erhvervsmæssige,  

 samfundsmæssige og kulturelle forhold i udvalgte, engelsksprogede områder.
INDHOLD Mundtlig og skriftlig sprogbehandling integreres gennem arbejde med  

 emneområderne individ, samfund og erhvervsliv.
Under emneområderne behandles forhold i USA, Storbritannien eller andre  

 engelsksprogede områder.
Forhold i Danmark og andre lande inddrages, hvor det  

 er relevant.
Under de nævnte emneområder kan gives følgende eksempler:
 1. Individ: personlig baggrund, boligtyper, fritidsinteresser, skik og  

 brug, holdninger.
 2. Samfund: uddannelse, job, transportformer, politik, energi, miljø,  

 massemedier, teknologi.
 3. Erhvervsliv: handel, afsætning, service, industri og landbrug.
I undervisningsforløbet indgår et cirkelprogram, der er bygget op omkring  

 en kerne af tekster med samme emne.
Eleverne arbejder gruppevis med  

 forskellige delemner, der er relateret til det overordnede emne.
 Den tværfaglige dimension tilgodeses ved, at elevernes viden fra andre fag  

 inddrages i behandlingen af de ovennævnte emner.
Relevante fag kan fra basisuddannelsen være: afsætning og service, erhverv  

 og samfund, dansk, datalære, maskinskrivning, ETB og kommunikation og fra kursus til højere handelseksamen være:
dansk, organisation med kommunikation, samtidshistorie og databehandling 1. Sprogfærdighed Der arbejdes med moderne, autentiske engelsksprogede tekster, herunder  

 auditivt og audiovisuelt materiale, som udbygger elevernes kendskab til de  

 under INDHOLD nævnte emner.
Lytteforståelsen trænes gennem autentiske sprogbånd.
Eleverne skal kunne  

 referere indholdet.
Læseforståelsen øves ved læsning af autentiske tekster med et indhold,  

 der har relation til de under INDHOLD nævnte emner.
Eleverne skal kunne  

 analysere en teksts indhold og skal kunne argumentere for deres udsagn.
 Mundtlig udtryksfærdighed opøves ved arbejde med samtale og rollespil.
 Eleverne skal kunne anvende de sprogfunktioner, som er nødvendige for at  

 føre en rimelig nuanceret samtale i typiske situationer inden for  

 emneområderne individ, samfund og erhvervsliv.
 EKSEMPLER:
situation rolle emne diskotek du/din ven musik Værelsesudlejning du/vært(inde) nyt værelse jobsøgning du/arbejdsgiver interview reklamebureau annoncør/konsulent markedsføring kontor ansat/ansat teknologi Skrivefærdigheden trænes ved, at eleverne arbejder med forskelligartede  

 opgaver, herunder oversættelse fra dansk til engelsk på grundlag af en  

 engelsksproget støttetekst, besvarelse af spørgsmål og selvstændig  

 formulering i relation til en tekst.
2. Støttediscipliner Eleverne opøves i at læse og forstå autentiske tekster og i at udtrykke  

 sig mundtlig og skriftligt i et selvstændigt sprog og i at oversætte fra  

 dansk til engelsk.
Hertil anvendes bl.a. ordbogsøvelser.
 Det er ikke et mål i sig selv at indlære syntaks, semantik og morfologi.  

 Disse begreber inddrages kun i det omfang, de bidrager til udvikling af  

 elevernes kommunikative færdigheder.
 Grammatikundervisningen baseres på kontrastive principper, idet den  

 koncentreres omkring de områder, hvor dansk og engelsk adskiller sig  

 strukturelt, f.eks. ordstilling, omskrivning med »to do«,  

 mådeudsagnsord, udvidet tid, kongruens, fremtid, almindeligt forekommende,  

 uregelmæssige udsagnsord, sammensat tid, passiv, brugen af kendeord,  

 of-ejefald, placering af biord, problemer i forbindelse med forholdsord +  

 styrelse.
 Følgende basisstrukturer indlærer:
- spørgende sætninger - nægtende sætninger - fremsættende sætninger Som en konsekvens heraf skal undervisningen fokusere på følgende  

 funktionelle, grammatiske begreber, som indgår i komplekse sætninger:
- spørgeord (where, when, why, who, how....) - steds-, tids- og mådeangivelser (in the street, during my stay, some  

 day, this week, not until, in this way, in a casual manner.....) - talord/klokkeslet/dato - sætningsforbindelser (as when, whereas, nevertheless, whether....) - udråbsord (indeed, why, certainly....) - gradsbiord (most, hardly, somewhat, considerably....) - almindeligt forekommende, uregelmæssige navneord (child, money, advice,  

 information, goods.....) - forholdsordsforbindelser (at a price, in reply to, in my opinion....).
 Undervisningen foregår så vidt muligt på engelsk.
 Denne læreplan finder første gang anvendelse for de elever, der påbegynder  

 det to-årige kursus til højere handelseksamen og efg-basisuddannelsen i  

 august 1986.
 P.d.v.
 e.b.
N.H.
Tetzschner underv.insp.
