Nr BTL 58 Betænkning over Forslag til lov om sundhedsvæsenets centralstyrelse m.v.  

  

 Nr L 58 1986-87, 1. samling Blad nr 847 Afgivet af kommunaludvalget Afgivet: 190507dd Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
Udvalget har envidere modtaget mundtlige og/ eller skriftlige henvendelser fra:
Amtsrådsforeningen i Danmark, Danmarks Radio, Båndværkstedet, Dansk Selskab for Mykopathologi, De Samvirkende Invalideorganisationer, Forbrugerrådet, Institut for medicinsk mikrobiologi, Aarhus Universitet, Kommunernes Landsforening, Kontaktudvalget v/ Statens Seruminstitut, Københavns Magistrats 2. afdeling, Landsforeningen til naturhelbredelsens Fremme, Nørgaard, Jørgen, Kokkedal, Patientsammenslutningen Danmark af 1985, Sammenslutningen af fejlbehandlede patienter og Statens Seruminstitut, gruppen af overlæger og afdelingsforstandere.
Der er af indenrigsministeren og af nogle mindretal stillet ændringsforslag, hvorom henvises til de ledsagende bemærkninger.
Som bilag til betænkningen er optrykt nogle af udvalgets spørgsmål samt indenrigsministerens svar herpå.
Endvidere er optrykt en af henvendelserne til udvalget og indenrigsministerens kommentar hertil.
Herefter indstillet et flertal (Det Konservative Folkepartis, Venstres, Det Radikale Venstres og Kristeligt Folkepartis medlemmer af udvalget) lovforslaget til vedtagelse med de af indenrigsministeren stillede ændringsforslag, idet flertallet har den opfattelse, at Sundhedsstyrelsen fuldt ud bevarer sin uafhængighed i sundhedsfaglige spørgsmål.
Lederen af styrelsen vil fortsat være en person med sundhedsfaglig baggrund.
Flertallet finder endvidere ikke, at der, som foreslået af Socialdemokratiet, skal oprettes lokale patientklagenævn i de enkelte sygehuskommuner med besluttende kompetence i spørgsmål vedrørende mecdicinalpersoners faglige virksomhed.
Efter flertallets opfattelse taler hverken retssikkerhedsmæssige eller ressourcemæsige hensyn for oprettelse af sådanne lokale nævn.
Derimod ser flertallet gerne, at der i de enkelte amtskommuner etableres eön instans (klagevisitation), der kan give patienterne vejledning om alle klagespørgsmål og eventuelt videresende klager til rette instans.
Et mindretal (Socialdemokratiets medlemmer af udvalget) kan ikke støtte vedtagelsen af lovforslaget.
Mindretallet kan dog tiltræde ministerens ændringsforslag og stiller selv en række ændringsforslag, heraf nogle sammen med Socialistisk Folkeparti.
Allerede ved 1. behandling af det tilsvarende lovforslag sidste folketingsår (L 66) gav Socialdemokratiet udtryk for, at der kunne være grund til at tage den mere end 50-årige lovgivning om Sundhedsstyrelsen op til overvejelse, men Socialdemokratiet måtte tage afstand fra den løsningsmodel, regeringen foreslog.
Efter at det viste sig, at regeringen ikke kunne få vedtaget L 66 i forrige folketingsår, havde det været at forvente, at regeringen havde vist den lydhørhed og åbenhed over for andre synspunkter, som kunne have skabt den brede opbakning bag lovforslaget.
Med den stort set uændrede genfremsættelse af lovforslabget i form af L 58, viste ministeren, at han ikke ønskede at udnytte denne mulighed.
Som lovforslaget fremtræder nu og ikke mindst på baggrund af bemærkningerne til lovforslaget og svarene, der er givet både til L 66 og L 58 ligger der efter Socialdemokratiets opfattelse alt for store muligheder for at stille hindringer i vejen for en selvstændig og af regeringen uafhængig rådgivning på sundhedsområdet.
At dette er andet end grå teori, blev bekræftet i marts i år, da Indenrigsministeriet forsøgte at forhindre, at Sundhedsstyelsens økonomiske og operative forslag om indsatsen mod AIDS kom Folketingets og offentlighedens kundskab.
En anden væsentlig indvending mod lovforslaget er, at bestemmelsen om, at Sundhedsstyrelsens chef skal være læge, er fjernet.
Det skal sammenholdes med, at bestemmelserne om ledelsesstrukturen for Statens Seruminstitut også er udgået, og at ministeren har givet udtryk for, at man »finder det hensigtsmæssigt også at overveje bl.a. en struktur med en administrerende direktør som øverste leder af instituttet«.
Disse to ændringer må opfattes som et udtryk for, at man for begge disse vigtige institutioner vil nedprioritere den lægefaglige rådgivning og ekspertise til fordel for administrativt uddannede jurister.
 Denne omprioritering og svækkelse er Socialdemokratiet ikke enig i.
Ud over reglerne om Sundhedsstyrelsen og Seruminstituttet omhandler dette lovforslag også oprettelse af et patientklagenævn.
Logikken i at koble dette område sammen med de to øvrige er svær at få øje på.
Den måde, klagesager i dag behandles på er alle enige om er klart utilfredsstillende.
Lægers selvdømme må ændres.
Det er derfor beklageligt, at ministeren ikke har været mere lydhør og samarbejdsvillig over for oppositionens ønsker.
Socialdemokratiet mener, at det ville være langt mere tilfredsstillende, at der ud over et centralt klagenævn også blev oprettet et patientklagenævn i hver amtskommune og et i Frederiksberg og Københavns Kommuner i fælleskab.
Klager løses bedst nær det sted, hvor klager opstår.
Det vil også være betydeligt lettere for sygehusejerne at få oplysning om klagers indhold og dermed lettere hurtigt at rette eventuelle fejl.
Tillige mener Socialdemokratiet, at den almindelige befolknings repræsentation er alt for svag.
Man kan undre sig over, at regeringen ikke ønsker at bruge Forbrugerrådet i denne forbindelse.
Det er socialdemokratiets opfattelse, at befolkningens krav om bedre og lettere klageadgang ikke opfyldes med regeringens lovforslag.
Derfor har Socialdemokratiet stillet ændringsforslag om en ny affattelse af kapitlet om patientklagenævn, der sikrer oprettelsen af patientklagenævn både lokalt og centralt.
Yderligere sikres den almindelige befolkning repræsentation i nævnene sammen med jurister og de i forhold til sagen relevante medicinalpersoner.
Et andet mindretal (Socialistisk Folkepartis medlemmer af udvalget) må beklage, at indenrigsministeren absolut har villet kæde lovforslaget om et patientklagenævn sammen med sundhedsvæsenets centralstyrelse.
SF har flere gange i Folketinget fremsat beslutningsforslag om oprettelse af et patientklagenævn og en patientombudsmandsinstitution, men har sagt at det ikke var afgørende, om det blev et nævn eller en ombudsmandsinstitution.
Det, der må være det afgørende, er patienternes mulighed for at klage til en uvildig instans, idet mange patienter har følt, at Sundhedsstyelsens afgørelser mere tog hensyn til lægerne end patienterne.
SF mener, at det er vigtigt, at der gives mulighed for at klage og behandle klager lokalt, altså i den amtskommune, man bor i.
SF mener også, at der i patientklagenævnene ikke bør være medlemmer, der også er medlemmer af amtsrådene eller Københavns eller Frederiksberg kommunalbestyrelser (sygehusejerne).
 Herved sikres patientklagenævnenes uafhængighed af sygehusejerne.
SV vil på baggrund af ministerens stædige fastholdelse af at kæde spørgsmålet om Sundhedsstyrelsen sammen med lovforslaget om et patientklagenævn ved lovforslagets 3. behandling hverken stemme for eller imod, men har dog stillet og tiltrådt en række ændringsforslag.
ÆNDRINGSFORSLAG Af indenrigsministeren, tiltrådt af udvalget:
Til § 2 1) Paragraffen udgår.
Til § 3 2) Efter stk. 1 indsættes som nyt stykke:
»Stk. 2. Når Sundhedsstyrelsen bliver bekendt med overtrædelser eller mangler på sundhedsområdet, skal styrelsen orientere vedkommende myndighed i fornødent omfang.
Ligeledes skal Sundhedsstyrelsen orientere offentligheden, når særlige sundhedsmæssige forhold gør det nødvendigt.« Til § 4 3) Paragraffen affattes således:
»§ 4. Indenrigsministeren og andre myndigheder har adgang til direkte rådgivning og anden bistand fra Sundhedsstyrelsen i sundhedsfaglige spørgsmål.« Af et mindretal (S og SF):
Ny paragraf 4) Efter § 5 indsættes i kapitel 1 som ny paragraf:
»§ 01. Medicinaldirektøren, der skal være læge, er chef for Sundhedsstyrelsen.« Til kapitel 3 Af et mindretal (S):
 5) Kapitel 3, §§ 13-24, udgør, og i stedet indsættes:
»Kapitel 3 Sundhedsvæsenets lokale og centrale patientklagenævn § 13. Klager over den faglige virksomhed, der udøves af personer inden for sundhedsvæsenet, indbringes for det lokale patientklagenævn, jf. § 17, i den sygehuskommune, i hvilken den eller de pågældende personer er ansat eller udøver faglig virksomhed.
Klager over faglig virksomhed, der udøves af personer, ansat af en statslig myndighed, indbringes dog for det centrale patientklagenævn, jf. § 18.
Stk. 2. Stk. 1 gælder dog ikke for klager, for hvilke der i øvrigt i lovgivningen er foreskrevet særlig klageadgang.
Stk. 3. Sundhedsstyrelsen skal til henholdsvis de lokale og de centrale patientklagenævn, jf. stk. 1, indbringe sager, som styrelsen finder vil kunne give grundlag for kritik eller anden sanktion over for personer inden for sundhedsvæsenet.
§ 14. Såvel de lokale som det centrale patientklagenævn er i deres virksomhed uafhængig af instruktioner om den enkelte sags afgørelse.
Stk. 2. Afgørelser truffet af de lokale patientklagenævn kan indbringes for det centrale patientklagenævn.
Stk. 3. Det centrale patientklagenævns afgørelser kan ikke indbringes for anden administrativ myndighed.
§ 15. Såvel de lokale som det centrale patientklagenævn kan give udtryk for deres opfattelse af sagen, herunder eventuelt fremsætte kritik over for den pågældende sundhedsperson eller søge iværksat andre sanktioner.
§ 16. De lokale og det centrale patientklagenævn behandler klager over de ved særlig lovgivning autoriserede personer inden for sundhedsvæsenet, jf. dog stk. 2 og 3.
Stk. 2. Indenrigsminsteren fastsætter nærmere regler om, hvilke persongrupper inden for sundhedsvæsenet, som ikke har autorisation efter særlig lovgivning, der i øvrigt er omfattet af reglerne i dette kapitel.
Stk. 3. Indenrigsministereiet kan efter forhandling med de lokale og det centrale patientklagenævn fastsætte regler om, at patientklagenævnenes virksomhed ikke skal omfatte dele af den faglige virksomhed, der udøves af persongrupper, som er autoriseret efter særlig lovgivning.
Særlige hensyn skal dog tale herfor.
§ 17. De lokale patientklagenævn, består af en formand og et antal beskikkede medlemmer, nedsættes af amtsrådene i hver enkelt amtskommune.
I Københavns og Frederiksberg kommuner nedsætter kommunalbestyrelserne i forening et patientklagenævn.
Stk. 2. Det enkelte amtsråd (i Københavns og Frederiksberg kommuner kommunalbestyrelserne i forening) udpeger det lokale patientklagenævns formand, der skal opfylde de almindelige betingelser for at kunne beskikkes som dommer.
Endvidere udpeger amtsrådet/ kommunalbestyrelserne i forening et medlem af patientklagenævnet, der har bestået juridisk embedseksamen.
Stk. 3. Amtsrådet/ kommunalbestyrelserne i forening beskikker efter indhentet udtalelse fra Forbrugerrådet to medlemmer, hvoraf det ene skal repræsentere De Samvirkende Invalideorganisationer.
Stk. 4. Amtsrådet/ kommunalbestyrelserne i forening beskikker for hvert fagligt området et antal medlemmer, der alle er fagligt uddannede.
Stk. 5. Medlemmerne beskikkes for en periode, der følger den kommunale valgperiode.
Genbeskikkelse kan finde sted.
§ 18. Det centrale patientklagenævn nedsættes af indenrigsministeren og består af en formand og et antal beskikkede medlemmer.
Stk. 2. Indenrigsministeren udpeger nævnets formand, der skal opfylde de almindelige betingelser for at kunne beskikkes som landsdommer.
Endvidere udpeger indenrigsministeren et medlem af nævnet, er har bestået juridisk embedseksamen.
Stk. 3. Indenrigsministeren beskikker efter indhentet udtalelse fra Forbrugerrådet to medlemmer, hvoraf det ene skal repræsentere De Samvirkende Invalideorganisationer.
Stk. 4. Indenrigsministeren beskikker for hvert fagligt område et antal medlemmer, der alle er fagligt uddannede.
Stk. 5. Medlemmerne beskikkes for en periode, der følger den kommunale valgperiode.
Genbeskikkelse kan finde sted.
§ 19. Ved afgørelsen af den enkelte sag i et patientklagenævn skal nævnet sammensættes af:
1) formanden og det juridiske medlem, 2) to medlemmer efter henholdsvis § 17, stk. 3, og § 18, stk. 3, samt 3) to medlemmer efter henholdsvis § 17, stk. 4, og § 18, stk. 4, afhængig af sagens faglige karakter.
Stk. 2. Formanden afgør, inden for hvilket fagligt området eller områder medlemmer efter henholdsvis § 17, stk. 4, og § 18, stk. 4, skal deltage.
§ 20. Formanden for et patientklagenævn kan bestemme, at særligt sagkyndige eller andre kan deltage uden stemmeret ved nævnets behandling af sager.
§ 21. (et lokale patientklagenævn kan til oplysning af sagen afkræve andre, der har kendskab til forholdene, oplysninger, som må anses for nødvendige for sagen, og herunder indhente sygehusjournaler eller udskrifter heraf.
Endvidere kan nævnet forlange optaget retsligt forhør.
§ 22. Det centrale patientklagenævn skal indhente en udtalelse fra Sundhedsstyrelsen, før nævnet træffer afgørelse i sagen.
Til brug for sin vurdering kan Sundhedsstyrelsen forelægge sagen for Retslægerådet.
Stk. 2. Personer, der er omfattet af denne lov, skal efter anmodning meddele Sundhedsstyrelsen enhver oplysning til brug for behandling af sagen.
§ 23. Indenrigsministeren fastsætter efter forhandling med Amtsrådsforeningen i Danmark og Københavns og Frederiksberg kommuner forretningsordenen for de lokale patientklagenævn.
Indenrigsministeren fastsætter endvidere efter forhandling med det centrale patientklagenævn dettes forretningsorden.
Stk. 2. Indenrigsministeren kan i forretningsordenen fastsætte regler om, at nævnet kan bemyndige formanden til at træffe afgørelse i visse sager, der ikke skønnes at frembyde tvivl.
§ 24. Patientklagenævnene afgiver en årlig redegørelse til indenrigsministeren om dets virksomhed.
§ 02. Klage skal være indgivet inden 2 år efter det tidspunkt, hvor klageren var eller burde være bekendt med det forhold, der klages over.
Nævnet kan dog se bort fra overskridelse af fristen, hvis særlige grunde taler derfor.
Stk. 2. Fristen i stk. 1 gælder ikke for sager, som Sundhedsstyrelsen indbringer for nævnet, jf. § 13, stk. 3.
Stk. 3. Såfremt en afgørelse truffet af et lokalt patientklagenævn ønskes indbragt for det centrale patientklagenævn, jf. § 14, stk.
2, skal anmodning herom indgives inden 4 uger efter, at afgørelsen er kommet den ankende til kundskab.
 § 03. Til det enkelte lokale patientklagenævn knyttes et sekretariat.
Udgifterne i forbindelse hermed afholdes af amtskommunen, henholdsvis Københavns og Frederiksberg kommuner i forening.
§ 04. De enkelte amtsråd (i Københavns og Frederiksberg kommuner kommunalbestyrelserne i forening) bistår i det fornødne omfang med den formelle udformning af klagen, jf. § 13, stk. 1, videresender denne til rette klageinstans samt orienterer klageren om, hvorledes klagesagen vil blive behandlet.« Af et mindretal (SF):
Underændringsforslag til ændringsforslag nr. 5 6) I den under ændringsforslag nr. 5 foreslåede affattelse af § 17 indsættes efter stk. 5 som nyt stykke:
»Stk. 6. En person, der er medlem af et amtsråd eller af Københavns eller Frederiksberg kommunalbestyrelser, kan ikke beskikkes som formand for eller medlem af et lokalt patientklagenævn.« Underændringsforslag til ændringsforslag nr. 5 7) I den under ændringsforslag nr. 5 foreslåede affattelse af § 18 indsættes efter stk. 5 som nyt stykke:
»Stk. 6. En person, der er medlem af et amtsråd eller af Københavns eller Frederiksberg kommunalbestyrelser, kan ikke beskikkes som formand for eller medlem af det centrale patientklagenævn.« Af indenrigsministeren, tiltrådt af et flertal (S, KF, V, RV og KRF):
 8) Stk. 1, 1. pkt., affattes således:
»Statens Seruminstitut, der er et institut under indenrigsministeren, er landets centrallaboratorium for så vidt angår human bakteriologi, virologi og serologi, og udfører undersøgelser for bl.a. sygehuse og praktiserende læger samt fremstiller og fremskaffer vacciner, sera, blodprodukter m.v.« Af et mindretal (S og SF):
 9) Efter stk. 1 indsættes som nyt stykke:
»Stk. 01. Instituttets ledelse varetages af en direktion, bestående af en faglig direktør og en administrativ direktør.« 10) Efter stk. 2 indsættes som nyt stykke:
»Stk. 02. Der nedsættes et tilsynsråd for instituttet.
Rådet består af medicinaldirektøren samt 2 medlemmer udpeget af indenrigsministeren, det ene efter udpegning af Sundhedsstyrelsen.« 11) Efter stk. 2 indsættes som nyt stykke:
»Stk. 03. Indenrigsministeren fastsætter regler om direktionens og tilsynsrådets virksomhed.« Af indenrigsministeren, tiltrådt af udvalget:
Til § 28 12) I stk. 1, 1. pkt., ændres datoen »1. januar 1987« til:  

 »1. januar 1988«, stk. 1, 2. og 4. pkt., ophæves, og i stk. 2, 1. pkt., og stk. 3, 1. pkt., ændres datoen »1. juli 1987« til: »1.  

 januar 1988«.
BEMÆRKNINGER Til nr. 1 Hovedformålet med lovforslagets kapitel 1 er, at det udtrykkeligt slås fast i loven, at Sundhedsstyrelsen er en styrelse under Indenrigsministeriet, således som det fremgår af § 1. Formålet med § 2 var at præcisere, at indenrigsministeren er beføjet til at træffe bestemmelser om Sundhedsstyrelsens virksomhed.
Der tilsigtedes derimod ikke nogen ændring i den hidtidige adgang for indenrigsministeren til at fastsætte retningslinjer for form og omfang af styrelsens sundhedsfaglige rådgivning.
Til nr. 2 Med den foreslåede ændring præciseres det, hvilke pligter der påhviler Sundhedsstyrelsen efter § 3, stk. 1.
Til nr. 3 Ændringen præciserer, at Sundhedsstyrelsens rådgivning m.v. i sundhedsfaglige spørgsmål sker direkte over for vedkommende myndighed.
Til nr. 4 Ændringsforslaget skal sikre, at Sundhedsstyrelsens øverste ledelse varetages af en person, der har den fornødne faglige viden.
Til nr. 5 Problemer løses bedst nær ved det sted, de er opstået.
Derfor er det at foretrække, at der oprettes et patientklagenævn i hver amtskommune og et fælles for Københavns og Frederiksberg kommuner.
Kapitel 3 i den foreslåede affattelse omhandler således både lokale og et centralt patientklagenævn.
Klagenævnene er i struktur ens med repræsentanter for såvel brugere som de medicinalpersoner, sagen omhandler, samt 2 jurister.
En klage behandlet i det lokale klagenævn kan inden for en 4 ugers frist ankes til det centrale klagenævn.
Sager, der vedrører statsansat personale, behandles i det centrale patientklagenævn.
Det er afgørende vigtigt, at patienter, der ønsker at få en klage behandlet i et patientklagenævn, får den nødvendige assistance fra den offentlige myndighed.
Til nr. 6 og 7 Mindretallet ønsker med ændringsforslagene at sikre patientklagenævnenes fulde uafhængighed.
Til nr. 8 Denne ændring præciserer instituttets funktioner.
Til nr. 9 Ændringsforslaget sigter på at sikre den for Seruminstituttet helt nødvendige faglige viden.
Til nr. 10 og 11 I besvarelsen af spørgsmål 34 på bilag 64 har ministeren erklæret sig »enig med tilsynsrådet i, at instituttets virksomhed fortsat gennem et særligt organ bør integreres i planlægningen for den samlede sundhedssektor«.
Til nr. 12 Ændringerne bygger på det forhold, at det vil kræve nogen tid at etablere patientklagenævnet, og at eöt ikrafttrædelsestidspunkt for hele loven er mest hensigtsmæssigt.
Karen Højte Jensen (KF) nfmd.
Flemming Jensen (KF) Lizzie Lichtenberg (KF) Lis Aaltonen (KF) Svend Heiselberg (V) Niels Anker Kofoed (V) Maisted (V) Steffensen (KRF) Hanne Andersen (S) Dorte Bennedsen (S) Tove Lindbo Larsen (S) Lerke (S) Henning Rasmussen (S) fmd.
Taanquist (S) Agerschou (SF) Tommy Dinesen (SF) Aase Olesen (RV) Partierne CD, FP og VS havde ikke medlemmer i udvalget.
1 Nogle af udvalgets spørgsmål til indenrigsministeren samt dennes svar herpå Spørgsmål 29:
Hvad er begrundelsen for, at den nu gældende pligt for centraladministrationen til at høre Sundhedsstyelsen i alle sager, der skønnes at kræve sundhedsfaglig indsigt, er udeladt i lovforslaget? Svar:
Det har bl.a. af Sundhedsstyrelsen været fremført, at lovforslaget ikke medtager den obligatoriske høringsbestemmelse i den gældende lovs § 2. Der er imidlertid ikke i medfør af gældende lov tale om en obligatorisk høringsbestemmelse, idet styrelsen alene skal høres af »centraladministrationens forskellige afdelinger i alle sager, hvis afgørelse af vedkommende ministerium skønnes at kræve sådan indsigt . . . ».
Der er derfor ikke i lovforslaget udeladt nogen høringspligt for centraladministrationen.
Det er imidlertid et helt grundlæggende princip i dansk forvaltningsret, at det påhviler den enkelte forvaltningsmyndighed, eventuelt i samarbejde med andre myndigheder, at fremskaffe fornødne oplysninger om de foreliggende sager.
En opfyldelse af denne almindelige retsgrundsætning vil ofte medføre, at en forvaltningsmyndighed foretager en høring af Sundhedsstyrelsen, såfremt oplysninger af sundhedsfaglig karakter er nødvendige ved behandlingen af en sag.
På det grundlag findes det overflødigt at medtage en bestemmelse om skønsmæssig høring, svarende til den gældende lov.
 Spørgsmål 31:
Hvorledes vil det være muligt at sikre det læge element i de lokale klagemodtagelser, således som lovforslaget er udformet? Svar:
Lovforslaget bygger først og fremmest på et princip om, at lægmænd skal have indflydelse på den afgørelse, der træffes i den enkelte klagesag af det centrale patientklagenævn.
Hermed får lægmændene også en væsentlig inflydelse på, hvorledes sagen gennenføres overfor og opleves af den enkelte klager, idet lægmandsrepræsentanterne blandt andet skal sikre, at klageren - også hvor denne måske har svært ved at udtrykke sig eller få peget på relevante forhold - for en så betryggende behandling af sin sag som muligt.
En klagevejledning kan fås enten i kommuner/ amtskommuner eller i statsamtet, jf. lovforslagets § 24. Den særlige mulighed for klagevejledning i statsamtet sigter på at tilbyde en vejledning, der overfor patienten fremtræder som neutral i forhold til sygehus- og sundhedsvæsenet.
Statsamtet har en særlig erfaring i rådgivning af personer, som ofte befinder sig i retlige, sociale eller personlige konfliktsituationer.
Personer, som mener sig fejbehandlet, og som ønsker at klage, kan imidlertid også tænkes at have brug for en særlig personlig rådgivning og støtte under samtalen med statsamtets medarbejder.
Den bedste støtte vil ofte være klagerens nærmeste pårørende eller andre, som klageren har særlig tillid til, og disse vil altid kunne repræsentere eller bistå klageren, både når det drejer sig om den første kontakt med klagevejledningen men også på senere stadier af klagesagen, jf. princippet herom i forvaltningslovens § 8. Det vil blive et led i statsamtets vejledningspligt, at amtet, så snart klageren henvender sig, orienterer om denne mulighed.
Herudover vil statsamtet tillige skulle oplyse klageren om, hvilke muligheder der i øvrigt findes for råd og støtte, særligt i det lokale område.
Der tænkes her bl.a. på det almindelige sociale system, men også på oplysninger om eventuel privat lokal rådgivning, som patienten kan henvende sig til og som sammen med patienten kan deltage i klagevejledningen i statsamtet.
Endelig skal statsamtet som led i sin vejledningspligt oplyse klageren om den mulighed, der i særlige tilfælde består for gratis retshjælp hos en advokat også i forbindelse med klagesager.
Selvom der her først og fremmest er tale om juridisk rådgivning, kan sådanne henvendelser til advokater formentlig også i visse tilfælde medvirke til en mere personlig afklarig for klageren omkring det pågældende klageforhold.
 Spørgsmål 32:
Hvorledes forestiller ministeren sig, at de lokale klagemodtagelser skal fungere? Svar:
Den lokale klagevejledning i statsamterne skal vejlede om alle typer af klager inden for sundhedsvæsenet, herunder klager, der henhører under amtskommunerne m.v., særlige overenskomstorganer og lign.
 Klagevejledningen vil i øvrigt få følgende hovedopgaver:
at fungere som det sted, hvortil alle typer af klager inden for sundhedsvæsenet kan indleveres og derefter videresendes til rette klageinstans (uden at dette dog hindrer patienterne i at skrive direkte til rette klageinstans), at yde befolkningen generel vejledning om klagemuligheder, klageveje, dokumentationsbehov m.v. (ved fremmøde eller telefonisk), at søge åbenbare misforståelser eller mangler i de enkelte klagesager afklaret inden fremsendelsen til rette klageinstans.
Klagevejledningen vil i sit arbejde kunne søge bistand hos de lokale embedslægeinstitutioner og vil i øvrigt være klageren behjælpelig med at skabe kontakt til lokale rådgivninger og lign. inden for social- og sundhedsområdet.
2 En af henvendelserne til udvalget samt ministerens kommentar hertil Til folketingets kommunaludvalg I anledning af, at forslag til lov om sundhedsvæsenets centralstyrelse m.v. er til behandling i kommunaludvalget, ønsker gruppen af overlæger og afdelingsforstandere ved Statens Seruminstitut at tilkendegive følgende synspunkter vedrørende de for Seruminstituttet foreslåede bestemmelser (* 1):
henvendelse, fordi de savner en påpegning af behovet for en stilling som produktionschef på direktørniveau.
I den gældende lov om sundhedsvæsenets centralstyrelse defineres Seruminstituttets funktionsområde på følgende måde:
Seruminstituttet er landets centrallaboratorium for så vidt angår human bakteriologi, virologi og serologi.
 I lovforslaget er § 10, stk. 1 i gældende lov blevet til § 25, stk.
1, der kun siger, at Seruminstituttet udfører undersøgelser for bl.a. sygehuse og praktiserende læger.
Det er af væsentlig betydning, også for international sammenhæng, for Seruminstituttets position som videncentrum for diagnose, forebyggelse og behandling af infektionssygdomme, at instituttets opgaver som centralinstitut for bekæmpelsen af infektionssygdomme er lovfæstet.
Vi foreslår derfor definitionen af Seruminstituttets funktionsområde bevaret i lovteksten.
I den gældende lov er Seruminstituttets øverste ledelse fastlagt som bestående af to direktører, en falig og en administrativ.
Der er desuden i gældende lov beskrevet et tilsynsråd for instituttet.
Dette tilsynsråd har især haft som opgave at formidle en integrering af planlægningen af instituttets aktiviteter indenfor rammerne af det samlede sundhedsvæsen, og at tjene som appelinstans, hvis de to direktører ikke kunne blive enige i en konkret sag.
Bestemmelserne om instituttets ledelse og om etableringen af et tilsynsråd er ikke medtaget i det foreliggende lovforslag.
Seruminstituttet er for tiden inde i en omstillingsproces, idet en række opgaver bliver decentraliserede, nye opgaver tages op og nye komplicerede metoder indføres.
Specielt må et nævnes, at den moderne bioteknologiske udvikling stiller store krav til instituttets tilpasningsevne.
En sådan omstillingsproces kræver en initiativtagende faglig ledelse, der både på kort og på lang sigt kan arbejde med de problemer og de muligheder, som udviklingen medfører.
Dette kræver imidlertid, at der er ro om den faglige ledelses status og kompetance.
Ved at fjerne lovgrundlaget for instituttets øverste ledelse og for dets organisatoriske tilknytning til det øvrige sundhedsvæsen skaber det foreliggende lovforslag imidlertid usikkerhed om grundlaget for instituttets langsigtede planlægning.
Det er vigtigt, at den inflydelse på instituttets ledelsesfunktioner, der i gældende lov er tillagt medicinaldirektøren, bevares, enten ved at der fortsat er et tilsynsråd med medicinaldirektøren som formand eller på anden fagligt lige så overordnet måde.
Instituttet er, og skulle fortsat være, et praktisk serviceistitut for sundhedsvæsenet i nært samspil med sygehuse og læger.
Sundhedsstyrelsen må derfor så direkte som muligt medinddrages i instituttets planlægning.
Vi anser det i øvrigt for påkrævet, at der sker en styrkelse af de faglige ledelsesfunktioner på instituttet, f.eks. gennem udpegning eller valg af sektorledere, ansættelse af en chef for produktionen, udbygning af et fagligt sekretariat og decentralisering af beslutningskompetance på en række områder.
Med hensyn til den øverste ledelse anser vi det for særligt vigtigt, at man bevarer den fagligt kvalificerede indflydelse på alle væsentlige beslutninger og overvejelser, og vi er derfor betænkelige ved, at princippet om en sideordnet faglig og administrativ ledelse ikke er medtaget i lovforslaget, således at det ikke længere vil være en parlamentarisk opgave at foretage ændringer på dette væsentlige punkt.
I egenskab af dirigent og referent ved et plenarmøde af overlæger og afdelingsforstandere ved Statens Seruminstitut indsender vi denne henvendelse til folketingets kommunaludvalg.
Den endelige formulering af henvendelsen har været udsendt til almindelig godkendelse.
»Statens Seruminstitut, den 12. januar 1987§ BENT MANSA afdelingsforstander WILHELM FREDERIKSEN overlæge Indenrigsministerens kommentar Som det fremgår af besvarelsen af det af kommunaludvalget stillede spørgsmål nr. 19 (L 58 - bilag 37), vil jeg fremsætte ændringsforslag, således at instituttets funktion som landets centrallaboratorium præciseres i lovteksten.
Som det fremgår af henvendelsen, foregår der på Statens Seruminstitut en omfattende omlægning og modernisering af instituttets drift.
Det er et naturligt led i omlægningen, at behovet for nødvendige tilpasninger af instituttets organisation også vurderes.
Måtte der vise sig behov for at foretage ændringer i organiseringen af den øverste ledelse af instituttet, vil kommunaludvalget blive orienteret inden ændringerne iværksættes.
