Resumé  



  

 Ombudsmanden mente det var særdeles kritisabelt at et statsfængsel var mere  

 end  

 to år og to måneder om at træffe afgørelse i en sag, og at statsfængslet ikke  

 i  

 denne periode holdt klageren underrettet om sagens behandling.
Fængslet havde  

 i  

 løbet af de to år og to måneder modtaget fire rykkere fra klageren og  

 adskillige henvendelser og rykkere fra Direktoratet for Kriminalforsorgen.
 Henset til den tid som statsfængslet allerede havde brugt på  

 at besvare klagen, mente ombudsmanden endvidere det var meget kritisabelt at  

 der gik næsten syv måneder før fængslet besvarede Direktoratet for  

 Kriminalforsorgens anmodning om en udtalelse i anledning af en klage.
 Ombudsmanden  

 var endvidere  

 enig med Direktoratet for Kriminalforsorgen i at den samlede  

 sagsbehandlingstid  

 i direktoratet var beklagelig.
Ombudsmanden  

 bemærkede at en  

 række af de frister som direktoratet havde tilkendegivet over for klageren,  

 forekom noget automatiserede idet de ved en efterfølgende kontrol med  

 udgangspunkt  

 i sagens omstændigheder ikke fremstod som realistiske.
Ombudsmanden mente dog  

 ikke der var grundlag for at formulere en egentlig kritik heraf.
 Ombudsmanden  

 udtalte sig  

 endelig om en myndigheds mulighed for at træffe afgørelse i en sag uden at  

 afvente den indklagede myndigheds udtalelse. (J.nr. 2003-0324- 600).
Sagsbehandlingstid Det fremgik af sagen at A ved  

 brev af 24. april 2000 klagede til Statsfængslet i Horsens.
Klagen angik en  

 visitation som havde fundet sted dagen før i forbindelse med  

 påskegudstjenesten  

 i statsfængslets kirke.
A henvendte sig ved brev af  

 31. juli 2001 til en retshjælp.
A oplyste at han fortsat var uden svar på sin  

 klage.
A oplyste videre at den daværende præst i fængslet havde modtaget en  

 undskyldning, og at viceinspektøren på et talsmandsmøde den 14. juni 2001  

 havde lovet at minde inspektøren om sagen.
 Ved brev af 8. august 2001  

 rykkede retshjælpen på vegne af A statsfængslet for svar på klagen.
 Ved breve af 3. og 12.  

 september 2001 samt 21. januar 2002 rykkede retshjælpen på ny statsfængslet  

 for  

 svar.
 Ved brev af 6. februar 2002  

 klagede retshjælpen til Justitsministeriet, Direktoratet for  

 Kriminalforsorgen  

 over statsfængslets sagsbehandlingstid.
Direktoratet for  

 Kriminalforsorgen bekræftede modtagelsen af retshjælpens klage ved brev af  

 11.  

 februar 2002. Direktoratet oplyste at direktoratet havde bedt Statsfængslet i  

 Horsens om en udtalelse og om sagens bilag.
Direktoratet oplyste at der ville  

 gå 4-6 uger inden retshjælpen fik svar.
 Direktoratet oplyste ved brev  

 af 20. marts 2002 at der desværre ville gå længere tid end beregnet.  

 Direktoratet oplyste at direktoratet regnede med at retshjælpen ville få svar  

 inden ca. 3 uger.
 Ved telefonsamtale den 23.  

 april 2002 oplyste direktoratet over for retshjælpen at der ville blive  

 truffet afgørelse hurtigst muligt.
 Retshjælpen rykkede  

 direktoratet for svar ved brev af 13. juni 2002.
Den 26. juni 2002 fremsendte  

 Direktoratet for Kriminalforsorgen Statsfængslet i Horsens udaterede  

 udtalelse til retshjælpen.
I udtalelsen, som delvis var formuleret som et  

 svar  

 på As klage af 24. april 2000, anførte fængslet følgende om  

 sagsbehandlingstiden:
 Det skal meget beklages, at  

 besvarelsen af henvendelsen først finder sted nu.
Det skyldes bl.a. at det  

 skriftlige materiale, som den øverst ansvarlige tjenstgørende den pågældende  

 dag, koordinerende overvagtmester ( ), havde udfærdiget har været bortkommet  

 og trods ihærdig efterforskning er det først kommet til veje i kopi i  

 torsdags.
 Retshjælpen fremsendte ved  

 brev af 18. juli 2002 med bilag bemærkninger til statsfængslets udtalelse.  

 Det  

 fremgik blandt andet at A ønskede at indgive særskilt klage over at det  

 skriftlige  

 materiale havde været bortkommet i over to år.
A imødeså en nærmere  

 redegørelse  

 for hvordan noget sådant kunne lade sig gøre, samt om der var taget skridt  

 fra  

 inspektørens side til at det ikke kunne gentage sig.
A fandt endvidere ikke  

 at  

 statsfængslet havde godtgjort at visitationen var berettiget.
Ved brev af 13. august 2002  

 meddelte Direktoratet for Kriminalforsorgen retshjælpen at direktoratet på  

 baggrund af de fremsendte kommentarer havde anmodet statsfængslet om en  

 supplerende udtalelse.
Direktoratet oplyste at der ville gå 4-6 uger inden  

 retshjælpen  

 fik svar.
 Ved brev af 26. september  

 2002 oplyste direktoratet retshjælpen om at der ville gå længere tid end  

 beregnet, og at der ville gå (yderligere) ca. 3 uger inden retshjælpen fik  

 svar.
 Ved brev af 11. oktober 2002  

 oplyste direktoratet retshjælpen om at der ville gå længere tid end beregnet,  

 og at der ville gå (yderligere) ca. 3 uger inden retshjælpen fik svar.
 Ved brev af 29. oktober 2002  

 oplyste direktoratet retshjælpen om at der ville gå længere tid end beregnet,  

 og at der ville gå (yderligere) ca. 3 uger inden retshjælpen fik svar.
 Ved telefonsamtale den 4.  

 december 2002 oplyste direktoratet over for retshjælpen at der ville blive  

 truffet afgørelse inden ca. 14 dage.
 Ved telefonsamtale den 16.  

 december 2002 oplyste direktoratet over for retshjælpen at der ville blive  

 truffet afgørelse hurtigst muligt.
 Ved telefonsamtale den 13.  

 januar 2003 oplyste direktoratet over for retshjælpen at direktoratet ventede  

 på en udtalelse fra statsfængslet, og at der ville blive truffet afgørelse  

 hurtigst muligt.
 Ved telefonsamtale den 20.  

 januar 2003 oplyste direktoratet over for retshjælpen at direktoratet ventede  

 på en udtalelse fra statsfængslet, og at der ville blive truffet afgørelse  

 hurtigst muligt.
Ved brev af 27. januar 2003  

 klagede retshjælpen til mig over Direktoratet for Kriminalforsorgens og  

 Statsfængslet i Horsens sagsbehandlingstid.
Retshjælpen anførte blandt  

 andet  

 at statsfængslet nu havde haft sagen under behandling i 2 år og 9 måneder, og  

 at direktoratet havde haft klagesagen under behandling i et år.
Retshjælpen  

 henviste blandt andet til at A og andre vidner nu enten var løsladt eller  

 flyttet til andre afsoningsforhold.
Retshjælpen henviste endvidere til at det  

 efter retshjælpens opfattelse overskred grænserne for god forvaltningsskik at  

 være et år om at behandle en klage over sagsbehandlingstid.
Ved brev af 4. februar 2003  

 bad jeg Justitsministeriet, Direktoratet for Kriminalforsorgen om en  

 udtalelse i anledning af klagen.
Jeg bad om at direktoratet forinden  

 indhentede  

 en udtalelse fra Statsfængslet i Horsens.
Jeg bad desuden om udlån af sagens  

 akter  

 og om datolister over de foretagne ekspeditioner (i statsfængslet og i  

 direktoratet) med angivelse af i hvilket omfang klageren havde modtaget  

 underretning i overensstemmelse med Justitsministeriets vejledning om  

 forvaltningsloven,  

 pkt. 206 og 207.
 Ved brev af 11. februar 2003  

 oplyste direktoratet retshjælpen om at der ville gå længere tid end beregnet,  

 og at der ville gå (yderligere) ca. 2 uger inden retshjælpen fik svar.
 Statsfængslet i Horsens afgav  

 udtalelse til direktoratet om sagen den 24. februar 2003.
 Ved brev af 26. februar 2003  

 fremsendte Direktoratet for Kriminalforsorgen en afgørelse i sagen til  

 retshjælpen.
 Den 28. februar 2003  

 fremsendte direktoratet en udtalelse til mig samt sagens bilag og en  

 datoliste.  

 Direktoratet udtalte følgende:
 Af vedlagte udtalelse fra  

 statsfængslet af 24. februar 2003 fremgår at statsfængslets sagsbehandling af  

 klagen frem til juni måned 2002, hvor statsfængslets redegørelse blev afgivet  

 til direktoratet, bestod i at forsøge at finde frem til det skriftlige  

 grundlag for den gennemførte visitation og at materialet blev fundet torsdag  

 den 20. juni 2002. Statsfængslet beklager meget stærkt at dette forhold ikke  

 blev meddelt til klageren og direktoratet.
Om sagsbehandlingstiden efter  

 at statsfængslet havde modtaget direktoratets brev af 24. juli 2002 med  

 anmodning om en supplerende udtalelse oplyser statsfængslet i sin udtalelse  

 at  

 sagen har beroet hos fængselsinspektøren som alene er ansvarlig for den meget  

 sene besvarelse af direktoratets brev.
Statsfængslet anfører om årsagen  

 hertil  

 et ualmindeligt stort arbejdspres med afklaring af spørgsmålet vedrørende  

 gennemførelse af statsfængslets resultatkontrakt, herunder strukturændring,  

 overvejelser om fængslets økonomi samt styring af denne i henseende til et  

 stort antal udstationeringer med deraf følgende personaleunderskud samt  

 omlægninger  

 i tjenesten for at få statsfængslets timestyring og økonomistyring til at gå  

 op.
Endvidere henviser statsfængslet til deltagelse i arbejde vedrørende  

 etablering af det nye statsfængsel ved Horsens.
Statsfængslet beklager meget  

 dybt den meget lange sagsbehandlingstid.
Vedrørende sagsbehandlingstiden Direktoratet finder at det er  

 meget kritisabelt at statsfængslet har anvendt så lang tid på sagens  

 behandling.
 Dette har direktoratet  

 meddelt retshjælpen i direktoratets afgørelse af klagesagen af 26. februar  

 2003 ligesom direktoratet har påtalt dette over for statsfængslet ved brev af  

 samme dato.
 Direktoratet har i ovennævnte  

 afgørelse af 26. februar 2003 over for retshjælpen beklaget direktoratets  

 lange svartid.
Vedrørende statsfængslets underretning af klageren Af sagen fremgår at der kan  

 udarbejdes følgende datoliste for de ekspeditioner som statsfængslet har  

 foretaget:
 Ved brev modtaget i direktoratet den 25. juni 2002  

 fremsender statsfængslet sin udtalelse til klagen.
 Ved brev af 24. februar 2003 fremsender statsfængslet  

 sin supplerende udtalelse til klagen.
 Det fremgår således af sagen  

 at statsfængslet ikke har underrettet klageren i overensstemmelse med  

 Justitsministeriets  

 vejledning om forvaltningsloven punkt 206 og 207, om underretning af den der  

 er  

 part i sagen, når sagsbehandlingstiden trækker ud.
 Direktoratet finder at det er  

 meget kritisabelt at statsfængslet ikke har besvaret klagerens breve samt  

 underrettet klageren om hvorpå sagen beroede.
 Dette har direktoratet  

 meddelt retshjælpen i direktoratets afgørelse af 26. februar 2003 ligesom  

 direktoratet  

 har påtalt dette over for statsfængslet ved brev af samme dato.
Vedrørende direktoratets underretning af klageren Der vedlægges datoliste over  

 de ekspeditioner som direktoratet har foretaget.
 Af datolisten fremgår at  

 direktoratet desværre ikke fuldt ud har underrettet klageren i  

 overensstemmelse  

 med Justitsministeriets vejledning om forvaltningsloven punkt 206 og 207, om  

 underretning af den der er part i sagen, når sagsbehandlingstiden trækker ud.
 Direktoratet beklager dybt at  

 klageren ikke fuldt ud har modtaget en sådan underretning.
 Retshjælpen modtog kopi af  

 direktoratets udtalelse af 28. februar 2003 og fremsatte ikke bemærkninger  

 hertil.
 I brev af 10. oktober 2003  

 til retshjælpen udtalte jeg bl.a. følgende:
Ombudsmanden  

 s udtalelse Min undersøgelse i sagen angår sagsbehandlingstiden ved henholdsvis  

 Statsfængslet i Horsens og Justitsministeriet, Direktoratet for  

 Kriminalforsorgen.
Jeg har i min undersøgelse inddraget andre  

 sagsbehandlingsspørgsmål som har betydning for vurderingen af  

 sagsbehandlingstiden.
Der er ikke i forvaltningsloven fastsat generelle bestemmelser om  

 myndighedernes sagsbehandlingstid.
Spørgsmålet om på hvilket tidspunkt en  

 myndigheds sagsbehandlingstid overskrider det acceptable, kan derfor ikke  

 besvares generelt.
 Ved vurderingen af en myndigheds sagsbehandlingstid må man ud over den  

 absolutte sagsbehandlingstid tage andre forhold i betragtning, herunder  

 sagens karakter, omfanget af de undersøgelser myndigheden skal foretage, den  

 sædvanlige sagsbehandlingstid samt de løbende ekspeditioner i sagen.
Justitsministeriets vejledning om forvaltningsloven indeholder i pkt. 206-208  

 regler om god forvaltningsskik.
Punkterne har denne ordlyd:
 206.  

  

 Hvis en forvaltningsmyndighed som følge af sagens karakter eller den  

 almindelige sagsbehandlingstid for den pågældende myndighed ikke kan træffe  

 afgørelse inden kortere tid efter sagens modtagelse, bør myndigheden give  

 den, der er part i sagen, underretning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør endvidere give den, der er part i sagen, underretning, når  

 behandlingen af den konkrete sag på grund af særlige omstændigheder vil tage  

 længere tid end sædvanligt.
208.  

  

 Rykkerskrivelser fra den, der er part i sagen, og som er rimeligt begrundet i  

 sagsbehandlingstiden, bør i almindelighed besvares med det samme.
Besvarelsen  

 bør indeholde oplysning om, hvorpå sagen beror og så vidt muligt oplysning  

 om, hvornår myndigheden regner med, at afgørelsen kan  

 foreligge. Statsfængslet i Horsens  

 sagsbehandling frem til fængslets udtalelse fra juni 2002 Fra det tidspunkt hvor (A)  

 klagede til Statsfængslet i Horsens, og til retshjælpen på hans vegne modtog  

 svar på klagen (i form af statsfængslets udtalelse til direktoratet), forløb  

 mere end to år og to måneder.
 Af de akter som jeg har  

 modtaget, fremgår at det forsvundne skriftlige materiale består i en rapport  

 på 24 linjer med en overvagtmesters beskrivelse af det passerede i  

 forbindelse  

 med visitationen den 23. april 2000. Sagen indeholder ikke oplysninger om at  

 rapporten har været forsøgt rekonstrueret, herunder f.eks. ved henvendelse  

 til  

 den pågældende overvagtmester.
Ud over en efterforskning ses  

 således ikke at være foretaget nogen form for sagsbehandling i statsfængslet  

 i  

 løbet af de mere end to år og to måneder.
Dette til trods for fire rykkere  

 fra  

 retshjælpen og adskillige henvendelser og rykkere fra Direktoratet for  

 Kriminalforsorgen.
Statsfængslet orienterede således først ved sin udaterede  

 udtalelse fra juni 2002 direktoratet om årsagen til at statsfængslet ikke  

 havde svaret.
Retshjælpen blev herefter indirekte orienteret via (og alene på  

 grund af) direktoratets partshøring over udtalelsen.
Statsfængslet har meget  

 stærkt beklaget dette forhold.
 Statsfængslets svar forelå  

 først efter at fængslet havde modtaget et brev fra direktøren for  

 Direktoratet  

 for Kriminalforsorgen.
 Det er efter min opfattelse  

 særdeles kritisabelt at statsfængslet var mere end to år og to måneder om at  

 træffe afgørelse i sagen, og at statsfængslet ikke i denne periode holdt (A)  

 og retshjælpen underrettet om sagens behandling, herunder foranlediget af  

 fire  

 rykkere fra retshjælpen og adskillige henvendelser og rykkere fra  

 direktoratet.  

 Jeg har herunder også lagt vægt på at der ikke efter det oplyste har været  

 foretaget  

 noget forsøg på at rekonstruere de oplysninger som var bortkommet, hvilket  

 efter min umiddelbare vurdering havde kunnet lade sig gøre.
 Jeg har samtidig hermed gjort  

 statsfængslet bekendt med min opfattelse.
Da min undersøgelse i sagen  

 som nævnt alene angår sagsbehandlingstiden (og hertil knyttede spørgsmål),  

 har  

 jeg ikke ved min undersøgelse taget stilling til spørgsmål vedrørende  

 afgørelsens meddelelse, partshøring, klagevejledning mv.
Jeg har overvejet af  

 egen drift at undersøge disse spørgsmål, men har ikke fundet fuldt  

 tilstrækkeligt  

 grundlag herfor.
Statsfængslet i Horsens  

 sagsbehandling fra den 24. juli 2002 og frem til fængslets udtalelse af 24.  

 februar 2003 Direktoratet for  

 Kriminalforsorgen bad ved brev af 24. juli 2002 statsfængslet om en  

 supplerende  

 udtalelse foranlediget af retshjælpens brev af 18. juli 2002 med bilag.
Jeg  

 går ud fra at statsfængslet modtog anmodningen den 25. juli 2002.  

 Direktoratet  

 rykkede adskillige gange statsfængslet for svar.
Statsfængslet afgav  

 udtalelse  

 til direktoratet ved brev af 24. februar 2003. På dette tidspunkt havde jeg  

 indledt min undersøgelse af sagsbehandlingstiden.
 Statsfængslet har meget dybt  

 beklaget den lange sagsbehandlingstid og har henvist til at  

 fængselsinspektøren  

 alene er ansvarlig for den meget sene besvarelse af direktoratets brev.  

 Statsfængslet har forklaret sagsbehandlingstiden med et ualmindeligt stort  

 arbejdspres.
Det tilkommer naturligvis  

 enhver forvaltningsmyndighed inden for de givne rammer at foretage en  

 prioritering af de opgaver myndigheden skal varetage.
Prioriteringen må  

 imidlertid ikke medføre at sagsbehandlingstiden for nedprioriterede sager  

 overskrider hvad der under hensyn til sagens karakter kan anses for rimeligt.
 Henset til den tid som  

 statsfængslet allerede havde brugt på at besvare (A)s klage, jf.  

 ovenfor,  

 finder jeg det meget kritisabelt at der forløb næsten syv måneder fra  

 direktoratets anmodning blev modtaget i fængslet, til statsfængslet afgav sin  

 udtalelse.
 Jeg har samtidig hermed gjort  

 statsfængslet bekendt med min opfattelse.
 Justitsministeriet,  

 Direktoratet for Kriminalforsorgens sagsbehandling mv.
Fra det tidspunkt hvor  

 retshjælpen klagede til Justitsministeriet, Direktoratet for  

 Kriminalforsorgen  

 over det manglende svar fra statsfængslet, og til retshjælpen modtog endeligt  

 svar fra direktoratet, forløb mere end et år.
Mere end syv måneder heraf  

 forløb efter at direktoratet havde modtaget alle oplysninger i sagen for at  

 kunne træffe en afgørelse vedrørende sagsbehandlingstiden som den første  

 klage  

 angik.
Det kan undertiden være mest  

 hensynsfuldt over for en part som har flere samtidigt verserende sager,  

 allerede på et tidligt tidspunkt i sagsbehandlingen at adskille behandlingen  

 af sagerne således at sager som kan afsluttes væsentligt tidligere end andre,  

 ikke unødigt kommer til at afvente andre sager som må forventes at trække ud  

 i  

 længere tid.
Det er dog min opfattelse at en sådan adskillelse ikke ville  

 have  

 været naturlig og hensigtsmæssig i dette tilfælde.
 Jeg er imidlertid enig med  

 Direktoratet for Kriminalforsorgen i at den samlede sagsbehandlingstid i  

 direktoratet er beklagelig.
 Jeg har samtidig hermed gjort  

 direktoratet bekendt med min opfattelse.
 Jeg er endvidere enig med  

 Direktoratet for Kriminalforsorgen i at det er beklageligt at direktoratet  

   

 trods forsøg herpå  i flere tilfælde ikke overholdt de frister som  

 direktoratet selv havde stillet retshjælpen i udsigt, og således ikke  

 overholdt  

 punkt 206 og 207 i ovennævnte vejledning.
 Jeg har samtidig hermed gjort  

 direktoratet bekendt med min opfattelse.
Jeg bemærker desuden at en  

 række af de frister som direktoratet fastsatte for sagens afslutning,  

 forekommer  

 noget automatiserede idet de ved en efterfølgende kontrol ikke fremstår som  

 fastsat realistisk og med udgangspunkt i sagens omstændigheder.
Jeg har dog  

 ikke fundet grundlag for at formulere en egentlig kritik heraf.
 Retshjælpen har i klagen af  

 27. januar 2003 henvist til muligheden for at træffe en afgørelse med  

 bevismæssig skadevirkning for myndigheden der vægrer sig ved at udtale  

 sig.
Direktoratet for Kriminalforsorgen  

 var efter min opfattelse ikke berettiget til at træffe en afgørelse i sagen  

 uden at afvente statsfængslets udtalelse.
Jeg henviser til official- eller  

 undersøgelsesprincippet som gælder i den offentlige forvaltning, og som  

 indebærer at forvaltningen har ansvaret for at de fornødne oplysninger til  

 afgørelse af en foreliggende sag er tilvejebragt.
Jeg henviser desuden til  

 Kaj  

 Larsen mfl., Forvaltningsret, 2. udgave (2002), s. 453, hvor det bl.a. med  

 henvisning til Folketingets Ombudsmands beretning for 1991, s. 207*, anføres  

 at:
 Hvis en myndighed der høres,  

 uberettiget nægter at medvirke ved sagens oplysning, bør den undersøgende  

 myndighed efter omstændighederne forfølge spørgsmålet og ikke uden videre  

 træffe afgørelse på det foreliggende grundlag.
 Jeg bemærker at synspunktet  

 så meget desto mere må gælde i tilfælde hvor myndigheden ikke har nægtet at  

 medvirke, men blot er længe om at svare.
Hertil kommer at sagen blandt  

 andet drejede sig om den rette forståelse af statsfængslets afgørelse og hvad  

 statsfængslet havde foretaget sig for at sikre sig mod at sagsakter forsvandt  

 fremover, samt at sagen i øvrigt omfattede statsfængslets vurderinger af  

 faktiske forhold i fængslet.
Disse spørgsmål kunne efter min opfattelse ikke  

 belyses tilstrækkeligt uden et svar fra statsfængslet.
Jeg har endelig overvejet om  

 direktoratet burde have rykket statsfængslet mere alvorligt og/eller energisk  

 end det var tilfældet.
Jeg har dog ikke fundet grundlag for at kritisere  

 direktoratets sagsbehandling på dette punkt.
Jeg har herunder lagt vægt på at  

 direktoratet i mere end 10 tilfælde har rykket statsfængslet telefonisk eller  

 skriftligt, herunder i tre tilfælde direkte ved direktoratets direktør. NOTER: (*)  

 FOB 1991, s. 207.
