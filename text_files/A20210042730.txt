 Lov om ændring af lov om offentlige betalinger m.v.
(Nemkontosystemet stilles til rådighed for grønlandske myndigheder) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om offentlige betalinger m.v., jf. lovbekendtgørelse nr. 798 af 28. juni 2007, som ændret ved § 9 i lov nr. 1336 af 19. december 2008, foretages følgende ændring:
 1. Efter § 5 a indsættes:
»§ 5 b.
Finansministeren kan stille Nemkontosystemet til rådighed for grønlandske myndigheder.« § 2 Loven træder i kraft den 1. april 2021.
Givet på Christiansborg Slot, den 16. marts 2021 Under Vor Kongelige Hånd og Segl MARGRETHE R.
