 I henhold til § 8 i lov nr. 404 af 20. august 1976 om ændring af  

 forskellige skattelove bestemmes følgende:
§ 1.  De i selskabsskattelovens § 1, stk. 1, nr. 1 og  

 2, nævnte aktieselskaber og andre selskaber er pligtige til på begæring af en  

 modtager af udbytte fra selskabet at afgive skriftlig attestation af, at  

 selskabet har udloddet udbyttet i det indkomstår, der ligger til grund for  

 selskabets skatteansættelse for skatteåret 1979-80, eller et senere  

 indkomstår.
Begæring kan fremsættes af skattepligtige, der for indkomstårene  

 1977 og 1978 anser sig for berettiget til skattegodtgørelse af udbyttet efter  

 selskabsskattelovens § 17A, samt af selskaber, der for skatteårene 1978-79 og  

 1979-80 anser sig for berettiget til efter selskabsskattelovens § 13, stk. 1,  

 nr. 2, at holde udbyttet uden for den skattepligtige indkomst.  

 Udbyttemodtageren må på fyldestgørende måde godtgøre sin identitet over for  

 det udbyttegivende selskab.
 Stk. 2.  Attestation efter stk. 1 kan afgives af en  

 institution eller person, som er bemyndiget dertil af det udbyttegivende  

 selskab.
 § 2.  Attestationen skal indeholde oplysning om:
a. det udbyttegivende selskabs navn, hjemsted og registreringsnummer i det  

 centrale register over indeholdelsespligtige (CIR), b. udbyttemodtagerens navn og adresse, c. aktiepostens pålydende, d. udbyttebeløbet, e. datoen for vedtagelse af udlodningen, f. det regnskabsår for selskabet, hvori vedtagelsen er sket, og g. det skatteår, som regnskabsåret ligger til grund for.
 § 3.  Bekendtgørelsen har virkning fra den 1. januar  

 1977.
 Ministeriet for skatter og afgifter, den  

 19. januar 1977.
 Svend Jakobsen.
