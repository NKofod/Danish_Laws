Klage  

 over tvangsbehandling med elektrochok (ECT) Sundhedsvæsenets Patientklagenævn fandt efter en samlet  

 bedømmelse, at patienten var sindssyg, og at det havde været uforsvarligt  

 ikke  

 at tvangsbehandle hende, da udsigten til hendes helbredelse eller en  

 betydelig  

 bedring af hendes tilstand ellers var blevet væsentlig forringet.
Nævnet har  

 lagt vægt på, at hun tidligere var blevet behandlet med ECT med nogen effekt  

 på  

 tilstanden, hvorimod der ikke havde været effekt af medicinsk behandling.
 Sundhedsvæsenets Patientklagenævn oplyste, at  

 Folketinget ifølge forarbejderne til Lov om ændring af psykiatriloven (Lov  

 nr.  

 403 af 26. juni 1998, L 36, 2. samling), har forudsat, at tvangsbehandling  

 med  

 ECT ikke må anvendes, med mindre der foreligger en aktuel eller potentiel  

 livstruende tilstand for patienten.
Det fremgik hverken af journalen, overlægens udtalelse  

 til sagen eller af tvangsprotokollen, at der på tidspunktet for beslutningen  

 om  

 tvangsbehandling med ECT var tale om en aktuel eller potentiel livstruende  

 tilstand for patienten.
Ifølge journalen havde hun alene været vredladen og  

 psykotisk med vrangforestillinger.
 Sundhedsvæsenets Patientklagenævn fandt herefter, at  

 betingelserne for tvangsbehandlingen ikke var opfyldt på det tidspunkt, hvor  

 beslutningen herom blev truffet.
 Sundhedsvæsenets Patientklagenævn ændrede således den  

 afgørelse, der blev truffet af Det Psykiatriske Patientklagenævn, idet  

 Sundhedsvæsenets Patientklagenævn fandt, at beslutningen om  

 tvangsbehandlingen  

 med ECT ikke opfyldte kravet om mindst indgribende foranstaltning.
