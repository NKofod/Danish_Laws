 En kontohaver i en opsparingsordning kan undlade at indsætte  

 begunstigede, uden at ordningen af den grund falder uden for  

 pensionsbeskatningslovens afsnit 1.
 Skatteministeriet er blevet spurgt om, hvorvidt indsættelse af  

 begunstigede i rateopsparingsordninger og opsparingsordninger i  

 pensionsøjemed i pensionsbeskatningsloven, jf. lovbekendtgørelse nr. 569 af  

 26. august 1987, generelt kan undlades, uden at ordningen af den grund falder  

 uden for pensionsbeskatningslovens afsnit I, hvorefter bidrag eller præmier  

 er skattefri.
Efter pensionsbeskatningsloven skal der i rateopsparingsordninger i  

 pensionsøjemed, jf. § 11 A, stk. 1, nr. 4, og i opsparingsordninger i  

 pensionsøjemed, jf. § 12, stk. 1, nr. 2, være truffet bestemmelse om  

 udbetaling i tilfælde af kontohaverens død.
Der kan efter § 11 A, stk. 1, nr.  

 6, og § 12, stk. 1, nr. 4, ikke træffes bestemmelse om udbetaling efter  

 kontohaverens død til andre end dennes ægtefælle, herunder fraskilt  

 ægtefælle, eller livsarvinger, herunder stedbørn og disses livsarvinger.
 Skatteministeriet svarede, at efter pensionsbeskatningslovens affattelse,  

 hvor udtrykket kan er anvendt, kan en kontohaver i opsparingsordninger  

 undlade at indsætte begunstigede fra den nævnte personkreds, uden at  

 ordningen af den grund falder uden for pensionsbeskatningslovens afsnit I.
