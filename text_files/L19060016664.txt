 Hans Majestæt Kongen af Danmark og Hans Majestæt Kongen af Italien, ledede  

 af Grundsætningerne i Konventionen angaaende fredelig Bilæggelse af  

 internationale Stridigheder, afsluttet i Haag den 29de Juli 1899, og som  

 ønske navnlig at fastslaa Grundsætningen om obligatorisk Voldgift i deres  

 gensidige Forhold ved en almindelig Overenskomst af den i nævnte Konventions  

 Artikel 19 angiven Art, have bestemt i dette Øjemed at afslutte en Konvention  

 og have udnævnt til deres befuldmægtigede:
 Hans Majestæt Kongen af Danmark: Hr. greve Carl Moltke, Ridder af  

 Dannebrog, Hans Majestæts Charge d'affaires hos den kongelig italienske  

 Regering.
Hans Majestæt Kongen af Italien: Hans Ekscellence Hr.
Tommaso Tittoni,  

 Storkors af den italienske Kroneorden, Storofficer af St.
Mauritius og St.  

 Lazarus Ordenen, Hans Majestæts Statssekretær for udenrigskee Sager, hvilke, efter at have meddelt hinanden deres Fuldmagter, der befandtes i  

 god og rigtig Form, ere komne overens om følgende Bestemmelser:
 Artikel 1.
 De høje kontraherende Parter forpligte sig til at henvise til den ved  

 Konventionen af 29de Juli 1899 i Haag oprettede permanente Voldgiftsdomstol  

 alle Tvistigheder, ligegyldigt af hvilken Art, som maate opstaa mellem dem,  

 og som ikke have kunnet afgøres ad diplommatisk Vej, selv i Tilfælde af, at  

 disse Tvistigheder maatte have deres Oprindelse i Kendsgerninger, der ligge  

 forud for nærværende Konventions Afslutning.
 Artikel 2.
 I hvert enkelt Tilfælde skulle de høje kontraherende Parter, før de  

 henvende sig til den permanente Voldgiftsdomstol, undertegne en særlig  

 Voldgiftsantagelse, der klart bestemmer Stridens Genstand, Omfanget af  

 Voldgiftsmændenes Myndighed og de Frister, der ville være at iagttage med  

 Hensyn til Voldgiftsrettens Sammentræden og Proceduren.
 Foreligger ingen særlig Voldgiftsantagelse, skulle Voldgiftsmændene afgive  

 Kendelse paa Grundlag af de af de to Parter formulerede Paastande.
 I Fald der ikke findes voldgiftsmæssige Bestemmelser i modsat Retning,  

 skal Voldgiftsproceduren ordnes i Overensstemmelse med de Regler, der ere  

 fastslaaede ved den i Haag den 29de Juli 1899 undertegnede Konvention  

 angaaaende fredelig Bilæggelse af Internationale Stridigheder, med Tillæg af  

 de supplerende Bestemmelser, der angives i efterfølgende Artikel.
 Artikel 3.
 Ingen af Voldgiftsmændene maa være Undersaat af de Stater, der have  

 undertegnet nærværende Konvention, eller have Bopæl paa deres Territorium,  

 eller være interesseret i de Spørgsmaal, som ere Genstand for Voldgiften.
Den i foranstaaende Artikel forudsatte Voldgiftsantagelse skal fastsætte  

 en Frist, inden hvis Udløb Udvekslingen af de Indlæg og Dokumenter, der have  

 Hensyn til Stridens Genstand, skal finde Sted mellem de to Parter.
Denne  

 Udveksling skal i hvert Tilfælde være endt før Begyndelsen af  

 Voldgiftsrettens Møder.
 Voldgiftskendelsen skal indeholde Angivelse af de Frister, inden hvilke  

 den skal efterkommes.
 Artikel 4.
 Man er enig om, at medmindre Tvisten angaar Anvendelsen af en Overenskomst  

 mellem de to Stater, eller det drejer sig om et Tilfælde af Rettens  

 Fornægtelse, skal Artikel 1 ikke være anvendelig paa Tvistigheder, der maatte  

 opstaa mellem en Undersaat af en af Parterne og den anden kontraherende Stat,  

 naar Domstolene i Følge denne Stats Lovgivning ere kompentete til at paadømme  

 Stridsspørgsmaalet.
 Artikel 5. Dersom en af de høje kontraherende Parter skulde opsige  

 nærværende Konvention, skal saadan Opsigelse først træde i Kraft et Aar  

 efter, at skriftlig Meddelelse derom har fundet Sted til den anden  

 kontraherende Part.
 Artikel 6.
 Nærværende Konvention skal ratificeres snarest mulig og Ratifikationerne  

 skulle udveksles i Rom.
 Til Bekræftelse heraf have de respektive befuldmægtigede undertegnet  

 nærværende Konvention og forsynet den med deres Segl.
 Rom, den 16de December 1905.
C.
Moltke.
(L.S.) Tittoni.
(L.S) Hvilket herved bringes til almindelig Kundskab, med Tilføjende, at  

 Ratifikationerne under 22de f.
M. ere blevne udvekslede i Rom.
 Udenrigsministeriet, den 12te Juni  

 1906.
 Raben-Levetzau.
