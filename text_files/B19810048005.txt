§ 1 I justitsministeriets bekendtgørelse nr. 94 af 22. marts 1933, instruks  

 for det ved lov nr. 119 af 20. april 1926 anordnede tilsyn med de af  

 eksekutorer behandlede dødsboer, som ændret ved justitsministeriets  

 bekendtgørelser nr. 278 af 27. august 1959, nr. 355 af 25. juni 1969, nr. 83  

 af 5. marts 1971, nr. 325 af 24. juni 1974 og nr. 101 af 14. marts 1979  

 foretages følgende ændringer:
 1. § 8, stk. 2, affattes således:
 »Stk. 2.  Hvis der i boet er tilfaldet umyndige arv  

 eller legat, der i medfør af § 3, stk. 2, i lov om anbringelse og bestyrelse  

 af umyndiges midler m.v. ikke skal indleveres til bestyrelse i en godkendt  

 forvaltningsafdeling, skal eksekutor senest samtidig med boets indsendelse  

 til revision sende overformynderiet meddelelse om arven eller legatet.«.
 2. § 9, stk. 1, 1. pkt., affattes således:
 »Revisionsmyndigheden bør påse, at umyndiges og borteblevnes midler,  

 der efter § 3 i lov om anbringelse og bestyrelse af umyndiges midler m.v.  

 skal bestyres i en godkendt forvaltningsafdeling, er indbetalt til en sådan  

 forvaltningsafdeling, jfr. § 3 i justitsministeriets bekendtgørelse om  

 bestyrelse af umyndiges midler m.v. i godkendte forvaltningsafdelinger, og at  

 testamentariske bestemmelser om båndlæggelse af midler er overholdt.«.
