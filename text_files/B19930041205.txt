 I medfør af § 2, stk. 2, § 3, stk. 4, § 9 og § 11 i lov nr. 268 af 6. maj  

 1993 om statsgaranti for gældssaneringslån til jordbrugere fastsættes:
§ 1.  Kongeriget Danmarks Hypotekbank og  

 Finansforvaltning træffer afgørelse om ydelse af statsgaranti for  

 gældssaneringslån til jordbrugere efter reglerne i loven og denne  

 bekendtgørelse.
Hypotekbanken træffer afgørelse efter lovens §§ 6-8 og § 13.
 Stk. 2.  Dansk Landbrugs Realkreditfond yder  

 gældssaneringslån mod statsgaranti, jf. aftalen mellem Landbrugsministeriet  

 og Dansk Landbrugs Realkreditfond, der er optrykt som bilag til  

 bekendtgørelsen.
§ 2.  Ansøgning om statsgaranti og lån skal udfærdiges  

 på et særligt skema med bistand af en særlig sagkyndig, der er godkendt til  

 udfærdigelse af ansøgning og forbedringsplan m.v. efter lov om støtte til  

 forbedring af strukturen og effektiviteten i jordbruget.
Ansøgningen skal  

 attesteres af den særlige sagkyndige.
 Stk. 2.  Ansøgning skal være indgivet til Hypotekbanken  

 inden den 1. januar 1994.
 Stk. 3.  Der kan kun indgives ansøgning af een ejer pr.  

 bedrift.
 Stk. 4.  Ansøgningen skal omfatte samtlige de af ansøger  

 helt eller delvis ejede ejendomme.
 Stk. 5.  Hypotekbanken kan tillade, at ansøgningen ikke  

 omfatter ejendomme, hvor ansøger har en mindre ejerandel samt ejendomme, hvor  

 særlige ejerforhold gør sig gældende.
 § 3.  Der kan ikke ydes statsgaranti for lån til  

 selskaber, herunder stiftelser, foreninger og lignende.
§ 4.  Ved en bedrift forstås en jordbrugsbedrift, der  

 anvendes til landbrug, gartneri, frugtavl, planteskole, skovbrug eller  

 lignende jordbrugsvirksomhed, og som omfatter mindst een ejendom, jf. § 2 i  

 udstykningsloven.
Bedriften omfatter alle ejendomme og arealer, der lovligt  

 drives sammen.
 Stk. 2.  For bedrifter, der drives i et driftsfællesskab  

 eller lignende, kan Hypotekbanken efter ansøgning tillade andre afgrænsninger  

 af bedriften.
§ 5.  Den samlede arbejdsindsats på bedriften beregnes  

 for bedriftens enkelte driftsgrene på grundlag af normtimetal.
Ved opgørelse  

 af arbejdsindsatsen, jf. lovens § 2, stk. 1, nr. 1, kan alene medregnes  

 arbejde, der udføres på bedriften af ansøger og dennes husstand.
 Stk. 2.  Til ansøgers husstand medregnes ansøgers  

 ægtefælle eller samlever samt hjemmeboende børn under 18 år.
 Stk. 3.  I særlige tilfælde kan Hypotekbanken efter  

 ansøgning tillade afvigelser fra normtimetallet, hvis bedriftens  

 mekaniseringsgrad afviger væsentlig fra det sædvanlige for en bedrift af  

 samme type og størrelse.
 Stk. 4.  Opfyldelse af kravet om jordbrug som  

 hovederhverv, jf. lovens § 2, stk. 1, nr. 1, opgøres på grundlag af reglerne  

 herom i lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 955 af 4. december 1992, og de i medfør  

 af den nævnte lov fastsatte regler.
 Stk. 5.  Betingelsen vedrørende arbejdsindsats på  

 bedriften eller jordbrug som hovederhverv skal være opfyldt på  

 ansøgningstidspunktet og i lånets løbetid.
 Stk. 6.  Hvis driften helt eller delvist forestås af et  

 selskab, der er etableret med henblik på driften af ejendommen, anses  

 betingelsen om arbejdsindsats på mindst 900 timer årligt eller jordbrug som  

 hovederhverv for opfyldt, hvis ansøger har en bestemmende indflydelse i  

 selskabet og selv deltager aktivt i driften i et omfang, der svarer til  

 kravet i lovens § 2, stk. 1, nr. 1.
§ 6.  Ansøgers gældsprocent, jf. lovens § 2, stk. 1,  

 nr. 2, opgøres som forholdet mellem den samlede gæld og de samlede  

 formueaktiver, opgjort i overensstemmelse med skattelovgivningens regler.
De  

 skattemæssigt opgjorte aktiver opgøres før formuenedslag, men efter  

 nedskrivning af varelager og besætning.
Opgørelse foretages på grundlag af  

 den seneste af skattemyndighederne foretagne slutligning.
 Stk. 2.  Hvis formue- og gældsforhold på  

 ansøgningstidspunktet afviger væsentligt fra det grundlag, som gældsprocenten  

 er opgjort efter, opgøres gældsprocenten på grundlag af en aktuel status.
§ 7.  Kravet om økonomisk overlevelsesevne, jf. lovens  

 § 2, stk. 1, nr. 3, anses for opfyldt, såfremt det godtgøres, at Stk. 2.  Hvis der i 1991 (1991/92) og 1992 (1992/93) har  

 været økonomisk balance, vil regnskaber normalt være tilstrækkelig  

 dokumentation for, at kravet om økonomisk overlevelsesevne kan anses for  

 opfyldt.
Kravet om økonomisk balance anses for opfyldt, hvis der har været  

 positiv konsolidering i de pågældende år opgjort efter sædvanlige  

 driftsøkonomiske principper.
Stk. 3.  Ved afgørelsen, af om ansøger og dennes  

 husstand kan opnå økonomisk balance, tages udgangspunkt i regnskabet for 1990  

 (1990/91) eller 1991 (1991/92) opgjort efter sædvanlige driftsøkonomiske  

 principper.
Hvis ansøger har erhvervet ejendommen efter 1990, og der ikke  

 foreligger et regnskab for et helt regnskabsår for 1991 (1991/92), kan der  

 tages udgangspunkt i et regnskab for et senere år eller, hvis et sådant ikke  

 foreligger, i et budget.
Oplysningerne i regnskabet korrigeres for den  

 rentelettelse, der opnås ved optagelse af gældssaneringslånet, eventuel  

 omprioritering, samt en eventuel kreditorordning.
Oplysningerne i regnskabet  

 skal endvidere korrigeres for ekstraordinære formueudgifter og -indtægter  

 samt for den beregnede skat af de foretagne korrektioner.
 Stk. 4.  Hypotekbanken kan godkende, at posterne i  

 regnskabet korrigeres for ekstraordinære forhold i forbindelse med sygdom,  

 sygdom i besætning, høsttab og indkøringstab i forbindelse med investeringer.  

 Det er en betingelse, at de ekstraordinære forhold dokumenteres.
Stk. 5.  Den økonomiske overlevelsesevne skal endvidere  

 godtgøres på baggrund af regnskaber og flerårige drifts- og  

 likviditetsbudgetter.
Vurderingen af økonomisk overlevelsesevne sker i øvrigt  

 på grundlag af ansøgers og dennes ægtefælles eller samlevers samlede økonomi,  

 herunder andre indtægter, privatforbrug og skat, og opgørelsen sker efter  

 sædvanlige driftsøkonomiske regnskabsprincipper, herunder driftsmæssige  

 afskrivninger, beregnet skat og værdiansættelse af besætning og beholdninger.
 Stk. 6.  Ansøges der om et gældssaneringslån, der ydes  

 som et nominelt forrentet annuitetslån, skal den økonomiske overlevelsesevne  

 godtgøres ved anvendelse af en afdragsprofil som for et tilsvarende serielån.
 Stk. 7.  Hvis ansøgers ægtefælles eller samlevers  

 indtægter eller økonomiske forhold i øvrigt er af væsentlig betydning for  

 opfyldelsen af betingelsen om økonomisk overlevelsesevne, kan det kræves, at  

 den pågældende ved påtegning på pantebrevet tegner selvskyldnerkaution for  

 lånet.
 § 8.  Hvis en ejendom ejes af flere i fællesskab, skal  

 såvel ansøger som ejerne tilsammen opfylde kravene i lovens § 2, stk. 1, nr.  

 2 og 3. Medejerne skal underskrive pantebrevet som låntagere.
 § 9.  Ved ejendommens kontantværdi, jf. lovens § 3,  

 stk. 1, § 4, stk. 2 og 3, § 6 og § 7, stk. 4, forstås den værdi, der ansættes  

 ved vurdering til låneefterretning for Dansk Landbrugs Realkreditfond.
 Stk. 2.  Vurderingen skal være foretaget mindre end 12  

 måneder forud for ansøgningstidspunktet og skal afspejle ejendommens aktuelle  

 tilstand.
 Stk. 3.  Hvis der i ejendommens kontantværdi indgår  

 investeringer, der er foretaget efter den 15. marts 1993, skal ejendommens  

 kontantværdi ved beregningen af garanti- og lånebeløbet, jf. lovens § 3, stk.  

 1, korrigeres for merværdien af investeringen.
 § 10.  Hvis ansøgningen, jf. § 2, stk. 4, omfatter  

 flere ejendomme, kan lånet højst udgøre 30 pct. af ejendommenes samlede  

 kontantværdi.
 § 11.  Ved opgørelse af restgælden, jf. lovens § 3,  

 stk. 1, kan medregnes gæld, som ansøger har stiftet senest den 15. marts  

 1993. Til restgælden medregnes restancer, ikke betalte påløbne renter og  

 faktureret ikke afregnet merværdiafgift den 15. marts 1993.
 Stk. 2.  Ved opgørelse af værdien af restgælden omregnes  

 nominel restgæld til kontantværdi ved anvendelse af Realkreditrådets  

 omregningstabeller, der er gældende på tidspunktet for ansøgningens  

 indgivelse.
 Stk. 3.  Til erhvervsmæssig gæld, der ikke er pantsikret  

 i fast ejendom, kan kun medregnes gæld, der er stiftet i forbindelse med  

 jordbrugsvirksomhed på bedriften.
Stk. 4.  Godkendte sags- og låneomkostninger omfatter § 12.  Låneprovenuet, jf. lovens § 3, stk. 3, skal  

 anvendes til Stk. 2.  Provenuet kan ikke anvendes til indfrielse  

 eller bortakkordering af selskabers gæld.
 § 13.  Lånet skal normalt sikres i samtlige de af  

 ansøger ejede ejendomme, og lånet skal være sikret inden for ejendommenes  

 samlede kontantværdi.
 Stk. 2.  Ved beregningen af lånets pantesikkerhed skal  

 foranstående pantehæftelsers nominelle værdi omregnes til kontantværdi ved  

 anvendelse af Realkreditrådets omregningstabeller, som er gældende på  

 tidspunktet for ansøgningens indgivelse.
§ 14.  Lånet er sikret i hele løbetiden ved  

 statsgaranti.
Garantien dækker tab på lån, hvor låntager misligholder  

 forpligtelsen til at indfri lånet.
 Stk. 2.  Hypotekbanken godkender opgørelse af tab på  

 lånet m.v., jf. lovens § 9.
 § 15.  Hypotekbanken foretager det eftersyn, som er  

 nævnt i lovens § 12.
 § 16.  Hypotekbankens afgørelser efter denne  

 bekendtgørelse kan ikke indbringes for anden administrativ myndighed.
§ 17.  Efter lovens § 15, stk. 1, straffes den, der  

 til brug for afgørelser, der træffes i henhold til regler i denne  

 bekendtgørelse, giver urigtige eller vildledende oplysninger eller fortier  

 oplysninger af betydning for afgørelsen, med bøde, medmindre højere straf er  

 forskyldt efter anden lovgivning.
Det samme gælder den, der handler i strid  

 med vilkår, der er fastsat i en sådan afgørelse, eller som forsøger herpå.
Stk. 2.  Efter lovens § 15, stk. 2, straffes den, der i  

 øvrigt undlader at give oplysninger, som den pågældende har pligt til at give  

 i henhold til regler i denne bekendtgørelse, med bøde.
Det samme gælder den,  

 som afgiver urigtige eller vildledende oplysninger om sådanne forhold,  

 medmindre højere straf er forskyldt efter straffeloven.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter lovens § 15, stk.  

 5, pålægges selskabet som sådant bødeansvar.
Stk. 4.  Skønnes en overtrædelse ikke at ville medføre  

 højere straf end bøde, kan landbrugsministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 5.  For så vidt angår den i stk. 4 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 6.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 § 18.  Bekendtgørelsen træder i kraft den 1. juli  

 1993.
Landbrugsministeriet, den 22. juni 1993 Bjørn Westh / Jens Ernholtz Bilag AFTALE I henhold til § 10, i lov nr. 268 af 6. maj 1993 om statsgaranti for  

 gældssaneringslån til jordbrugere, har Landbrugsministeriet og Dansk  

 Landbrugs Realkreditfond indgået følgende aftale:
 § 1.  Fonden yder lån mod statsgaranti efter lovens  

 regler og gennemførelsesbestemmelser for loven i en bekendtgørelse fra  

 Landbrugsministeriet med fondens tilslutning.
§ 2.  Der udfærdiges af aftaleparterne nærmere  

 administrative retningslinier for udbetaling af lån, tilbagerykning etc.,  

 indløsning og administration af nødlidende panter, dækning af tab omfattet af  

 statsgarantien m.v. samt vedrørende indbetaling af den i lovens § 5, stk. 2,  

 omhandlede 1. pct.-afgift til statskassen.
Disse retningslinier vil være en  

 integreret del af nærværende aftale.
 § 3.  Der etableres et løbende samarbejde mellem Dansk  

 Landbrugs Realkreditfond og Hypotekbanken til drøftelse af konkrete og  

 generelle spørgsmål vedrørende ordningen.
 § 4.  Aftalen gælder for garantier for lån, der er  

 bevilget i henhold til ansøgning, indgivet til Hypotekbanken inden den 1.  

 januar 1994. Landbrugsministeriet kan med fondens tilslutning fastsætte en  

 seneste dato for udbetaling af lån.
 § 5.  Lån, for hvilke der er ydet statsgaranti,  

 forfalder i henhold til gældende bestemmelser i lov og bekendtgørelse samt  

 pantebrev, men kan ikke derudover opsiges af kreditor.
