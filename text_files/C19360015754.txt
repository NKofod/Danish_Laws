I en hertil indsendt Skrivelse har De, der af Justitsministeriet er  

 beskikket som Auktionsleder i Retskreds A.
A., forespurgt, hvorvidt der i et  

 Tilfælde, hvor en Auktion, der er begæret ved en Auktionsleder,  

 tilbagekaldes, inden Bekendtgørelse af Auktionen har fundet Sted, af  

 Rekvirenten skal betales Afgift til Statskassen i Medfør af § 8 i Lov Nr. 138  

 af 24. April 1935 om Afgift for offentlig Auktion m. m. eller Vederlag til  

 Auktionslederen i Henhold til § 4, 1. Stk., i Lov Nr. 132 af 16. April 1935  

 om offentlig Auktion ved Auktionsledere.
 De har derhos forespurgt, hvorvidt der i Henhold til de nævnte  

 Bestemmelser skal betales Afgift til Statskassen eller Vederlag til  

 Auktionslederen for en aflyst Auktion af en Rekvirent, der tilbagekalder sin  

 Begæring i et Tilfælde, hvor Auktion har været berammet over Effekter,  

 hidrørende fra flere Rekvirenter, og hvor Auktionen fremmes, for saa vidt  

 angaar de øvrige Rekvirenter.
 Foranlediget heraf skal man efter Brevveksling med Skattedepartementet og  

 Den danske Dommerforening meddele, at der ikke skal betales Vederlag til  

 Auktionslederen for en aflyst Auktion af de Rekvirenter, der tilbagekalder  

 Auktionsbegæringen, naar Auktionen dog afholdes, fordi der er flere  

 Rekvirenter, og at der, naar en Auktion ikke afholdes, tilkommer  

 Auktionslederen Vederlag for aflyst Auktion, selv om Auktionen ikke har været  

 bekendtgjort, naar den dog har været berammet i Medfør af § 10 i Lov Nr. 132  

 af 16. April 1935 om offentlig Auktion ved Auktionsledere.
 Skattedepartementet har derhos udtalt, at der efter Departementets  

 Formening ikke skal svares Afgift til Statskassen i Henhold til § 8 i Lov Nr.  

 138 af 24. April 1935 om Afgift for offentlig Auktion m. m. i noget Tilfælde,  

 hvor Auktionen er blevet rekvireret hos en Auktionsleder eller er blevet  

 henvist til en Auktionsleder.
Det tilføjes, at Auktionslederen i Henhold til § 2, 2. Stk., i  

 Justitsministeriets Bekendtgørelse af 24. Maj 1935 angaaende Auktionslederes  

 Sikkerhedsstillelse, Vederlag m. m. udover Vederlaget er berettiget til af  

 Rekvirenten at forlange Godtgørelse efter Regning for de ved Auktionen  

 foranledigede positive Udgifter til Bekendtgørelse o.
L.
