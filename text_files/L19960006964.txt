 I tilslutning til Udenrigsministeriets bekendtgørelser nr. 108 af 11.  

 november 1986, og nr. 92 af 22. august 1991, Lovtidende C, meddeles, at  

 følgende lande med virkning fra de anførte datoer har ratificeret eller  

 tiltrådt den anden tillægsprotokol af 17. marts 1978 til den europæiske  

 konvention af 13. december 1957 om udlevering:
 Nedenstående lande har taget forbehold eller afgivet erklæringer som  

 følger:
 Tyrkiet:
 Tyrkiet forbeholder sig ret til, under hensyntagen til begæringens art, at  

 anvende diplomatiske kanaler til udveksling af udleveringsbegæringer for  

 gennem diplomatisk vej at kunne følge og udføre de nødvendige retslige  

 handlinger i den begærende stat.
 Det Forenede Kongerige Storbritannien og Nordirland:
 Under henvisning til protokollens artikel 9, stk. 2 har Storbritannien  

 erklæret, at det Forenede Kongerige Storbritannien og Nordirland ikke  

 accepterer kapitel I, kapitel III, kapitel IV, og kapitel V i protokollen.
 Bulgarien:
 Under henvisning til protokollens artikel 9, stk. 2 har Bulgarien  

 erklæret, at Bulgarien forbeholder sig ret til ikke at acceptere kapitel I,  

 og kun kan acceptere kapitel II for så vidt det drejer sig om forbrydelser,  

 der omhandler skatter, toldafgifter, og afgifter på valutaveksling, hvis  

 disse er strafbare ifølge bulgarsk straffelov.
 Nederlandene:
Under henvisning til protokollens art. 8, stk. 2 har Nederlandene meddelt,  

 at protokollen med virkning fra 21. juli 1993 er udvidet til at omfatte Aruba  

 og De Nederlandske Antiller.
Danmark har godkendt udvidelsen.
 Østrig:
 Under henvisning til protokollens art. 9, stk. 3 tilbagekalder Østrig sit  

 forbehold for art. 9, stk 2. Samtidig erklærer Østrig, at i forhold til de  

 kontraherende stater og under de betingelser, der er fastsat i kapitel II vil  

 Østrig også tillade udlevering for forbrydelser som udelukkende er i strid  

 med regler angående monopol på eksport, import, transit, og rationering af  

 varer.
Udenrigsministeriet, den 8. august 1996 F.M.
