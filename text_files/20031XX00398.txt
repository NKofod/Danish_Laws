Skriftlig fremsættelse (20. april 2004) Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af straffeloven. (Mindstestraf for voldtægt, skærpelse af straffen  

 for  

 sårlig farlig, rå eller ydmygende voldtægt og af straffen for voldtægt mod  

 børn  

 under 15 år samt indførelse af strafbarhed for uagtsom voldtægt).
(Lovforslag nr.
L 231).
Dansk Folkeparti gik ved folketingsvalget i 2001 til valg  

 bl.a. på kravet om at tillægge opretholdelse af lov og orden den allerstørste  

 betydning.
Det er efter Dansk Folkepartis opfattelse bydende nødvendigt, at  

 forebyggelse og bekæmpelse af kriminalitet tillægges en væsentlig større  

 betydning i de kommende år, end tilfældet har været gennem en længere  

 årrække.  

 Især er der gennem de år, hvor Socialdemokratiet har siddet i regering, såvel  

 under Anker Jørgensens regeringer i 1970erne og 1980erne som i  

 Poul Nyrup  

 Rasmussens regeringstid, konstateret en udvikling, hvor der opstod stadig  

 større afstand mellem på den ene side befolkningens retsfølelse og på den  

 anden  

 side domstolenes udmøntning af straffelovens strafferammer.
På flere områder er der sket en alvorlig stigning i antallet  

 af alvorlige forbrydelser, samtidig med at man har oplevet en optrapning og  

 en  

 forråelse af den måde, de kriminelle handlinger udføres på.
Det gælder bl.a.  

 så  

 alvorlige forbrydelser som drabs-, volds-, seksual- og narkoforbrydelser.  

 Ikke  

 mindst seksualforbrydere udviser i mange tilfælde en stupiditet, en  

 hjerteløshed, en kynisme og en råhed over for offeret, som det er næsten  

 umuligt at sætte sig ind i, og som under ingen omstændigheder kan tolereres i  

 et moderne, oplyst samfund, hvor vi skal leve tæt op ad hinanden.
Den  

 uheldige  

 udvikling har slidt på befolkningens tolerance over for kriminaliteten.
Der er derfor i dag en udbredt opfattelse af, at politikerne  

 på et så vigtigt område som straffebestemmelserne om voldtægt ikke længere  

 kan  

 nøjes med at skyde problemerne fra sig eller med at »sende signaler« til  

 domstolene.
Der skal en markant og håndfast lovgivning til, der viser, at  

 folkestyret ikke bagatelliserer de grove forbrydelser, men påtager sig sit  

 ansvar over for ofre og over for gerningsmænd.
Folketinget bør desuden i  

 klart  

 sprog fortælle domstolene, hvad der er hensigten med lovgivningen.
Dansk Folkeparti har den ambition, at antallet af alvorlige  

 forbrydelser skal falde mærkbart inden for nogle år.
Dansk Folkeparti  

 arbejder  

 for, at der opstilles konkrete mål og handlingsplaner for nedbringelse af  

 antallet af forbrydelser på vigtige nøgleområder.
Et sådant område er  

 seksualforbrydelser.
Dansk Folkeparti opfordrer derfor til, at politi og  

 anklagemyndighed  gerne i samarbejde med kommunale myndigheder   

 diskuterer,  

 hvordan seksualforbrydelser kan bekæmpes mere effektivt end før.
Et af  

 værktøjerne er en oplysningsmæssig indsats, der kan påvirke potentielle  

 voldtægtsmænd til at afstå fra kriminalitet.
Enhver i Danmark bør vide og  

 forstå, at seksualforbrydelser, herunder voldtægt, er nogle af de allermest  

 alvorlige forbrydelser, som kan sønderknuse både offerets, de pårørendes og  

 gerningsmandens eget liv.
Påvirkning af mænd, så voldtægtsforbrydelser så  

 vidt  

 muligt undgås, er naturligvis af allerstørste betydning.
Men uanset omfanget af det oplysningsarbejde, der udføres,  

 vil voldtægtsforbrydelser ulykkeligvis fortsat ske.
Uanset om de sker i  

 forhold  

 mellem mennesker, der i forvejen kender hinanden, eller over for personer,  

 der  

 aldrig har mødt hinanden før, bør både offer og voldtægtsmand vide, at  

 samfundet sætter hele sin styrke ind på at indkredse, pågribe, anholde,  

 retsforfølge og straffe gerningsmanden efter nogle af de alvorligste  

 bestemmelser i straffeloven.
Samtidig skal offeret og dennes pårørende vide,  

 at  

 samfundet stiller sig solidarisk med lægehjælp og psykologhjælp, pleje,  

 moralsk  

 støtte og økonomisk hjælp.
Det lovforslag, der her fremsættes af Dansk Folkeparti, vil  

 skaffe de nødvendige juridiske værktøjer, nemlig  

    

  

 ændringer i straffeloven, der kan danne et  

 nyt grundlag for anklagemyndighedens og domstolenes behandling af  

 voldtægtssager.
På baggrund af de politiske udtalelser, der er fremsat af  

 repræsentanter for flere af de politiske partier, har mit parti og jeg en  

 begrundet formodning om,  

    

  

 at der i  

 Folketinget kan skabes bred tilslutning til forslaget.
Vi er naturligvis  

 parate  

 til i Retsudvalget at drøfte de enkelte dele af forslaget og til at lytte til  

 saglige indvendinger eller forslag om ændringer og forbedringer i  

 lovforslaget.  

 Det afgørende for os er, at der kommer forbedringer i den gældende  

 lovgivning.  

 Vi kan ikke længere have siddende som en fejl ved den danske straffelov og  

 retspraksis, at strafferammer og strafudmålinger stadig virker, som om vi her  

 i  

 landet bagatelliserer voldtægter i sammenligning med, hvordan andre lande  

 behandler den slags forbrydelser, og hvordan befolkningen oplever disse  

 forbrydelser.
Jeg vil ikke lade være med at omtale den erstatning, der  

 udbetales til offeret.
I en del år har erstatningsbeløbet for voldtægt ligget  

 på omkring 30.000 kr.
Der er af kritikere peget på, at beløbet end ikke har  

 kunnet følge prisudviklingen.
Ved en meget grov gruppevoldtægt, hvor fem mænd  

 blev idømt 2 års fængsel hver efter en alvorlig voldtægt med et ganske  

 sagesløst offer, tilkendtes offeret en erstatning på 50.000 kr.
I Dansk  

 Folkeparti har vi drøftet dette erstatningsproblem, og jeg bruger udtrykket  

 »problem«, fordi vi mener, at det er urimelige erstatningsfastsættelser, når  

 man ser på, hvor alvorlig krænkelsen mod kvinden er.
Vi mener i mit parti, at  

 erstatningsniveauet må op på ikke under 50.000-100.000 kroner ved voldtægter  

 efter § 216, stk. 1, og ikke under 100.000-200.000 kroner ved voldtægter  

 efter  

 § 216, stk. 2. I særlig grove tilfælde må erstatningsbeløbet udmåles højere,  

 og  

 hvis der er flere gerningsmænd, skal hver af gerningsmændene betale et beløb  

 på  

 mindst 100.000 kroner til offeret.
Vi må i udvalget have drøftet, hvordan  

 Folketinget kan komme i dialog med domstolene for at få løst dette  

 erstatningsudmålingsproblem.
Og endelig må vi have set på, om  

 erstatningsordningen for voldsofre administreres ordentligt og fair i forhold  

 til voldtægtsofre.
 Så der er meget at tage fat på, og Dansk Folkeparti håber og  

 appellerer om, at Folketingets andre partier vil deltage positivt i at få  

 lovgivet på dette vigtige område.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
