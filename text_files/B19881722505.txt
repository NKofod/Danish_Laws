 I medfør af § 52, § 149, stk. 10, samt § 153, stk. 2, i lov om luftfart,  

 jf. lovbekendtgørelse nr. 408 af 11. september 1985, fastsætter Statens  

 Luftfartsvæsen efter bemyndigelse fra Trafik- og Kommunikationsministeriet  

 herved følgende:
1. Referencedokument Landbrugsministeriets bekendtgørelse nr. 654 af 10. december 1982 om  

 regulering af skadevoldende vildt.
2. Anvendelsesområde 2.1 Denne BL fastsætter bestemmelser for offentlige flyvepladser og  

 militære flyvestationer, som anvendes til rute- og charterflyvning med  

 flyvemaskiner, der er godkendt til at medføre mere end 10 passagerer.
 2.2 Rapporteringspligten efter afsnit 7 gælder dog ikke militære  

 flyvestationer.
3. Generelt 3.1 Det påhviler den, der har tilladelse til at indrette og drive  

 flyvepladsen, på militære flyvestationer den civile havneledelse, i det  

 følgende kaldet koncessionshaveren, at gennemføre forebyggende  

 foranstaltninger til nedbringelse af risikoen for kollisioner mellem  

 luftfartøjer og fugle/vildt under hensyntagen til arten og omfanget af det  

 lokale fugle- og vildtproblem.
 3.1.1 Det påhviler herunder koncessionshaveren at skaffe sig kendskab til  

 omfanget af det eventuelle fugle-/vildtproblem.
 3.2 Foranstaltninger, der har til formål at øge bestanden af fugle/vildt,  

 herunder fodring, udsætning af fugle/vildt, etablering af vådområder og  

 fuglereservater, må ikke finde sted inden for flyvepladsens område.
3.3 Koncessionshaveren skal føre tilsyn med, at lossepladser, der tilføres  

 spiseligt affald, fuglereservater og foderpladser for fugle, kunstigt anlagte  

 søer, herunder vandfyldte grusgrave, mergelgrave og lignende, ikke  

 placeres/er beliggende i en afstand af mindre end 6,5 km fra flyvepladsen  

 eller placeres/er beliggende således, at fuglene overflyver flyvepladsen på  

 vej mellem lossepladsen/fuglereservatet/foderpladsen/grusgraven/søen/  

 mergelgraven og eventuelle rugesteder.
Endvidere skal koncessionshaveren føre  

 tilsyn med, at der ikke i det samme område sker beplantning i større omfang  

 af bærbærende træer og buske.
 3.3.1 Der skal ske indberetning til Statens Luftfartsvæsen, hvis  

 koncessionshaveren ikke ved henvendelse til den myndighed, der er ansvarlig  

 for lossepladsens/fuglereservatets/foderpladsens/søens  

 /grusgravens/mergelgravens/beplantningens tilstedeværelse, kan opnå fjernelse  

 af lossepladsen m.v., der er omfattet af bestemmelsen i pkt. 3.3.
4. Dyrkningsplan Koncessionshaveren skal udarbejde en dyrkningsplan for flyvepladsens  

 område efter nedenstående retningslinier.
Dyrkningsplanen skal godkendes af  

 Statens Luftfartsvæsen.
A.
Arealer uden fast belægning beliggende op til banen/banerne og ud til  

 en afstand af 150 m fra dennes/disses begrænsninger inden for flyvepladsens  

 område:
B.
Arealer uden fast belægning, men beliggende i en afstand af mellem 150  

 m og 300 m fra banens/banernes begrænsning inden for flyvepladsens område:
C.
Arealer uden fast belægning, men beliggende uden for en afstand af 300  

 m fra banens/banernes begrænsning inden for flyvepladsens område:
 Arealet kan efter Statens Luftfartsvæsens godkendelse i hvert enkelt  

 tilfælde anvendes til og eventuelt bortforpagtes til landbrugsdrift.
D.
Statens Luftfartsvæsen kan fastsætte nærmere regler for dyrkning af  

 arealer, der er beliggende uden for flyvepladsens område, men inden for de  

 ovenfor angivne afstande fra banens/banernes begrænsning, og pålægge  

 koncessionshaveren, eventuelt ved ekspropriation, at sikre en bestemt  

 arealanvendelse inden for disse områder.
5. Beplantningsplan Koncessionshaveren skal, hvis Statens Luftfartsvæsen skønner det  

 nødvendigt, udarbejde en beplantningsplan for flyvepladsens område.  

 Beplantningsplanen skal godkendes af Statens Luftfartsvæsen.
Ved plantevalg  

 skal vælges plante-, busk- og træarter, som giver mindst mulig føde for  

 fugle/ vildt.
6. Bortskræmning og bekæmpelse 6.1 Det påhviler koncessionshaveren at overvåge forekomsten af fugle/vildt  

 på manøvreområdet i flyvepladsens åbningstid.
 6.1.1 Observation af fugle/vildt i større omfang skal omgående meddeles  

 den lokale lufttrafiktjenesteenhed.
6.2 Bortskræmning 6.2.1 Medmindre bortskræmning sker kontinuerligt, skal bortskræmning af  

 fugle/vildt påbegyndes senest 15 minutter før hver start/landing med jetfly.
 6.2.2 I forbindelse med start/landing med propeldrevne flyvemaskiner samt  

 helikoptere skal tilsvarende foranstaltninger foretages, når der forekommer  

 koncentration af fugle i større omfang, eller når vedkommende pilot anmoder  

 herom.
6.3 Bekæmpelse 6.3.1 Inden for flyvepladsens område skal fuglereder fjernes i størst  

 muligt omfang.
6.3.2 Vildtbestanden skal holdes på et minimum ved at reducere bestanden i  

 jagttiden.
Nedlæggelse af fugle/vildt skal foretages så ofte, som det er  

 nødvendigt for at bevare effekten af andre skræmmemidler, og kan på  

 flyvepladsen efter Landbrugsministeriets bekendtgørelse nr. 654 af 10.  

 december 1982, § 6, foretages uden hensyn til jagtlovens  

 fredningsbestemmelser.
Nedlæggelse af hårvildt, såsom harer og råvildt, må  

 dog kun foretages i disse arters jagttid.
 6.4 I forbindelse med græsslåning samt jordbearbejdning af tilstødende  

 landbrugsarealer skal bortskræmning og bekæmpelse intensiveres.
 6.5 Statens Luftfartsvæsen kan fastsætte nærmere retningslinier for  

 bortskræmning og bekæmpelse af fugle/ vildt på hver enkelt flyveplads.
7. Rapportering 7.1 Koncessionshaveren skal indberette fugle/ vildtkollisioner, der sker  

 på flyvepladsens område.
Indberetningen skal ske til Statens Luftfartsvæsen  

 på rapportblanketter, som autoriseres af Statens Luftfartsvæsen.
7.1.1 Det påhviler koncessionshaveren at indsende fuglerester og dødfundne  

 fugle hidrørende fra fuglekollisioner til flyvepladskonsulenten,  

 Landbrugsministeriets Vildtforvaltning, Bird-strike afd., Kalø Hovedgaard,  

 Grenåvej 14, 8410 Rønde.
For så vidt angår Københavns lufthavn, Kastrup, og  

 Københavns lufthavn, Roskilde, skal fuglerester m.v. indsendes til  

 Instituttet for Populationsbiologi, Universitetsparken 15, 2100 København Ø.  

 Der skal vedlægges oplysninger om de omstændigheder, hvorunder fundet er  

 gjort og om muligt, hvorunder kollisionen har fundet sted.
 7.2 Statens Luftfartsvæsen kan fastsætte særlige regler for forsendelse af  

 fuglerester og dødfundne fugle.
 7.3 Indberetning om antallet af nedskudte fugle og nedlagt vildt i  

 perioden 1. april - 31. marts skal indsendes til Statens Luftfartsvæsen  

 senest den 15. april hvert år.
7.4 Det påhviler koncessionshaveren inden hvert års 1. februar til Statens  

 Luftfartsvæsen at indsende indberetning for det foregående år om forekomsten  

 af fugle og vildt på flyvepladsen med redegørelse for, hvad der fra  

 flyvepladsens side er gennemført af forebyggende foranstaltninger.
Denne  

 indberetning skal være udfærdiget af en sagkyndig, der er godkendt af Statens  

 Luftfartsvæsen.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
10. Straf 10.1 Overtrædelse af bestemmelserne i afsnit 3 til og med afsnit 7 i denne  

 BL straffes i medfør af luftfartslovens§ 149, stk. 10, med bøde eller hæfte.
 10.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 13.
11. Ikrafttræden 11.1 Denne BL træder i kraft den 1. oktober 1988.
 11.2 Samtidig ophæves BL 3-16, 1. udgave af 1. juni 1984.
