Landsskatteretskendelse Konvertible obligationer.
Direktør, Lønaccessorium.
Bindende  

 forhåndsbesked.
 A's klage vedrører en af told- og skatteregionen afgiven bindende  

 forhåndsbesked af 1. februar 2000.
 Spørgsmålene var følgende:
1. Kan beskatningsgrundlaget i forbindelse med tildeling af konvertible  

 obligationer til selskabets direktør fastsættes til 0 pr.  

 nominelt 100 kr. konvertibel obligation ? 2. Såfremt ovenstående beskatningsgrundlag ikke kan  

 anerkendes, hvilken værdi vil selskabets direktør så blive  

 beskattet af ? Told- og skatteregionen har besvaret spørgsmålene  

 således:
 Ad 1. Nej.
 Ad 2. Se sagsfremstillingen.
 B A/S har en aktiekapital på nom. 925.000 kr. som - bortset fra nom.  

 50.000 kr. egne aktier - er ejet af holdingselskaberne C ApS og D ApS med  

 hver nom. 435.000 kr. (hver ca. 47 %) og selskabets direktør, A, med  

 nom. 5.000 kr. (ca. 0,5 %). Alle aktier har samme rettigheder.
Selskabets vigtigste forretningsområde er efter det oplyste salg af  

 maskiner, værktøj, inventar, råvarer samt handelsvarer til  

 håndværkerbageren og bagerindustrien.
Derudover drives virksomhed  

 med udlejning samt finansiering af maskinleverancer.
B A/S ønsker at udstede konvertible obligationer til selskabets  

 direktør, A.
Direktøren får ret til at konvertere sin  

 fordring på selskabet til aktier i dette.
Lånet, som ligger til  

 grund for de konvertible obligationer, skal optages kontant til kurs 100,  

 løbe over fem år med en forrentning på 6 % p.a., hvor  

 renten tilskrives en gang årligt ved udløbet af selskabets  

 regnskabsår, og være uopsigeligt både fra selskabets og  

 direktørens side, indtil det forfalder til betaling til kurs 100 i  

 år 2004 eller konverteres til aktier.
Den konvertible obligation vil  

 være omsættelig.
Efter kreditors valg kan lånet, helt eller  

 delvist i en periode på 30 dage efter datoen for selskabets  

 ordinære generalforsamling i hvert af årene 2000-2004 inkl.,  

 konverteres til aktier i selskabet.
Konverteringskursen er fastsat til kurs 1.436, som er anset at  

 udgøre aktiernes handelsværdi på tidspunktet for  

 anmodningen om bindende forhåndsbesked.
Aktiernes handelsværdi er  

 opgjort på baggrund af selskabets indre regnskabsmæssige  

 værdi pr. 31. december 1998 tillagt goodwill opgjort efter  

 Ligningsrådets vejledende regler.
Goodwill udgør efter denne  

 beregning 0.
Ved en eventuel konvertering af direktørens fordring til aktier  

 bortfalder forrentningen af den konverterede del.  Endvidere sker  

 konverteringen af de konvertible obligationer uden fortegningsret for  

 selskabets hidtidige aktionærer.
Den nominelle størrelse af de  

 konvertible obligationer er endnu ikke endeligt fastsat, men forventes at  

 ligge i størrelsesordenen 500-600.000 kr.
 Repræsentanten har under sagens behandling for told- og  

 skatteregionen gjort gældende, at værdien af de konvertible  

 obligationer skal fastsættes som summen af værdien af fordringen  

 (obligationsdelen) og værdien af konverteringsretten (warrantdelen).  

 Der er henvist til TfS 1999.410 og TfS 1995.197. Told- og skatteregionen er  

 ifølge forhåndsbeskeden enig heri på baggrund af  

 Ligningsrådets afgørelse i TfS 1999.410.
 Obligationsdelen er af repræsentanten fastsat til kurs 81 på  

 grundlag af en forrentning på 6 % p.a. og en løbetid på 5  

 år, jf. kurstabellen til kontantomregning af overdragelsessummer efter  

 afskrivningsloven og ligningsloven i TfS 1999.327 (TSS). Warrantdelen er af  

 repræsentanten på baggrund af formlen anført i TfS  

 1995.197 og TfS 1999.410 beregnet til 16,875 % ud fra en løbetid  

 på 60 måneder og en diskonto på tildelingstidspunktet  

 på 2,75. Da kursværdien af obligationsdelen tillagt værdien  

 af warrantdelen herefter ikke overstiger det indbetalte beløb på  

 kurs 100, finder repræsentanten, at der ikke vil være noget  

 beløb til beskatning som lønaccessorie.
Told- og skatteregionen har henvist til, at der - i lighed med, hvad der  

 er givet udtryk for i Ligningsrådets bindende forhåndsbesked i  

 TfS 1999.410 - ikke kan antages at være skattemæssige fordele  

 forbundet med obligationsdelen af den konvertible obligation, idet  

 lånet indbetales til pari og skal indfries til pari, hvis der ikke sker  

 konvertering til aktier.
Den skattemæssige fordel på de  

 konvertible obligationer, der påtænkes udstedt til klageren, vil  

 herefter alene være sammenfaldende med den skattemæssige fordel  

 på warrantdelen.
 På baggrund af repræsentantens oplysninger om  

 kursværdien af selskabets aktier på  

 forespørgselstidspunktet og diskontoen på dette tidspunkt, og i  

 overensstemmelse med den af Ligningsrådet introducerede beregningsmodel  

 på warrant, finder regionen herefter, at værdien af warrantdelen  

 og dermed den skattepligtige værdi af den konvertible obligation  

 på daværende tidspunkt kan opgøres som beregnet af  

 repræsentanten til 16,875 %.
 Hvis en konvertibel obligation på eksempelvis nom. 500.000 kr. havde  

 været udstedt i juli 1999, er det således regionens opfattelse,  

 at den skattepligtige fordel på tildelingstidspunktet  udgør  

 84.375 kr.
 Det er bemærket, at der ikke er taget stilling til  

 handelsværdien af selskabets aktier pr. 31. december 1998, ligesom der  

 ikke er taget stilling til den aktuelle værdi af konvertible  

 obligationer, der udstedes på tidspunktet for afgivelsen af den  

 bindende forhåndsbesked.
 Klagerens repræsentant har gjort gældende, at obligationsdelen  

 skal værdiansættes til markedsværdien på tidspunktet  

 for udstedelse af obligationen, og at der som grundlag for  

 kursfastsættelsen af obligationsdelen kan anvendes Told- og  

 Skattestyrelsens kurstabeller til kontantomregning af overdragelsessummer  

 efter afskrivningsloven og ligningsloven.
Det er anført, at Told- og skatteregionens afgørelse  

 må medføre, at værdiansættelsen af konvertible  

 obligationer sker uafhængig af rente og løbetid på  

 obligationsdelen, idet kursen på obligationsdelen altid  

 fastsættes til pari.
Dette kan ikke tiltrædes, idet det må  

 være givet, at markedsværdien af obligationsdelen påvirkes  

 af disse forhold.
Endvidere findes indbetalingen ikke alene at vedrøre  

 obligationsdelen, da indbetalingen vedrører et lån, hvortil der  

 er knyttet en konverteringsret.
Det er i øvrigt bemærket, at der  

 ikke ved afgørelsen i TfS 1999.410 fra Ligningsrådets side er  

 taget stilling til obligationsdelens stiftelseskurs, jf. herved også  

 Ligningsvejledningen for 2000, A.B.1.11.
 Obligationsdelen af den konvertible obligation findes at kunne  

 værdiansættes efter samme principper som anvendt i  

 Landsskatterettens afgørelse i TfS 1999.351. Det er bemærket, at  

 det heraf fremgår, at værdiansættelsen af et  

 gældsbrev i relation til kursgevinstloven foretages på  

 kontantbasis og ikke efter det nominelle princip, og at værdien af  

 gældsbrevet i den konkrete sag opgøres med udgangspunkt i de  

 kurser, der er anvendt ved kontantomregningen i henhold til afskrivningsloven  

 og ligningsloven.
Told- og Skattestyrelsen har under sagens behandling bemærket, at  

 det følger af Ligningsrådets udtalelse i TfS 1999.410, at den  

 konvertible obligation betragtes som sammensat af to særskilte  

 produkter, en obligation og en aktietegningsret.
Disse  

 værdiansættes hver for sig som særskilte produkter, og  

 summen heraf udgør værdien af den konvertible obligation.  

 Vedrørende obligationsdelen kan denne ikke ansættes til mindre  

 end kurs pari.
Obligationsdelen svarer til et stående lån, som  

 forrentes årligt med 6 %  med en løbetid på fem år,  

 hvorefter det forfalder til kontant betaling til kurs 100. Det er overvejende  

 sandsynligt, at den effektive forrentning på obligationer med samme  

 løbetid og samme påtrykte rente ligger under 6 %, og det  

 må derfor antages, at kursen på nærværende obligation  

 mindst vil være 100. Værdiansættelsen af warrantdelen  

 findes at kunne ske med udgangspunkt i formlen gengivet i TfS 1999.410, hvor  

 Ligningsrådet fandt, at warrantdelen i en konvertibel obligation  

 værdiansættes med udgangspunkt i formlen F = (H*L*R) / 100.  

 Uanset værdien af denne warrant er det styrelsens opfattelse, at da  

 selve obligationsdelen i sig selv har en værdi højere end kurs  

 100, er der ud fra en lønbetragtning grundlag for beskatning efter  

 statsskattelovens § 4. Da der ikke synes at være grundlag for en anden  

 værdiansættelsesmetode, anser styrelsen den af regionen beregnede  

 værdi af  warrantdelen som værende udtryk for den  

 økonomiske fordel, som klager vil opnå ved at købe disse  

 obligationer.
 Landsskatteretten udtaler:
 Det lægges til grund, at det konvertible obligationslån  

 optages kontant til kurs 100, løber over fem år med en  

 forrentning på 6 % p.a., og herefter forfalder til kontant betaling til  

 kurs 100, såfremt det ikke forinden er konverteret til aktier i  

 selskabet, samt at konverteringskursen for lånet, som kan vælges  

 konverteret til aktier i en periode på 30 dage i hvert af årene  

 2000 - 2004 inkl., forudsættes at svare til aktiernes  

 handelsværdi på tidspunktet for erhvervelsen af de konvertible  

 obligationer.
 Endvidere findes det at måtte lægges til grund, at der mellem  

 sagens parter i  princippet er enighed om, at værdien af de konvertible  

 obligationer - ved afgørelsen af, hvorvidt der ved klagerens  

 erhvervelse af disse opnås en økonomisk fordel, der er  

 skattepligtig efter statsskattelovens § 4 ud fra en lønbetragtning -  

 kan fastsættes som summen af værdien af hhv. fordringen  

 (obligationsdelen) og konverteringsretten (warrantdelen).
Retten finder, at det på grundlag af det oplyste om  

 tegningsvilkårene for de konvertible obligationer alt andet lige  

 må anses for åbenbart, at en værdiansættelse,  

 hvorefter tegningsbeløbet overstiger værdien af de konvertible  

 obligationer på erhvervelsestidspunktet, ikke kan anses at være  

 et reelt udtryk for værdien af de konvertible obligationer.
En  

 værdiansættelse, hvor obligationsdelen og warrantdelen  

 indgår med hhv. kurs 81 og 16,875 % som anført af  

 repræsentanten, kan derfor allerede af denne grund ikke  

 tiltrædes.
 Imidlertid findes det heller ikke tilstrækkeligt godtgjort, at  

 værdien af de konvertible obligationer, således som det er lagt  

 til grund ved den påklagede bindende forhåndsbesked, kan beregnes  

 som tegningsbeløbet fastsat til kurs pari med tillæg af 16,875 %  

 opgjort efter modellen anvendt af Ligningsrådet ved  

 værdiansættelsen af warrants i TfS i 1995.197 med rettelse i TfS  

 1995.242, hvor det beregnede tillæg er baseret på en  

 kapitalisering af rentefordelen ved udskudt aktieinvestering.
Det bemærkes, at udgangspunktet er, at medens aktieinvesteringen for  

 warrants udskydes ved, at tegningsbeløbet først indbetales ved  

 aktietegningen, gælder for de konvertible obligationer, at det  

 beløb, for hvilket der kan tegnes aktier, indbetales ved tegningen af  

 de konvertible obligationer, således at aktieinvesteringen for så  

 vidt alene udskydes ved, at tegningsbeløbet indtil konverteringen  

 indgår i selskabet som fremmedkapital og forrentes.
Endvidere  

 bemærkes, at opsplitningen af den konvertible obligation i en  

 obligationsdel og en warrantdel ved værdiansættelsen af den  

 konvertible obligation må anses at have som konsekvens, at  

 tegningsbeløbet - uanset at lånet indbetales til kurs pari og  

 kan kræves indfriet til kurs pari - ikke uden videre i sin helhed kan  

 anses at vedrøre obligationsdelen i relation til  

 værdiansættelsen af denne.
 Om end retten i princippet ikke vil udelukke, at der ved tegningen af de  

 konvertible obligationer på de angivne vilkår kan være tale  

 om en økonomisk fordel, som kan begrunde beskatning efter  

 statsskattelovens § 4 ud fra en lønbetragtning, finder retten  

 imidlertid, at en sådan økonomisk fordel på det  

 foreliggende ikke kan anses for tilstrækkeligt godtgjort.
Told- og skatteregionens bindende forhåndsbesked af 1. februar 2000  

 ændres derfor således, at spørgsmål 1 besvares med  

 ja.
Som konsekvens heraf bortfalder spørgsmål 2.  Told- og  

 skatteregionen har tiltrådt dette.
 Der er ikke ved besvarelsen taget stilling til handelsværdien af B  

 A/S´s aktier, ligesom besvarelsen i øvrigt er sket på baggrund  

 af de på tidspunktet for anmodningen om bindende forhåndsbesked  

 foreliggende oplysninger.
