Cirkulæreskrivelse om meddelelse om  

 aktindsigt   undtagelse af oplysninger Kommentar m.v.:
Aktindsigten i nogle skriftlige anmeldelser blev  

 begrænset til en anonymiseret afskrift på grund af  

 afgørende hensyn til private interesser.
Anmeldelserne ville endvidere  

 ikke i sig selv udgøre et vægtigt moment i direktoratets  

 afgørelse.
 Meddelelse om afgørelsen:
 Kassen modtog to skriftlige anmeldelser om, at et medlem  

 modtog dagpenge, samtidig med at hun arbejdede i en virksomhed, som var ejet  

 af sønnen.
Direktoratet gav under behandlingen af sagen medlemmet  

 aktindsigt i alle bilagene, bortset fra navnene på de personer, som  

 havde anmeldt forholdet til kassen.
Aktindsigten i de skriftlige anmeldelser  

 blev således begrænset til en anonymiseret afskrift.
Afgørelsen var på grund af særlige  

 oplysninger i sagen begrundet i afgørende hensyn til private  

 interesser.
Endvidere ville anmeldelserne ikke i sig selv udgøre et  

 vægtigt moment i den afgørelse, som skulle træffes af  

 direktoratet, jf. § 15, stk. 1, i forvaltningsloven.
 Medlemmet blev vejledt om, at afgørelsen om  

 begrænsning af aktindsigten særskilt kunne indbringes for  

 Arbejdsmarkedets Ankenævn efter § 16, stk. 4, i forvaltningsloven og §  

 99, stk. 1, i arbejdsløshedsforsikringsloven.
 Arbejdsmarkedets Ankenævn lagde til grund, at  

 medlemmet flere gange havde fået aktindsigt, og at medlemmet i den  

 forbindelse var blevet gjort bekendt med indholdet af anmeldelserne.
Ankenævnet fandt, at medlemmet ikke havde godtgjort,  

 at det var nødvendigt at kende navnene på anmelderne, for at  

 medlemmet kunne varetage sine interesser.
Ankenævnet var derfor enig  

 med direktoratet i, at afgørende hensyn til private interesser  

 medførte den begrænsning, at navnene på anmelderne ikke  

 kunne kræves udleveret.
 Ankenævnet tiltrådte derfor, at direktoratet  

 alene havde givet aktindsigt i en anonymiseret afskrift af anmeldelserne.
