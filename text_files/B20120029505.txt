Bekendtgørelse om ændring af bekendtgørelse om godkendelse og syn af køretøjer (Påhængsvogn til stor knallert) § 1 I bekendtgørelse nr. 762 af 8. juli 2004 om godkendelse og syn af køretøjer, som senest ændret ved bekendtgørelse nr. 1168 af 13. december 2011, indsættes følgende ændringer:
 1. Overalt i bekendtgørelsen ændres »Færdselsstyrelsen« til: »Trafikstyrelsen« og »Færdselsstyrelsens« til: »Trafikstyrelsens«.
 2. I § 25 indsættes som stk. 3:
»Stk. 3. Stor knallert må kun sammenkobles med registreringspligtig påhængsvogn, som knallerten er godkendt til at måtte sammenkobles med.« 3. I § 26 indsættes efter stk. 2 som nyt stykke:
»Stk. 3. Stor knallert, der skal anvendes i forbindelse med en eller flere påhængsvogne, skal sammen med disse fremstilles til syn og godkendes.« Stk. 3-5 bliver herefter stk. 4-6.
 4. § 29, stk. 2, nr. 3, affattes således:
»3) Motorcykler, knallerter, påhængskøretøjer til motorcykel og påhængsvogne til stor knallert.« § 2 Bekendtgørelsen træder i kraft den 1. april 2012.
