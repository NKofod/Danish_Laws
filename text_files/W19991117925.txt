Landsskatteretskendelse Goodwill erhvervet fra ikke sambeskattet udenlandsk  

 datterselskab - afskrivning - bindende forhåndsbesked Reference:
AL § 40, stk. 5 A A/S klagede over den af Ligningsrådet i henhold  

 til skattestyrelseslovens kapitel 2 A om bindende forhåndsbesked trufne  

 afgørelse af 27. januar 1998.
 Spørgsmålet til Ligningsrådet var  

 følgende:
"Har A A/S afskrivningsret efter ligningslovens § 16 F,  

 stk. 1, på goodwill, der erhverves fra et udenlandsk datterselskab, der  

 ikke er sambeskattet her i landet, og vil afskrivningsgrundlaget skulle  

 nedsættes efter ligningslovens § 16 F, stk. 4?" Ligningsrådet havde besvaret det stillede  

 spørgsmål således:
"Selskabet kan afskrive på erhvervet goodwill fra  

 det udenlandske datterselskab, men afskrivningsgrundlaget skal  

 nedsættes med hele overdragerens anskaffelsessum vedrørende  

 goodwill, idet ingen del af denne har kunnet gøres til genstand for  

 afskrivning i Danmark." Det fremgik af sagens oplysninger, at det klagende selskab  

 (herefter kaldet selskabet) drev virksomhed inden for den petrokemiske  

 industri.
Selskabet var et dansk selskab med datterselskaber i en række  

 lande, herunder som det væsentligste produktionsselskaber i Norge,  

 Sverige, Finland, Belgien og Portugal.
Den samlede koncernomsætning,  

 der i væsentligt omfang var afhængig af de stærkt  

 fluktuerende priser på selskabets produkter, var af  

 størrelsesordenen 15-20 mia. kr. årligt.
 Det fremgik videre af sagens oplysninger, at selskabet var  

 ejet med 50 % (indirekte) af B A/S, med 25 % af C (statsejet selskab) og med  

 25 % af D AG (delvist statsejet olie- og gasselskab).
Selskabets repræsentant havde oplyst, at selskabet  

 påtænkte en omorganisering af virksomheden, hvorved der kunne  

 blive tale om, at selskabet erhvervede goodwill fra et eller flere af de  

 udenlandske datterselskaber.
Omorganiseringen kunne have form af, at et  

 udenlandsk datterselskab blev likvideret, således at aktiviteten  

 derefter var drevet som et fast driftssted i det pågældende land,  

 eller i form af, at selskabet erhvervede kundekreds, produktionsrettigheder,  

 varelagre og omsætningsaktiver mv. fra det pågældende  

 selskab, hvis virksomhed herefter fik form af "contract manufacturing". I  

 begge de nævnte tilfælde ville der efter udenlandske regler ske  

 en afståelse af goodwill, og selskabet ville have erhvervet en  

 sådan goodwill.
Den pågældende  goodwill ville være  

 skattepligtig i udlandet efter lokale regler.
Det var videre oplyst, at  

 selskabet ikke havde erhvervet goodwill i 1998.
 Ligningsrådet havde bl.a. begrundet den bindende  

 forhåndsbesked med:
"Ligningslovens § 16 F, stk. 4 indeholder en  

 værnsregel ved overdragelse af goodwill mellem interesseforbundne  

 parter.
Denne regel finder også anvendelse på køb af  

 goodwill fra en interesseforbunden part, der hverken er fuldt eller  

 begrænset skattepligtig til Danmark og således også  

 på køb af goodwill fra et ikke sambeskattet udenlandsk  

 datterselskab.
Indtil ændringen af lovbestemmelsen ved lov nr. 440  

 af 10. juni 1997 var værnsreglen formuleret således, at  

 køberens afskrivningsgrundlag efter § 16 F, stk. 1 blev nedsat  

til et beløb svarende til overdragerens skattepligtige  

 fortjeneste efter § 16 E.
Denne formulering indebar, at erhververens  

 afskrivningsgrundlag blev nedsat til 0 kr. i tilfælde, hvor  

 overdrageren hverken var fuldt eller begrænset skattepligtig til  

 Danmark, og der derfor ikke ved salget ville fremkomme nogen skattepligtig  

 fortjeneste her i landet.
 Med den nuværende formulering af § 16 F, stk. 4, der  

 har fået virkning tilbage fra 18. juni 1993, går  

 værnsreglen ud på. at erhververens afskrivningsgrundlag  

 nedsættes med et beløb svarende til den ikke  

 afskrivningsberettigede del af overdragerens anskaffelsessum.
 Selskabets repræsentant mener, at udtrykket "den  

 ikke afskrivningsberettigede del af overdragerens anskaffelsessum" må  

 forstås som den ikke afskrivningsberettigede del af overdragerens  

 anskaffelsessum efter  danske skatteregler, og finder derfor, at  

 nedsættelsen ved køb af goodwill fra et udenlandsk datterselskab  

 udgør 0 kr., idet det udenlandske selskab ikke er skattepligtigt til  

 Danmark, og idet der således ikke foreligger nogen ikke  

 afskrivningsberettiget saldo efter danske regler.
 Skatteforvaltningen er af samme opfattelse som selskabets  

 repræsentant.
 Told- og Skatteregionen kan tiltræde  

 revisionsfirmaets synspunkt om, at det skal afgøres efter danske  

 skatteregler, om der findes en ikke afskrivningsberettiget anskaffelsessum  

 for goodwill hos den udenlandske overdrager, som bevirker, at erhververens  

 afskrivningsgrundlag skal nedsættes.
 Ordlyden af § 16 F, stk. 4 i sin nuværende  

 formulering må dog efter regionens opfattelse føre til, at der  

 skal ske en sådan nedsættelse af erhververens  

 afskrivningsgrundlag, hvis overdrageren tidligere har erhvervet denne  

 goodwill, og således har haft en anskaffelsessum, der på grund af  

 skattepligtsforholdene ikke har været afskrivningsberettiget i  

 Danmark.
 Derimod finder regionen ikke, at bestemmelsens  

 nuværende ordlyd kan give hjemmel for, at erhververens  

 afskrivningsgrundlag skal nedsættes, hvis den udenlandske overdragers  

 goodwill ikke er anskaffet, men oparbejdet.
 Ligningsrådet skal udtale følgende:
 Når det af ligningslovens § 16 F, stk. 4  

 fremgår, at erhververens afskrivningsgrundlag skal nedsættes med  

 et beløb svarende til den ikke afskrivningsberettigede del af  

 overdragerens anskaffelsessum, må det i relation til erhvervelse af et  

 udenlandsk datterselskabs goodwill have den konsekvens, at den danske  

 erhververs afskrivningsgrundlag må reduceres med hele  

 anskaffelsessummen, idet ingen del af overdragerens anskaffelsessum har  

 kunnet afskrives efter danske regler, idet overdrageren ikke har været  

 skattepligtig til Danmark.
Fortolker man bestemmelsen som revisor har gjort, med det  

 resultat, at hele anskaffelsessummen vil være afskrivningsberettiget,  

 når man et retstilstand, hvor det vil være muligt for et dansk  

 moderselskab at konvertere sin ikke-afskrivningsberettigede goodwill til  

 afskrivningsberettiget goodwill ved først at sælge sin ikke  

 afskrivningsberettigede goodwill til et udenlandsk datterselskab, for senere  

 at generhverve den.
Reduceres anskaffelsessummen i denne situation ikke med  

 datterselskabets anskaffelsessum, vil det erhvervende moderselskab kunne  

 afskrive anskaffelsessummen for den generhvervede goodwill, der før  

 salget til datterselskabet ikke var afskrivningsberettiget.
 En sådan retstilstand vil være i strid med  

 hensigten i ligningslovens § 16 F, stk. 4, der er at hindre, at  

 ikke-afskrivningsberettiget goodwill kan konverteres til  

 afskrivningsberettiget goodwill.
Ligningsrådet kan på denne baggrund  

 tiltræde regionens indstilling." Selskabets repræsentant havde over for  

 Landsskatteretten nedlagt påstand om, at ligningslovens § 16 F, stk. 4,  

 indebar, at nedsættelsen af afskrivningsgrundlaget udgjorde 0. Der var  

 således alene klaget over den del af Ligningsrådets besvarelse,  

 der vedrørte størrelsen af nedsættelsen i henhold til  

 ligningslovens § 16 F, stk. 4.
 Til støtte herfor var det bl.a. anført, at  

 den tidligere affattelse af ligningslovens § 16 F, stk. 4, indebar, at der  

 skulle ske en begrænsning af afskrivningsretten ved overdragelse af  

 goodwill fra et udenlandsk koncernselskab, idet der ved en sådan  

 overdragelse af goodwill ikke ville fremkomme nogen skattepligtig fortjeneste  

 efter § 16 E, når det pågældende udenlandske selskab  

 hverken var fuldt eller begrænset skattepligtig her i landet.
 Dette resultat måtte anses for ændret med den  

 nugældende formulering af § 16 F, stk. 4, idet der efter den nye  

 formulering skete en nedsættelse af afskrivningsgrundlaget med et  

 beløb svarende til "den ikke afskrivningsberettigede del af  

 overdragerens anskaffelsessum". Det udenlandske selskab var ikke  

 skattepligtig til Danmark, og der forelå således ikke en  

 anskaffelsessum, og dermed heller ikke en ikke afskrivningsberettiget del  

 heraf efter danske regler, hvorfor nedsættelsen af  

 afskrivningsgrundlaget udgjorde 0.
Vedrørende den af Ligningsrådet  

 anførte begrundelse var det bl.a. for så vidt angik  

 omgåelsessynspunktet anført, at ligningslovens § 16 F, stk. 4,  

 forhindrede den af Ligningsrådet anførte  

 omgåelsesmulighed.
Baggrunden herfor var, at det udenlandske selskab,  

 der erhvervede goodwill, ville få fast driftssted her i landet, og som  

 følge heraf ville det udenlandske selskab være omfattet af  

 selskabsskattelovens § 2 a og dermed af § 16 F, stk. 4. Der ville ikke i  

 indkomstopgørelsen for det faste driftssted kunne afskrives på  

 den pågældende goodwill.
Når det danske selskab herefter som det andet trin i  

 Ligningsrådets omgåelsestankegang generhvervede den  

 pågældende goodwill, var der også tale om en overdragelse,  

 der var omfattet af ligningslovens § 16 F, stk. 4. Der blev derfor ikke  

 opnået afskrivningsret her i landet.
Ligningsrådets begrundelse i  

 form af et omgåelsessynspunkt måtte derfor tilbagevises.
Bortset  

 fra det meget upraktiske og fortænkte i tankegangen, var det ganske  

 enkelt ikke muligt at omgå § 16 F, stk. 4, ved denne  

 fremgangsmåde, hvorfor dette hensyn ikke var noget argument overfor vor  

 fortolkning af § 16 F, stk. 4.
Det var videre bl.a. anført, at det i  

 bemærkningerne til lovforslaget til lov nr. 440 af 10. juni 1997 hed,  

 at "som en konsekvens af, at det kun er i forhold til goodwill, at en ikke  

 afskrivningsberettiget anskaffelsessum for overdrageren kan forekomme,  

 foreslås bestemmelsen samtidig indskrænket til kun at omfatte  

 goodwill". Såfremt overdragelser fra et udenlandsk koncernselskab af  

 goodwill var omfattet af den nye formulering, var dette udsagn ikke korrekt.  

 Efter Ligningsrådets fortolkning kunne der også forekomme en ikke  

 afskrivningsberettiget anskaffelsessum for andre immaterielle aktiver.
Dette  

 stred således mod lovforslagets fortolkningsbidrag vedrørende  

 afgrænsning af anvendelsesområdet for § 16 F, stk. 4.
Hertil kom, at Ligningsrådets fortolkning bl.a.  

 indebar at det skulle undersøges med virkning tilbage til det  

 udenlandske selskabs stiftelse, om der var erhvervet goodwill, og at goodwill  

 der f.eks. var erhvervet ved en skattefri fusion i udlandet for mange  

 år siden og ikke var reflekteret i regnskaberne, nu skulle  

 identificeres og værdiansættes.
Ligningsrådets fortolkning  

 gav uoverstigelige administrative og kontrolmæssige problemer.
Vedrørende bestemmelsens formål var det  

 ydermere anført, at hensigten var at forhindre, at en efter danske  

 regler ikke-afskrivningsberettiget anskaffelsessum for goodwill blev  

 konverteret til en afskrivningsberettiget anskaffelsessum ved et  

 koncerninternt salg.
Det havde derfor ikke været hensigten, at en  

 overdragelse af goodwill fra et udenlandsk selskab, der ikke var  

 skattepligtig her i landet, skulle omfattes.
En sådan overdragelse  

 beskattedes i udlandet efter lokale regler.
Det var uden sidestykke i  

 almindelige skatteretlige regler for opgørelse af et  

 afskrivningsgrundlag, hvis en sådan overdragelse skulle kunne  

 medføre, at der ikke var afskrivningsret på goodwill, alene som  

 følge af det for indkomstopgørelsen her i landet helt  

 irrelevante forhold, hvorvidt den udenlandske goodwill var oparbejdet eller  

 erhvervet.
Der var ingen fortolkningsbidrag i lovbestemmelsen eller i  

 lovforarbejderne, der talte for dette synspunkt.
Landsskatteretten bemærkede, at formålet med  

 indførelsen af værnsreglen bl.a. var at hindre transaktioner  

 mellem interesseforbundne parter, hvorved ikke afskrivningsberettigede  

 anskaffelsessummer for goodwill blev afskrivningsberettigede.
Retten  

 bemærkede videre, at der ikke i forarbejderne var holdepunkter for, at  

 overdragelser fra et koncernselskab beliggende i udlandet skattemæssigt  

 skulle behandles strengere end overdragelser mellem rent danske  

 selskaber.
På denne baggrund fandt retten, at selskabets  

 afskrivningsgrundlag efter bestemmelsens stk. 1 ved erhvervelse af goodwill  

 fra et ikke sambeskattet udenlandsk datterselskab skulle nedsættes med  

 det udenlandske selskabs ikke afskrivningsberettigede del af  

 anskaffelsessummen for goodwill opgjort efter danske regler, hvorved  

 overdragerens skattepligtsforhold var uden betydning.
For overdragelser  

 indtil 1. januar 1999 skete nedsættelsen i henhold til den da  

 gældende bestemmelse i ligningslovens § 16 F, stk. 4, mens den for  

 overdragelser fra den 1. januar 1999 skete i henhold til afskrivningslovens §  

 40, stk. 5, som vedrørende det påklagede forhold var identisk  

 med den tidligere bestemmelse i ligningslovens § 16 F, stk. 4.
 Retten tog ved afgørelsen ikke stilling til, hvilke  

 udenlandske ikke sambeskattede datterselskaber, der var omfattet af den i  

 1998 gældende bestemmelse i ligningslovens § 16 F, stk. 4, idet  

 erhvervelsen af goodwill fra det udenlandske datterselskab ikke ville ske  

 før efter udløbet af 1998.
 Den bindende forhåndsbesked blev ændres  

 således til:
 Selskabet kunne afskrive på erhvervet goodwill fra  

 et udenlandsk ikke sambeskattet datterselskab, men afskrivningsgrundlaget  

 skulle nedsættes med et beløb svarende til den ikke  

 afskrivningsberettigede del af overdragerens anskaffelsessum opgjort efter  

 danske regler.
