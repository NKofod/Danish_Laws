Bekendtgørelse om ikrafttræden af § 1, nr. 2, i lov om ændring af tonnageskatteloven I medfør af § 2, stk. 1, i lov nr. 539 af 6. juni 2007 om ændring af tonnageskatteloven (Justering af tonnageskatteordningen) bestemmes, at tonnageskattelovens § 7, stk. 3, 2. pkt., som ændret ved § 1, nr. 2, i lov nr. 539 af 6. juni 2007, træder i kraft den 1. maj 2009.1) Skatteministeriet, den 1. april 2009 Kristian Jensen / Lise Bo Nielsen 1) Ved ændringen ændres den øvre tidsgrænse for skibe, der er lejet med besætning (time-charter) med en købsoption, således at lejeperioden kan være op til 7 år.
Kommissionen har meddelt, at denne ændring må anses for forenelig med fællesmarkedet, da ændringen ikke er omfattet af den indledte undersøgelsesprocedure, jf.
EU-Tidende C48 af 21.februar 2008, s. 16. Ændringen har virkning fra og med indkomståret 2007, jf. § 2, stk. 2, i lov nr. 539 af 6. juni 2007.
