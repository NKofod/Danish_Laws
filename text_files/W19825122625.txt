 En anmeldelse om A-kasse bedrageri lød på grund af regnefejl på godt  

 8.000 kr. i stedet for godt 4.000 kr.
A-kassernes anmeldelsesgrænse på 5-6.000 kr. fandtes ikke bindende for  

 anklagemyndigheden og tiltale blev rejst.(* 2) A-kassernes hovedafdeling anmeldte et 54-årigt medlem for bedrageri med hensyn til 8.848 kr. ved på de ugentlige  

 kontrolkort at anføre færre arbejdstimer, end han rettelig havde haft.
Efter  

 anmeldelsen blev det oplyst, at det omhandlede beløb var forkert udregnet,  

 idet det rigtige var 4.150 kr.
Med Arbejdsdirektoratets tiltræden ønskede man  

 derefter at trække anmeldelsen tilbage under henvisning til, at direktoratet  

 kun anmoder A-kasserne om at indgive anmeldelse, når det besvegne beløb  

 overstiger 5-6.000 kr., svarende til ca. tre ugers dagpenge.
Da den af  

 Arbejdsdirektoratet anførte fremgangsmåde måtte betragtes som en intern  

 administrativ praksis, der ikke har betydning for anklagemyndighedens  

 overvejelser af spørgsmålet om tiltalerejsning i de sager, politiet får  

 kendskab til, tiltrådtes statsadvokatens indstilling om tiltalerejsning.
(* 1) Offentliggjort i Anklagemyndighedens Årsberetning 1982, side 17.
