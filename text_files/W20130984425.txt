Pressenævnets kendelse i sag nr. 13-70-00590 Resumé Klager  en person  klagede over JydskeVestkystens omtale af en strid mellem en idrætsforening og dens naboer.
Klager, der er bestyrelsesmedlem i idrætsforeningen, klagede som privatperson og var ikke nævnt i omtalen.
Pressenævnet afviser klagen på grund af manglende retlig interesse.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte omtalt i forsidehenvisningen og artiklen, har han ikke en sådan interesse, at der er grundlag for at behandle klagen.
Det forhold, at han er medlem af Haderslev Roklub og dens bestyrelse, ændrer ikke herved.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over forsidehenvisningen Naboer strides om p-pladser og artiklen Naboer i strid om parkeringsplads bragt i JydskeVestkysten den 28. november 2013, idet klager mener, at god presseskik er tilsidesat.
[Klager] til støtte for klagen bl.a. anført, at JydskeVestkysten har omtalt en strid mellem Haderslev Roklub og roklubbens naboer.
Klager føler sig som medlem af Haderslev Roklub og dens bestyrelse overfuset af JydskeVestkysten.
 Klager har oplyst, at han ikke klager på vegne af Haderslev Roklub, men som privatperson.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte omtalt i forsidehenvisningen og artiklen, har han ikke en sådan interesse, at der er grundlag for at behandle klagen.
Det forhold, at han er medlem af Haderslev Roklub og dens bestyrelse, ændrer ikke herved.
 Klagen afvises herefter, jf. medieansvarsloven § 43, stk. 2, nr. 2.
