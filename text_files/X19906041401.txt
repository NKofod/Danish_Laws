En forhandler af dæk og startbatterier klagede til Konkurrencerådet  

 over, at annoncebladet, Landbrug Fyn, havde nægtet optagelse af forhandlerens  

 annoncer i bladet.
Konkurrencerådet fandt efter undersøgelse af sagen, at  

 bladets betingelser for optagelse af annoncer kunne indebære skadelige  

 virkninger for konkurrencen og derfor skulle ændres.
Efter forhandling  

 indvilgede Landbrug Fyn i at efterkomme Konkurrencerådets afgørelse.
 Konkurrencerådet har behandlet en sag, hvor en forhandler blev nægtet at  

 få en annonce optaget i en annonceavis - Landbrug Fyn - der omdeles gratis  

 til landmænd på Fyn.
 Konkurrencerådet fandt, at Landbrug Fyn indtager en sådan stilling med  

 hensyn til meddelelse af informationer til landbrug og industri, navnlig  

 potentielle kunder på Fyn, at der er tale om en konkurrencebegrænsning i  

 henhold til konkurrencelovens § 11. Endvidere fandt rådet, at bladets  

 betingelser for optagelse af annoncer fra leverandører, der havde domicil  

 uden for Fyn, var skadelige for konkurrencen og burde ændres.
 Klager:
Klager er indehaver af »Autogaarden«, der ligger i Nykøbing  

 Mors.
Virksomheden sælger hovedsageligt dæk og startbatterier.
Der er en  

 årlig omsætning på ca. 6 mill. kr. til kunder over hele landet.
Hver uge  

 annonceres i »Landsbladet« samt i lokale blade.
 Væsentlige økonomiske tab, hvis adgang for ikke-lokale konkurrenter:
Landbrug Fyn er en annonceavis, der gratis sendes til alle landmænd på Fyn  

 samt tilknyttede servicevirksomheder.
Desuden fordeles den til samtlige  

 landbrugsledere og landbrugsentreprenører (maskinstationer) i hele Danmark.  

 Landbrug Fyn blev startet for ca. 10 år siden efter ønske fra fynske  

 servicevirksomheder.
Disse virksomheder har siden støttet bladhuset.
Derfor  

 er Landbrug Fyn af den opfattelse, at det ikke kan tillade sig at påføre  

 bladets faste kundeklientel konkurrence fra udenøs leverandører.
Man afviser  

 derfor af princip alle annoncer fra sådanne.
Denne regel fraviges, hvis der  

 ikke er tilsvarende lokale.
Bladet finansieres 100 pct. af annonceindtægter.
 Landbrug Fyn har i forbindelse med klagen anført, at bladet ville lide  

 væsentlige økonomiske tab, såfremt det blev pålagt at optage annoncer fra  

 udenøs annoncører, idet lokale virksomheder så ville undlade at annoncere.
 Andre muligheder for annoncering:
Landbrug Fyn udkommer i ca. 21.000 eksemplarer pr. uge.
Bladet er langt  

 fra den eneste mulighed for annoncering over for fynske landmænd mv.
Der er  

 en række landsdækkende blade bl.a. dagbladene, og de særlige  

 landbrugsorganer, »Landsbladet« og »Landbrugsmagasinet«,  

 der optager denne type annoncer.
Desuden findes distriktsblade, der dog  

 gennemgående kun dækker en by og omegn.
 Hensynet til erhvervsfriheden og effektivitet:
Konkurrencerådet fandt, at Landbrug Fyns regler kunne indebære skadelige  

 virkninger.
Hindringer for fri og lige udveksling af information er en  

 barriere, der ud fra lovens sigte om erhvervsfrihed og effektivitet på  

 grundlag af konkurrence må søges imødegået.
Bladet havde særlig betydning for  

 annonceformidling for så vidt angår tilbud på landbrugsmaskiner og  

 -redskaber, navnlig i det fynske område.
Betingelserne for optagelse af  

 annoncer var skadelige, hvorfor det blev besluttet at optage forhandlinger  

 efter konkurrencelovens § 11 om at få dem ændret.
Herved lagde  

 Konkurrencerådet til grund, at de gav de lokale handlende en urimelig vetoret  

 over for konkurrenter, samt at kriteriet er uklart og beror på redaktionens  

 vurdering af den lokale konkurrence.
 Landbrug Fyn vil nu optage alle annoncer:
 Landbrug Fyn har efterfølgende meddelt, at det efterkommer  

 Konkurrencerådets afgørelse, således at der efter 1. januar 1991 optages alle  

 annoncer uanset annoncørers bopæl.
