 I medfør af kapitel 4 samt § 149, stk. 10, i lov om luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 (BL 6-02), følgende:
 1. Pkt. 4.3 affattes således:
 4.3 Indehavere af privatflyvercertifikat/flyvemaskine må ikke typeuddannes  

 på mere end 3 forskellige flyvemaskintyper, medmindre vedkommende har opnået  

 en flyvetid som luftfartøjschef på flyvemaskine/svævefly på mindst 50 timer.  

 Indehavere af privatflyvercertifikat/flyvemaskine, som i forbindelse med  

 uddannelse til trafikflyvercertifikat skal typeuddannes på en 4. type, er  

 ikke omfattet af begrænsningen.
 2. Pkt. 6.3 affattes således:
6.3 Første typeuddannelse på flermotoret landflyvemaskine  

 (grunduddannelse) med henblik på at opnå rettighed som luftfartøjschef på  

 typen under IFR-flyvning og første typeuddannelse (grunduddannelse) på  

 flermotoret landflyvemaskine med henblik på at opnå rettighed som  

 luftfartøjschef på typen under VFR-flyvning skal foregå på en flyveskole, der  

 er godkendt af Statens Luftfartsvæsen.
Grunduddannelsen skal afsluttes med en  

 praktisk prøve, der er foreskrevet af Statens Luftfartsvæsen.
3. Ikrafttræden Denne BL træder i kraft den 1. april 1994.
