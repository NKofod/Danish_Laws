Nr BTL 94 Betænkning over Forslag til lov om ændring af lov om friskoler og private  

 grundskoler m.v. (Oprettelse af specialskoler, befordring,  

 skolefritidsordninger m.v.)   

 Nr L 94 1988-89, 1. samling Afgivet af Uddannelsesudvalget Afgivet: 19890316 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
Udvalget har endvidere modtaget en  

 skriftlig henvendelse fra Kommunernes Landsforening.
Der er af undervisnings-  

 og forskningsministeren stillet ændringsforslag, hvorom henvises til de  

 ledsagende bemærkninger.
Herefter indstiller et flertal (udvalget med  

 undtagelse af Socialdemokratiets og Fremskridtspartiets medlemmer)  

 lovforslaget til vedtagelse med de stillede ændringsforslag.
Et  

 mindretal inden for flertallet (Socialistisk Folkepartis medlemmer af  

 udvalget) er tilfreds med, at bestemmelserne vedrørende oprettelse af private  

 specialskoler udgår.
Det var den del af lovforslaget, som SF under 1.  

 behandling kritiserede, og SF skal derfor udtrykke tilfredshed med, at  

 ministeren har taget denne kritik til følge.
SF kan støtte, at de  

 eksisterende skolefritidsordninger lovliggøres, og at det fastslås, at der  

 ikke bliver ydet offentligt tilskud til disse ordninger.
Mindretallet lægger  

 vægt på, at der for så vidt angår muligheden for at fastsætte særlige regler  

 vedrørende lønbestemmelser, som afviger fra de regler, der er gældende for  

 det tilsvarende personale i folkeskolen, drages omsorg for, at Lærernes  

 Centralorganisation deltager i disse forhandlinger.
Den forenkling, der  

 ligger i, at administrationen af befordringsordningen bliver varetaget af  

 Frie Grundskolers Fællesråd, og at finansieringen overgår til staten, hilser  

 mindretallet velkommen.
Et andet mindretal inden for flertallet (Kristeligt  

 Folkepartis medlem af udvalget) ønsker at tilkendegive, at man i tilfælde af  

 udformning af et regelsæt vedrørende kommunale skolefritidsordninger,  

 eventuelt på baggrund af en undersøgelse som foreslået i forslag til  

 folketingsbeslutning om skolefritidsordninger (B 40), vil opfordre  

 undervisnings- og forskningsministeren til at lade de frie grundskolers  

 område blive omfattet af ordningen, således at skolefritidsordninger ved  

 disse skoler sikres økonomisk tilskudsdækning.
Et mindretal  

 (Socialdemokratiets medlemmer af udvalget) indstiller lovforslaget til  

forkastelse ved 3. behandling.
Mindretallet kan dog stemme for de  

 stillede ændringsforslag.
Mindretallet frygter, at bestemmelsen om retten til  

 at tilbyde eleverne mulighed for leg og beskæftigelse uden for skoletiden kan  

 bruges til at presse kommunerne økonomisk under henvisning til, at friskoler  

 og private grundskoler hermed reelt får ret til at etablere en form for  

 skolefritidsordning.
Bestemmelsen vil modvirke de mange gode initiativer, der  

 tages om folkeskolen som kulturcenter.
Mindretallet har ingen betænkeligheder  

 ved, at der i specialtilfælde åbnes mulighed for fastsættelse af særskilte  

 regler på friskoleområdet, såfremt Lærernes Centralorganisation også bliver  

 inddraget i forhandlingerne.
Mindretallet hilser med glæde forslaget om de  

 administrative ændringer på transportområdet, men føler sig nødsaget til at  

 pointere urimeligheden i, at elever inden for det offentlige skolesystem ikke  

 sikres samme rettigheder.
Socialdemokratiet vil derfor arbejde for en  

 ligestilling på dette område.
Et andet mindretal (Fremskridtspartiets  

 medlem af udvalget) indstiller lovforslaget til vedtagelse med det  

 under nr. 2 stillede ændringsforslag.
Ændringsforslag Af undervisnings- og forskningsministeren, tiltrådt af et  

flertal (udvalget med undtagelse af FP):
 Til § 1 1) Nr. 1, 2, 3 og 7 udgår.
 Af undervisnings- og forskningsministeren, tiltrådt af udvalget:
Til § 2 2) Stk. 2 affattes således: »Stk. 2. § 1, nr. 8, træder i  

 kraft dagen efter lovens bekendtgørelse i Lovtidende og har virkning fra den  

 1. januar 1989.« Af undervisnings- og forskningsministeren, tiltrådt af et  

flertal (udvalget med undtagelse af FP): 3) Stk. 3 affattes  

 således: »Stk. 3. § 1, nr. 4-6 og 10-11, træder i kraft den 1. august  

 1989.« Bemærkninger Til nr. 1 og 3 Undervisnings- og forskningsministeren og Frie Grundskolers  

 Fællesråd er enige om at udskyde de dele af lovforslaget, der omhandler  

 etablering af private specialskoler.
Spørgsmålet vil blive taget op i  

 forbindelse med nyvurdering af undervisningen af svært handicappede elever i  

 folkeskolen.
