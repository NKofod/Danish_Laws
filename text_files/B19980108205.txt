Bekendtgørelse om undladelse af  

 genindkaldelse af værnepligtige, der er idømt visse  

 sanktioner I medfør af §§ 4 a og 4 b i værnepligtsloven, jf.  

 lovbekendtgørelse nr. 190 af 2. april 1993 som ændret ved lov  

 nr. 1013 af 23. december 1998, fastsættes:
Kapitel 1 Bemyndigelse § 1. Forsvarets operative kommandoer (Hærens  

 Operative Kommando, Søværnets Operative Kommando og  

 Flyvertaktisk Kommando) bemyndiges til efter reglerne i denne  

 bekendtgørelse hver for sit område at undlade at genindkalde  

 værnepligtige, der efter afslutningen af den første samlede  

 tjeneste ved dansk eller fremmed domstol er idømt ubetinget straf af  

 fængsel i mindst 30 dage eller foranstaltninger i henhold til  

 straffelovens §§ 68-70.
Kapitel 2 Indhentelse af oplysninger om værnepligtiges  

 strafbare forhold forud for genindkaldelse til mønstring og  

 efteruddannelse mv.
 § 2. Forud for genindkaldelse af en  

 værnepligtig til mønstring og efteruddannelse indhenter  

 Forsvarets Personeldatakontor efter anmodning fra forsvarets operative  

 kommandoer hos Rigspolitichefen oplysning om, hvorvidt den  

 værnepligtige er idømt en sanktion som nævnt i § 1.  

 Såfremt dette er tilfældet, modtager Forsvarets  

 Personeldatakontor fra Rigspolitichefen oplysning herom samt straffeattest  

 til offentlig brug vedrørende den værnepligtige.
 Stk. 2. Forsvarets Personeldatakontor videresender oplysning  

 og straffeattest til vedkommende operative kommando.
 § 3. Vedkommende operative kommando kan undlade at  

 genindkalde en værnepligtig, der er idømt en sanktion som  

 angivet i § 1, såfremt det udviste forhold begrunder en  

 nærliggende fare for, at han vil give anledning til disciplinære  

 vanskeligheder eller besværliggørelse af tjenesten.
Kapitel 3 Indhentelse af oplysninger om værnepligtiges  

 strafbare forhold forud for mødet til mønstring og  

 efteruddannelse mv.
 § 4. Forud for mødedagen indhenter  

 Forsvarets Personeldatakontor efter anmodning fra forsvarets operative  

 kommandoer hos Rigspolitichefen oplysning om, hvorvidt en værnepligtig,  

 der er genindkaldt til mønstring eller efteruddannelse, er  

 idømt en sanktion som nævnt i § 1. I bekræftende fald  

 forholdes på samme måde som angivet i §§ 2 og 3, jf. dog  

 stk. 2.
 Stk. 2. Såfremt vedkommende operative kommando af  

 tidsmæssige årsager ikke kan træffe afgørelse om  

 genindkaldelse inden mødedagen, stilles genindkaldelsen i bero, og den  

 genindkaldte værnepligtige underrettes herom.
Kapitel 4 Fremgangsmåde ved behandling af oplysninger om  

 værnepligtiges strafbare forhold § 5. De oplysninger om værnepligtiges  

 strafbare forhold, der er omhandlet i denne bekendtgørelse, kan  

 indhentes, meddeles, videregives og i øvrigt behandles i papirform  

 eller elektronisk form.
Kapitel 5 Ikrafttræden § 6. Bekendtgørelsen træder i kraft  

 den 1. januar 1999.
