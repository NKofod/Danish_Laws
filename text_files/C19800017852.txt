 Ved kendelse af 2. oktober 1980 har landsbevillingsnævnet stadfæstet en af  

 en lokal bevillingsmyndighed enstemmig truffen afgørelse, hvorefter der ikke  

 har kunnet meddeles en klager fornyelse af alkoholbevillingen til et af ham  

 gennem en årrække drevet hotel.
 Ifølge bevillingsmyndighedens opfattelse knytter der sig ikke  

 samfundsmæssige, ædruelighedsmæssige og dermed sammenhængende problemer til  

 det pågældende forretningssted.
 Imidlertid blev det af politiet over for bevillingsmyndigheden oplyst, at  

 den pågældende klager ved østre landsret i sommeren 1980 var idømt fængsel i  

 60 dage betinget af en prøvetid på 2 år for overtrædelse af straffelovens §  

 229, stk. 1, ved for vindings skyld og i oftere gentagne tilfælde at have  

 modtaget betaling for at henvise kunder til lokaler, hvor der blev drevet  

 virksomhed med kønslig usædelighed.
Herudover havde den pågældende i tiden 1971-76 i i alt 9 tilfælde vedtaget  

 bøder på tilsammen henved 21.000 kr. for overtrædelse af en lang række  

 særlove, så som lukkeloven, næringsloven, færdselsloven, postloven m.fl.  

 bestemmelser.
Forvandlingsstraffen for disse bøder var tilsammen opgjort til  

 104 dages hæfte.
 Efter det således om klagerens vandel oplyste fandt et enstemmigt  

 landsbevillingsnævn ikke grundlag for at tilsidesætte det af  

 bevillingsmyndigheden udøvede skøn, således at den af bevillingsmyndigheden  

 trufne afgørelse blev stadfæstet (jfr. herved bestemmelserne i restaurations-  

 og hotellovens § 14, stk. 1, nr. 4).
