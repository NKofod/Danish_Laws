 Udtalt, at der ikke er hjemmel til, at der kan kræves nogen form for  

 betaling, når en kirke i henhold til § 8 i lov nr. 218 af 23/04/1986 stilles  

 til rådighed til afholdelse af gudstjeneste ved en anden præst i folkekirken  

 end den eller de præster, der er ansat ved kirken.
 Kirkeministeriets skrivelse af 10. februar 1988 til biskoppen over Århus  

 stift.
 I skrivelse af 21. januar 1988 har biskoppen anmodet ministeriet om at  

 ville overveje at ændre cirkulære af 27. juni 1986 om bestyrelse og brug af  

 folkekirkens kirker, punkt 12, således at det bliver muligt for et  

 menighedsråd at fastsætte betaling for at overlade kirken til afholdelse af  

 gudstjeneste i medfør af lovens § 8.
Som begrundelse herfor er der i skrivelsen henvist til, at medlemmer af  

 sognemenigheden i Fjellerup sogn med tilknytning til Djurslands Efterskole i  

 skrivelse af 3. september 1987 har ønsket Fjellerup kirke stillet til  

 rådighed til afholdelse af 11 gudstjenester i perioden fra den 11. oktober  

 1987 - 5. juni 1988, hvilket medfører betydelige merudgifter for kirken.
Det  

 er endvidere anført, at en så hyppig benyttelse af kirken i dette øjemed, som  

 der her er ansøgt om, medfører en belastende situation for den stedlige  

 sognepræst og må anses for at være misbrug af den nævnte lovbestemmelse.
 I anledning heraf skal jeg meddele følgende:
 Lov om bestyrelse og brug af folkekirkens kirker § 19 angiver udtømmende  

 de tilfælde, hvor der kan fordres betaling for brug af kirken.
 Der er herefter ikke hjemmel til at kræve nogen form for betaling, når  

 kirken i henhold til lovens § 8, stk. 1, stilles til rådighed til afholdelse  

 af gudstjeneste ved en anden præst i folkekirken end den eller de præster,  

 der er ansat ved kirken, jf. lovforslagets bemærkninger til § 19 og  

 ministeriets cirkulære af 27. juni 1986, punkt 12.
 Der er herved sket en ændring af den tidligere retstilstand, hvorefter der  

 kunne kræves betaling for kirkens benyttelse til gudstjenstlig brug, dog kun  

 for opvarmning, belysning og rengøring, jf. § 22, stk. 2, i lov om kirkers  

 brug, sognebåndsløsning m.m.
Det vil derfor ikke administrativt kunne bestemmes, at der skal erlægges  

 betaling, når kirken i henhold til § 8 i lov om bestyrelse og brug af  

 folkekirkens kirker stilles til rådighed til afholdelse af gudstjenester.
En  

 sådan ændring af den nugældende retstilstand ville alene kunne gennemføres  

 ved en lovændring.
Hvad angår den foreliggende anmodning om benyttelse af Fjellerup kirke,  

 jf. den nævnte skrivelse af 3. marts 1987, bemærkes, at et menighedsråd ikke  

 er forpligtet til at tage stilling til en anmodning, der er fremsat tidligere  

 end 6 uger før det tidspunkt, på hvilket kirken ønskes stillet til rådighed, jf.  

 bekendtgørelse af 27. juni 1986 om brug af folkekirkens kirker m.v. § 1, jf.  

 § 4. Endvidere kan kirken i henhold til § 8, stk. 1, kun stilles til rådighed  

 til afholdelse af gudstjeneste ved en præst, der er ansat i folkekirken, men  

 ikke ved en forhenværende præst, jf.
Kirkelove side 95, note 3, vedrørende  

 den tilsvarende bestemmelse i § 4 i lov om kirkers brug, sognebåndsløsning  

 m.m.
 Jeg finder det i princippet rigtigt, at medlemmer af et mindretal inden  

 for sognemenigheden har adgang til - uden at de skal betale herfor - at  

 benytte deres kirke til afholdelse af gudstjenester ved en anden end den  

 stedlige præst.
 Jeg har dog forståelse for, at en så omfattende brug af kirken, som den,  

 der her kan blive tale om, kan skabe visse problemer - økonomiske så vel som  

 andre.
Såfremt det skulle vise sig, at tilsvarende forhold gør sig gældende andre  

 steder i landet, vil jeg tage under overvejelse, om der er behov for ved en  

 lovændring at søge den i lovens § 8 hjemlede ret til at få kirken stillet til  

 rådighed begrænset.
Jeg er dog ikke sikker på, om det i så fald bør ske ved  

 at genindføre de tidligere bestemmelser om betaling.
 De øvrige biskopper er gjort bekendt med nærværende skrivelse.
