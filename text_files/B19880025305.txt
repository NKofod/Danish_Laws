 I henhold til § 5, stk. 8, og § 8, stk. 3, i lov om voldgift i  

 tvistigheder angående handel med husdyr, jf. lovbekendtgørelse nr. 621 af 15.  

 september 1986 fastsættes:
 § 1.  For udførelsen af det skriftlige arbejde og den  

 indledende forligsprøve tilkommer der voldgiftsformanden 600 kr. for hver  

 sag.
 Stk. 2.  For hvert af de følgende møder i sagen  

 tilkommer der hver af voldgiftsmændene 600 kr.
§ 2.  Voldgiftsmænd har endvidere krav på godtgørelse  

 for udgifter til befordring til og fra det sted, hvor forligsprøve eller  

 møder i voldgiftsretten holdes.
Ved befordring med jernbane og skib godtgøres  

 udgifter til 2. klasse.
 Stk. 2.  Benytter de pågældende eget befordringsmiddel,  

 ydes godtgørelse i overensstemmelse med reglerne om godtgørelse til  

 tjenestemænd for benyttelse af eget befordringsmiddel på tjenesterejser.
 Stk. 3.  Der ydes normalt kun befordringsgodtgørelse,  

 hvis den pågældende må rejse mere end 3 km for at nå til retten.
 § 3.  Bestemmelserne i §§ 1 og 2 finder tilsvarende  

 anvendelse på de sagkyndige medlemmer af overvoldgiftsretten.
 § 4.  Bekendtgørelsen træder i kraft den 15. maj 1988.
 Stk. 2.  Bekendtgørelse nr. 346 af 24. juni 1976 om  

 vederlag og rejsegodtgørelse til voldgiftsmænd og sagkyndige medlemmer af  

 husdyrvoldgiftsretterne ophæves.
