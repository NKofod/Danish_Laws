Bekendtgørelse om hønseæg  

 til konsum)_) I medfør af § 2, §§ 3-5, § 9, stk. 3, § 10, § 12, stk. 1 og 2 og §  

 15, stk. 4, i lov nr. 290 af 29. april 1992 om æg og ægprodukter,  

 som ændret ved lov nr. 481 af 12. juni 1996, § 3, § 5, stk. 1 og stk.  

 2, nr. 3, § 9, stk. 1, § 10, § 13, stk. 1 og 2 og § 15, stk. 2, i lov nr.  

 1106 af 21. december 1994 om zoonoser, § 1, stk. 2 og § 24 i lov om  

 administration af Det Europæiske Fællesskabs forordninger og  

 markedsordninger for landbrugsvarer m.v., jf. lovbekendtgørelse nr. 65  

 af 9. februar 1996, og efter bemyndigelse fra ministeren for  

 fødevarer, landbrug og fiskeri fastsættes:
Kapitel 1 Område § 1. Bekendtgørelsen fastsætter  

 bestemmelser om hygiejne, handel og transport m.v. med hønseæg  

 til konsum.
Kapitel 2 Hygiejne-, indretnings- og driftsmæssige krav Produktionsbedrifter § 2. Produktionsbedrifter, der leverer  

 konsumæg til autoriserede ægpakkerier og engroslagre skal opfylde  

 de i bilag 1 anførte krav.
Stalddørssalg § 3. En ægproducent må kun sælge  

 æg fra egen produktion direkte til forbruger til dennes private  

 husholdning, såfremt 1)	æggene ikke er sorteret i kvalitets- eller  

 vægtklasser, 2)	leveringen foregår på den ejendom, hvor æggene er  

 produceret, og 3)	der ikke på ejendommen findes ægpakkeri eller butik,  

 hvorfra fødevarer forhandles.
Stk. 2. Dato for mindste holdbarhed skal klart angives  

 over for forbrugeren ved 1)	et opslag eller 2)	en fortrykt seddel, der er anbragt på pakningen, eller som  

 følger med æggene til forbrugeren på  

 købstidspunktet.
 § 4. Såfremt en ægproducent  

 sælger æg både til autoriseret pakkeri og direkte til  

 forbruger, må salg af æg til forbruger ikke foregå fra  

 ægopbevaringsrum.
 § 5. Ægbakker o.l. må ikke modtages  

 retur fra forbruger.
 Ægpakkerier m.v.
 § 6. Ægpakkerier skal træffe  

 nødvendige foranstaltninger mod indslæbning eller udbredelse af  

 salmonella, samt opfylde de i bilag 2 anførte krav.
 § 7. Ægpakkerier skal sikre, at æg,  

 der modtages på pakkeriet, stammer fra æglæggerflokke, som  

 med negativt resultat har været underkastet laboratoriemæssige  

 salmonellaundersøgelser i overensstemmelse med den offentlige  

 salmonellakontrol, jf. bekendtgørelse nr. 148 af 2. marts 1998 om  

 bekæmpelse af salmonella i konsumægshønsehold og  

 opdræt hertil.
 § 8. Hos autoriserede pakkerier,  

 eksportører, importører og grossister af æg, skal  

 æggene opbevares ved en temperatur, der ikke må overstige 12°  

 C.
Transport af æg § 9. Transport af æg fra producent til  

 ægpakkeri eller ægproduktvirksomhed eller engrostransport af  

 æg skal ske i lukkede og isolerede vogne.
 Stk. 2. Kvalitetssorterede æg skal under transport,  

 der overstiger 8 timer, opbevares ved højst 12°  

 C.
 § 10. Æg fra salmonellasmittede flokke eller  

 flokke, der er mistænkt som værende salmonellasmittet, må  

 ikke transporteres sammen med æg til autoriseret ægpakkeri.
Kapitel 3 Holdbarhed § 11. For æg i klasse A, ikke kølede  

 og ikke konserverede æg i klasse B og ikke klassificerede æg er  

 sidste salgsfrist 21 dage efter lægningen.
Stk. 2. Dato for mindste holdbarhed er 28 dage efter  

 lægningen.
Sidste salgsfrist skal svare til dato for mindste holdbarhed  

 minus 7 dage.
 Stk. 3. Stk. 1 og 2 gælder ikke, hvis æggene  

 skal bruges til fremstilling af ægprodukter eller skal leveres til  

 levnedsmiddelvirksomheder, der er autoriseret i henhold til  

 bekendtgørelse om ægprodukter.
Kapitel 4 Indberetning § 12. Ægpakkerier skal kvartalsvis til  

 Veterinær- og Fødevaredirektoratet indsende en opgørelse  

 over periodens køb og salg af æg, opgjort såvel samlet som  

 separat for hvert produktionssystem.
Stk. 2. Virksomhederne skal hvert år inden den 1.  

 marts indsende en opgørelse til Veterinær- og  

 Fødevaredirektoratet for det foregående kalenderår for  

 hvert produktionssystem.
Opgørelsen skal indeholde:
 1)	Det gennemsnitlige antal æglæggende høner hos  

 hver producent, der er registreret til at levere æg i emballage  

 mærket med en systemangivelse.
 2)	Antal styk af systemæg modtaget fra hver producent.
 3)	Antal styk af solgte systemæg.
Kapitel 5 Æg til Finland eller Sverige § 13. Ved forsendelse til Finland eller Sverige  

 skal æg i klasse A og B ledsages af en attest i overensstemmelse med  

 den i bilag 3 anførte model.
Det er en forudsætning for  

 attestens udstedelse, at æggene kommer fra æglæggerflokke,  

 som har været underkastet en mikrobiologisk undersøgelse i  

 overensstemmelse med bilag 4. Attesten udstedes af Veterinær- og  

 Fødevaredirektoratet.
Stk. 2. Æg beregnet til fremstilling af  

 ægprodukter, eller æg, der leveres til en  

 fødevarevirksomhed, der er autoriseret til markedsføring eller  

 fremstilling af ægprodukter, jf.
Rådets direktiv  

 89/437/EØF, er ikke omfattet af bestemmelserne i stk. 1, såfremt  

 denne destination er klart angivet på de pakninger, æggene er  

 indeholdt i.
 § 14. Udførelsen af de i § 13, stk. 1,  

 anførte laboratorieundersøgelser, registrering og indberetning  

 m.v. skal ske efter Veterinær- og Fødevaredirektoratets  

 anvisning.
 § 15. Den ansvarlige for den i § 13, stk. 1,  

 anførte æglæggerflok skal sørge for, at der for  

 hver flok udtages og indsendes materiale til undersøgelse for  

 salmonella efter reglerne i bilag 4 til denne bekendtgørelse.
 Stk. 2. Udtagning af det i stk. 1 anførte  

 materiale skal foretages af en dyrlæge og dyrlægen skal indsende  

 materialet til mikrobiologisk undersøgelse på Statens  

 Veterinære Serumlaboratorium eller et af Veterinær- og  

 Fødevaredirektoratet hertil godkendt laboratorium med angivelse af  

 CHR-nummer og husnummer.
 Stk. 3. Når dyrlægen har modtaget meddelelse  

 om resultatet af undersøgelserne fra det i stk. 2 anførte  

 laboratorium, sender dyrlægen en kopi af meddelelsen om resultatet til  

 den ansvarlige for æglæggerflokken.
 Stk. 4. Den ansvarlige for æglæggerflokken  

 skal opbevare undersøgelsesresultaterne i mindst 2 år og  

 på forlangende forevise disse for Veterinær- og  

 Fødevaredirektoratet.
 § 16. Udgifterne i forbindelse med den i § 15  

 anførte prøveudtagning, indsendelse og undersøgelse m.v.  

 er Veterinær- og Fødevaredirektoratet uvedkommende.
Kapitel 6 Produktionsmetoder § 17. Voliereanlæg, hvor der produceres  

 æg, der markedsføres under betegnelsen "Æg fra  

 volierehønsehold", skal uanset bilag II, litra d, til Kommissionens  

 forordning (EØF) nr. 1274/91 opfylde kravene i bilag 5.
 Stk. 2. Uanset bilag II, litra a og b, til Kommissionens  

 forordning (EØF) nr. 1274/91 skal æg, der markedsføres  

 under betegnelsen "Æg fra fritgående høns" eller "Æg  

 fra fritgående høns - intensivt system", være produceret  

 på bedrifter, hvor bygningens indre opfylder betingelserne i stk. 1  

 eller i bilag II, litra c, til Kommissionens forordning (EØF) nr.  

 1274/91.
Kapitel 7 Tilsyn § 18. Tilsynsmyndigheden kan til de virksomheder,  

 der er autoriseret til kvalitets- og vægtsortering, pakning og  

 engrosforhandling af æg, meddele de forbud eller påbud, der anses  

 for nødvendige for overholdelse af bekendtgørelsen og  

 Rådets forordning (EØF) nr. 1907/90 om handelsnormer for  

 æg og Kommissionens forordning (EØF) nr. 1274/91 om  

 gennemførelsesbestemmelser til forordning (EØF) nr. 1907/90 om  

 handelsnormer for æg.
Det kan herunder bestemmes, at varer, der ikke  

 opfylder kravene i bekendtgørelsen, skal beslaglægges eller  

 tilintetgøres.
Kapitel 8 Bestemmelser om klage, straf og ikrafttræden § 19. Tilsynsmyndighedens afgørelse kan  

 påklages i henhold til §§ 21, 22 og 24 i bekendtgørelse nr. 176  

 af 24. marts 1999 om Veterinær- og Fødevaredirektoratets opgaver  

 og beføjelser.
 § 20. Med bøde straffes den, der  

 overtræder §§ 2-12, § 13, stk. 1, §§ 15 eller 17, eller undlader at  

 efterkomme påbud eller forbud i medfør af § 18.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 21. Bekendtgørelsen træder i kraft  

 den 26. juli 1999.
 Stk. 2. Samtidig ophæves bekendtgørelse nr.  

 960 af 25. november 1994 om handel med hønseæg.
 § 22. De i bilag 1 nævnte krav til  

 produktionsbedriftens omgivelser og indretning af opbevaringsrum m.v. skal  

 være opfyldt 3 måneder efter bekendtgørelsens  

 ikrafttræden.
Veterinær- og Fødevaredirektoratet, den 16.  

 juli 1999 P.D.V.E.B.Henrik G.
Jensen /Grete Ørskov Bilag 1 Indretningsmæssige krav og driftsbetingelser for  

 produktionsbedrifter Kapitel 1 Produktionsbedriftens indretning og omgivelser  

 m.v.
1)	Produktionsbedriften skal råde over et lokale til opbevaring  

 af æg, der er pakket til levering til ægpakkeri.
Lokalet må  

 ikke samtidig benyttes til opbevaring af æg fra salmonellasmittede  

 flokke eller flokke mistænkt som værende salmonellasmittede,  

 medmindre disse æg forsegles med strækfilm eller lignende og  

 opbevares i et klart adskilt område af lokalet.
2)	Lokalet skal a)	være af tilstrækkelig størrelse i forhold til  

 mængden af æg, der skal opbevares, b)	være forbeholdt opbevaring af æg og evt. tomme  

 ægbakker, c)	være bygget og indrettet på en sådan måde,  

 at der ikke opstår hygiejniske problemer og således, at det er  

 sikret mod ydre forureningskilder, herunder skadedyr, at det kan  

 rengøres ordentligt og om nødvendigt desinficeres, at det  

 sikres, at æggene holdes tørre og beskyttet mod direkte sollys,  

 at det sikres, at æggene opbevares ved konstant temperatur, at det har  

 en hensigtsmæssig udluftning og belysning samt at der findes en  

 dør, som fører direkte ud af huset, evt. via et forrum, og som  

 kun må anvendes ved udtransport, og d)	være vel vedligeholdt.
 3)	Umiddelbart inden for døren til ægopbevaringsrummet  

 eller til et evt. forrum til dette, skal forefindes rent skiftetøj  

 (kittel eller andet overtrækstøj) og rent fodtøj til  

 chaufføren, der afhenter æg, medmindre chaufføren  

 anvender engangsovertrækstøj og -fodtøj.
 4)	Uden for indgangen til produktionsbedriftens opbevaringsrum skal et  

 passende areal være belagt med asfalt, beton eller andet materiale, som  

 forhindrer ansamlinger af vand, og som muliggør behørig  

 rengøring af arealet.
 5)	Produktionsbedrifter, hvor der på samme ejendom findes et  

 autoriseret ægpakkeri, kan undtages fra krav om et lokale til  

 opbevaring af æg, såfremt hver dagsproduktion af æg bringes  

 direkte til ejendommens ægpakkeri.
Kapitel 2 Drift 1)	Æggene skal indsamles, pakkes, opbevares og afhentes under  

 hygiejnisk tilfredsstillende betingelser.
 2)	Pakkerum og opbevaringsrum skal til enhver tid være  

 tilstrækkelig renholdte, ryddelige og vel vedligeholdte.
3)	Såvel æg som tom emballage skal være anbragt  

 på paller eller på anden måde være hævet over  

 gulvet.
Tomme ægbakker skal opbevares tørt og sikret mod  

 forurening.
 4)	Adgangen til ægopbevaringsrummet samt selve rummet skal holdes  

 rene og fri for gødning og anden forurening.
 5)	Pakkemaskiner og udstyr skal holdes rene og i god stand.
 6)	Såfremt produktionsbedriften ligger stille i en periode, skal  

 pakkemaskiner, udstyr m.v. rengøres, inden de tages i brug på  

 ny.
Kapitel 3 Afhentning af æg 1)	Afhentning af æg skal ske fra ejendommens  

 ægopbevaringsrum.
 2)	Chaufføren skal iføre sig rent  

 overtrækstøj samt rent og desinficeret fodtøj eller  

 engangsovertrækstøj og -fodtøj umiddelbart inden for  

 adgang til ægopbevaringsrummet eller i et evt. forrum.
 3)	Desinfektion af adgangsplatform m.v. skal foretages på en  

 måde, som ikke giver mulighed for overførsel af  

 desinfektionsmidler til æggene.
Bilag 2 Indretningsmæssige krav og driftsbetingelser for  

 ægpakkerier 1)	Virksomheden opdeles i lokaler eller områder, der klart er  

 adskilt efter funktioner såsom modtagelse af æg, sortering og  

 pakning af æg, opbevaring af æg, behandling og opbevaring af tom  

 emballage m.v.
 2)	Gulve, vægge, lofter, døre og vinduer skal være  

 jævne og tætte og af ikke-absorberende, ugiftigt materiale.
 3)	Lokalernes indretning skal muliggøre god hygiejnemæssig  

 praksis, som bl.a. indebærer beskyttelse mod krydskontaminering mellem  

 æg og udstyr, inventar m.v., samt sikre mod ydre forureningskilder,  

 herunder insekter og andre skadedyr.
4)	Transportemballager som rullebure, containere o.l. skal  

 rengøres regelmæssigt og inden de bringes ud til  

 ægproducenter.
De skal være fremstillet af et materiale, der kan  

 rengøres og desinficeres.
Ved anvendelse af træpaller, skal  

 disse være rene og vel vedligeholdte.
 5)	Ved genbrug af ægbakker skal disse være rene og må  

 ikke udgøre en smitterisiko.
 6)	Personer, beskæftiget i et autoriseret ægpakkeri, skal  

 iagttage en høj grad af personlig renlighed og skal bære en  

 beklædning, der er passende til det pågældende arbejde.
 7)	Ægpakkeriets udenomsarealer skal være  

 hensigtsmæssigt udformet og holdes rene, ryddelige og i god  

 stand.
Bilag 3 Attest for forsendelse af bestemte ægtyper(1)  til Finland og Sverige Referencenr.:
I.
Identifikation af ægforsendelsen Kvalitetsklasse:
 Vægtklasse:
 Antal af enheder eller emballager:
 Sidste holdbarhedsdato:
 Nettovægt:
 Transportmiddel:
II.	Æggenes oprindelse Oprindelsesmedlemsstat:
 Afsender (fulde navn og adresse):
 Ægpakkeriets adresse og autorisationsnr.:
 Kompetent myndighed:
III.	Æggenes bestemmelsessted Modtager (fulde navn og adresse):
IV.
Sundhedserklæring Undertegnede bekræfter, at ovenfor beskrevne æg kommer  

 fra en æglæggerflok, der med negativt resultat har været  

 underkastet bestemmelserne i Kommissionens beslutning 95/168/EF af 8. maj  

 1995 om tillægsgarantier med hensyn til salmonella for forsendelser til  

 Finland og Sverige af bestemte former for konsumæg.
Udfærdiget i 	, den Stempel(2)(2) (den kompetente myndigheds  

 underskrift)(2) (Navn med store bogstaver) (1)   Hønseæg i  

 klasse A og B bestemt til direkte konsum (og som ikke er bestemt til  

 fremstilling af ægprodukter eller levering til autoriserede  

 fødevarevirksomheder, jf. direktiv 89/437/EØF).
 (2)   

  Underskrift og stempel skal være i en fra påtrykket afvigende  

 farve.
Bilag 4 Udtagelse og indsendelse af prøver til  

 undersøgelse for salmonella Indsendelse af prøver 1)	Udtagne gødningsprøver, der indsendes til  

 mikrobiologisk undersøgelse, skal indsendes til Statens  

 Veterinære Serumlaboratorium, Hangøvej 2, 8200 Århus N,  

 eller et andet af Veterinær- og Fødevaredirektoratet hertil  

 godkendt laboratorium.
 2)	Materialet skal ledsages af en indsendelsesformular, der rekvireres  

 fra Statens Veterinære Serumlaboratorium eller andre hertil af  

 Veterinær- og Fødevaredirektoratet godkendte  

 laboratorier.
Udtagelse af prøver 1)	Der udtages og indsendes gødningsprøver fra hver flok.  

 Alt det udtagne materiale indsendes hurtigst muligt efter opsamlingen.
 2)	Antallet af enkeltprøver, der udtages pr. gang, skal svare  

 til antal høns i flokken, dog højst 60. Hver prøve skal  

 veje mindst 1 gram.
3)	Gødningsprøver opsamles som frisk afsatte  

 gødningsklatter og opsamles i én plastikpose.
Den samlede  

 mængde gødning i posen skal være mindst 60 gram.
 4)	Der skal udtages enkeltprøver i flokken i løbet af de  

 sidste to uger inden æglægningen påbegyndes og derefter  

 mindst hver 25. uge.
Bilag 5 Betingelser for de i § 16 omhandlede æg 1)	Anlægget skal overalt have en frihøjde fra gulv til  

 loft på mindst 2 m.
2)	Belægningstætheden i anlægget må ikke  

 overstige 10 høns pr. m2 tilgængeligt areal.
Ved  

 tilgængeligt areal forstås reolareal, skrabeareal samt areal  

 på siddepinde.
 3)	Anlægget skal være forsynet med siddepinde af en  

 sådan længde, at hver høne råder over mindst 15 cm,  

 og placeringen af siddepindene skal tilsikre, at hønerne ikke  

 tilsmudser hinanden med gødning.
 4)	Mindst 25 pct. af anlæggets tilgængelige areal skal  

 være dækket af strøelse, såsom strå,  

 høvlspåner, sand eller tørv.
 5)	Hønerne skal have adgang til redekasser, men redearealet  

 må ikke indregnes som tilgængeligt areal, jf. nr. 2.
 6)	Anlægget skal i øvrigt være indrettet  

 således, at hønerne kan udnytte anlæggets fulde  

 højde, og at hønerne har den fornødne  

 bevægelsesfrihed, også under optagelse af foder og drikke samt  

 ved hvile.
 _)   Bekendtgørelsen  

 indeholder bestemmelser, der gennemfører Rådets beslutning nr.  

 94/371/EF, EF-Tidende 1994, L 168, s. 34 og Kommissionens beslutning nr.  

 95/168/EF, EF-Tidende 1995, L 109, s. 44. Bekendtgørelsen indeholder  

 endvidere bestemmelser, der supplerer visse bestemmelser fra Rådets  

 forordning (EØF) nr. 1907/90 om handelsnormer for æg og  

 Kommissionens forordning (EØF) nr. 1274/91 om  

 gennemførelsesbestemmelser til forordning (EØF) 1907/90 om  

 handelsnormer for æg.
 Bekendtgørelsen er notificeret i overensstemmelse med  

 bestemmelserne i Europa-Parlamentets og Rådets direktiv nr. 98/34/EF,  

 EF-Tidende 1998 L 204 s. 37, om en informationsprocedure med hensyn til  

 tekniske standarder og forskrifter.
