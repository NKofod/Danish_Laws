Fremsat den 8. februar 2000 af  

 Peter Skaarup (DF), Kristian Thulesen Dahl (DF)&nbsp  

 ;og Pia Kjærsgaard (DF) Forslag til Lov om afholdelse af vejledende  

 folkeafstemning om, hvorvidt Danmark skal udvikle sig til et multietnisk  

 samfund § 1. Der afholdes en vejledende folkeafstemning torsdag den  

 16. november 2000 om Danmarks udlændingepolitik.
 Stk. 2. Ved folkeafstemningen stemmes der »ja« eller  

 »nej« til følgende spørgsmål:
Skal Danmark udvikle sig til et multietnisk samfund? § 2. Berettiget til at deltage i afstemningen er enhver, der  

 på afstemningsdagen opfylder betingelserne for valgret til Folketinget,  

 og som er optaget på de valglister, der er omtalt i stk. 2.
 Stk. 2. Det påhviler kommunalbestyrelsen at  

 udarbejde en valgliste over kommunens vælgere og at udsende valgkort  

 efter reglerne i kapitel 4 i lov om valg til Folketinget.
 Stk. 3. Bekendtgørelsen om afstemningen sker i  

 overensstemmelse med reglerne i § 21 i lov om valg til Folketinget.
 § 3. Bestemmelserne i §§ 97-103 og §§ 105-107 i lov om valg  

 til Folketinget finder tilsvarende anvendelse ved folkeafstemningen.
 § 4. Loven træder i kraft ved bekendtgørelsen i  

 Lovtidende.
 Stk. 2. Loven gælder ikke for Grønland og  

 Færøerne.
Bemærkninger til lovforslaget Almindelige bemærkninger Lovforslaget er en delvis genfremsættelse af  

 lovforslag nr.
L 58, folketingsåret 1997-98, 1. samling (se  

 Folketingstidende 1997-98, 1. samling, forhandlingerne side 2855 og  

 tillæg A side 1473 og 1475). Temaet for lovforslaget er det samme som i  

 lovforslag nr.
L 58. Ordlyden af spørgsmålet til den vejledende  

 folkeafstemning er dog ændret til: Skal Danmark udvikle sig til et  

 multietnisk samfund? I lovforslag nr.
L 58 havde spørgsmålet  

 følgende ordlyd: Skal Danmark omdannes til et multietnisk samfund? Bemærkningerne til lovforslaget er nye.
 Hensigten med lovforslaget er at inddrage befolkningen i  

 den fremtidige udlændingepolitik, da meget   efter forslagsstillernes  

 opfattelse   tyder på, at der er en overordentlig stor forskel på  

 den politik, der føres fra Christiansborg, og den politik, den danske  

 befolkning ønsker med hensyn til indvandrere og flygtninge.
Den danske befolkning har aldrig haft mulighed for at tage  

 direkte stilling til udlændingepolitikken, og det har medført et  

 ikke ubetydeligt demokratisk underskud.
Det er derfor forslagsstillernes  

 ønske ved hjælp af en folkeafstemning at efterprøve, om  

 der er overensstemmelse mellem befolkningen og politikerne på dette  

 vigtige område.
Danmark har i århundreder haft en relativt homogen  

 befolkning med en meget lille indvandring til landet.
Den danske befolkning  

 er hverken historisk eller kulturelt vant til en massiv indvandring til  

 landet i lighed med den indvandring, der sker i disse årtier, og som er  

 stærkt på vej til at omdanne Danmark til et multietnisk  

 samfund.
Resultatet af den hidtil førte  

 udlændingepolitik er de seneste år blevet afsløret mere og  

 mere for befolkningen.
Der er lykkeligvis sket en holdningsændring til  

 flygtninge- og indvandrerproblematikken hos flere af meningsdannerne, og det  

 kan åbne for en mere fordomsfri debat.
Debatten har ellers hidtil  

 været præget af mange tabuer og politisk korrekthed, der ikke  

 tillod skeptikere at fremføre deres synspunkter uden at risikere at  

 blive affejet som racister eller fremmedfjendske.
Forslagsstillerne ønsker at få en  

 folkeafstemning, der kan vise, om den førte udlændingepolitik er  

 i overensstemmelse med befolkningens ønsker med hensyn til udviklingen  

 af Danmark eller ej.
Folkestyret bliver langsomt undergravet, hvis  

 befolkningen ikke bliver hørt i vitale spørgsmål, og hvis  

 det viser sig, at den førte politik er helt ude af trit med  

 befolkningens ønsker.
Det er forslagsstillernes opfattelse, at der må  

 være god tid til debat og oplysning om udlændingeproblematikken  

 forud for afstemningen.
Der må være tid til mindst 6  

 måneders debat, og det er tanken, at partierne iværksætter  

 en intensiv oplysningskampagne, der kan sikre, at den enkelte borger afgiver  

 sin stemme ud fra faktuelle oplysninger og kendskab til, hvad de politiske  

 partier vil bruge folkeafstemningens resultat til.
Partierne må  

 ligeledes redegøre for deres holdning til, om Danmark skal  

 fortsætte udviklingen henimod et multietnisk samfund.
Dansk Folkepartis egen undersøgelse af  

 udlændingeudgifterne fra september 1997, der dokumenterede en  

 årlig bruttoudgift på 29,8 mia. kr., understøttes godt af  

 Økonomiministeriets opgørelse fra december samme år, der  

 angiver bruttoudgifterne på området til 29,1 mia. kr.
Der er tale  

 om enorme beløb, og befolkningen har derfor et oplagt krav på at  

 være medbestemmende om flygtninge- og indvandrerpolitikken.  

 Økonomien i indvandringsproblematikken må naturligvis være  

 et vigtigt emne i debatten, men er ikke afgørende for Dansk  

 Folkeparti.
Det centrale for Dansk Folkepari er at bevare Danmark som et  

 homogent samfund baseret på et kristent værdigrundlag.
Danmark som et problemfyldt samfund Danmark er med hastige skridt på vej mod at blive et  

 multiproblemfyldt, multietnisk, multikulturelt og multikriminelt samfund.
Og  

 ikke nok med, at flere bydele i storbyerne og flere kommuner allerede er  

 multietniske; befolkningsudviklingen tager også en retning, der  

 betyder, at indvandrerne er stærkt på vej til at få flertal  

 i befolkningstætte kommuner, og det i løbet af få  

 år.
Danskerne er hurtigt på vej til at komme i mindretal i deres  

 eget land.
 Der er efter forslagsstillernes opfattelse tre  

 hovedårsager til, at udlændingenes andel af befolkningen stiger  

 hastigt:
Flygtninge fortsætter med at komme til Danmark.
I perioden 1990  

 til 1998 er der meddelt opholdstilladelse til 56.877 personer i asylsager.
Familiesammenføringerne er stigende.
I perioden 1990 til 1998  

 er der meddelt familiesammenføring til 68.032 personer.
Fødselsintensiteten er markant større for kvinder med  

 udenlandsk baggrund end for danske kvinder.
I 1997 var den 1,7 i gennemsnit  

 for alle danske kvinder, mens den for udenlandske statsborgere var 2,7 i  

 gennemsnit.
For 1998 viser tallene, at på landsplan blev 10,7 pct. af  

 alle nyfødte børn i Danmark født af kvinder, der var  

 udenlandske statsborgere.
I 1980 var der 152.958 udlændinge i Danmark fordelt  

 med 90.350 fra Norden, EU og Nordamerika og 62.599 fra den tredje verden.
Pr.  

 1. januar 1999 var der 413.873 personer med udenlandsk baggrund i Danmark  

 fordelt med 102.063 fra Norden, EU og Nordamerika, næsten  

 uændret, mens gruppen af personer fra den tredje verden var steget til  

 261.359, i alt godt en firedobling af gruppen af personer fra den tredje  

 verden.
Dertil kan lægges 50.451 andre personer, som er født i  

 blandede ægteskaber, og adoptivbørn.
Andelen af befolkningen med  

 udenlandsk baggrund udgjorde 1. januar 1999 7,7 pct. af den samlede  

 befolkning.
I august 1999 kunne Jyllands-Posten på baggrund af  

 tal fra Danmarks Statistik og Danmarks førende og internationalt  

 anerkendte forsker i befolkningsudvikling, P.
C.
Mathiessen, oplyse, at den  

 aktuelle indvandring er ved at ændre Danmark for altid.
Prognoser  

 viste, at der om 20 år vil bo næsten en halv million indvandrere  

 og efterkommere fra lande som Tyrkiet, Somalia og Libanon af Danmarks til den  

 tid 762.000 indvandrere og efterkommere, svarende til 14 pct. af den samlede  

 befolkning i Danmark.
»Jeg mener ikke, at danskerne har fået sandheden at  

 vide.
Den nuværende indvandring er uden historisk sidestykke.
Den  

 får nogle konsekvenser, som ingen rigtigt vil diskutere, men som rammer  

 midt ned i den danske befolknings kultur, religion og levevis.
Det, man i  

 realiteten har ladet ske, er en omfattende ændring af den danske  

 nation«, sagde P.
C.
Mathiessen til Jyllands-Posten den 29. august 1999 og  

 fortsatte bl.a.: »Muslimerne vil givetvis kræve respekt for deres  

 religion, traditioner og skikke jo større antal, de bliver   og det  

 kan støde sammen med dansk kultur i alt fra børneopdragelse i  

 vuggestuer til pædagogik i skolerne og adfærd på  

 arbejdspladsen.« I december 1999 kunne Jyllands-Posten på baggrund af  

 tal fra Danmarks Statistik oplyse, at befolkningsudviklingen i  

 Københavnsområdet i løbet af få årtier vil  

 blive ændret dramatisk, så indvandrere og deres efterkommere vil  

 komme til at udgøre flertallet.
Det vurderede lektor i demografi fra  

 Økonomisk Institut ved Københavns Universitet Hans Oluf Hansen  

 på baggrund af nye fødselstal fra Danmarks Statistik.  

 Fødselstallene viste, at 32,9 procent af de nyfødte børn  

 i Brøndby Kommune, at 29,1 procent i Albertslund Kommune, at 26,1  

 procent i Ishøj Kommune, at 23,2 procent i Københavns Kommune,  

 at 23,0 procent i Høje-Taastrup Kommune, at 20,0 procent i Herlev  

 Kommune, at 18,6 procent i Karlebo Kommune, at 18,6 procent i Farum Kommune,  

 at 17,9 procent i Slagelse Kommune, og at 17,2 procent af nyfødte  

 børn i Hvidovre Kommune havde en mor, der var udenlandsk statsborger.  

 Det kan hertil bemærkes, at Danmarks Statistik ikke har opgjort  

 fødselstallene for indvandrere og efterkommere, som har fået  

 dansk statsborgerskab.
Alene i perioden 1990 til 1998 har 52.676 fået  

 dansk statsborgerskab.
I 1999 fik 13.843 dansk statsborgerskab.
Lektor Hans Oluf Hansen sagde til Jyllands-Posten den 19.  

 december 1999: »Hvis den nuværende udvikling fortsætter, er det  

 kun et spørgsmål om tid, før indvandrere og deres  

 efterkommere bliver en majoritet i disse kommuner.
For Brøndbys,  

 Albertslunds og Ishøjs vedkommende vil det sandsynligvis ske i  

 løbet af få årtier, mens det kan tage lidt længere  

 tid i København.« Det er forslagsstillerens ønske at inddrage  

 befolkningen i spørgsmålet om, i hvilken retning den fremtidige  

 udlændingepolitik i Danmark skal løbe, og det skal efter  

 forslagsstillernes opfattelse ske ved, at befolkningen gennem en  

 folkeafstemning gives mulighed for at tage stilling til  

 spørgsmålet: »Skal Danmark udvikle sig til et multietnisk  

 samfund?«, og hvortil der skal stemmes enten »ja« eller »nej«.
 Forslagsstillerne ønsker bestemt, at  

 befolkningsudviklingen i Danmark udvikler sig homogent, og at den  

 nuværende situation i Danmark skal ændres gennem de initiativer,  

 der er nævnt under afsnittet Hvis resultatet af folkeafstemningen  

 bliver et »nej«.
Hvis resultatet af folkeafstemningen bliver et »ja« Hvis resultatet af folkeafstemningen bliver flest stemmer  

 for et »ja«, betyder det efter forslagsstillernes opfattelse, at Folketinget  

 fortsætter med at regulere udlændingepolitikken efter det i  

 Folketinget til enhver tid værende flertal.
Dansk Folkeparti vil  

 fortsat arbejde for følgende lovændringer: Enhver form for  

 modersmålsundervisning ophæves, og der skal ikke indrømmes  

 særregler for personer med anden religionsbaggrund end kristendommen.  

 Religiøse slagtemetoder forbydes.
Omskæring forbydes og straffes  

 hårdt.
Integrationsydelsen genindføres.
Sluttelig ønsker  

 forslagsstillerne, at stemmeret ved valg til kommuner og amter alene haves af  

 personer med dansk statsborgerskab.
Hvis resultatet af folkeafstemningen bliver et »nej« Hvis resultatet af folkeafstemningen bliver flest stemmer  

 for et »nej«, betyder det efter forslagsstillernes opfattelse, at Folketinget  

 tilpasser dansk udlændingepolitik i overensstemmelse med  

 nedenstående intentioner.
Danmark skal alene give asyl til flygtninge, der er  

 omfattet af flygtningekonventionen af 28. juli 1951. Forslagsstillerne  

 anerkender imidlertid Danmarks frivillige aftale med FN om at give  

 opholdstilladelse til omkring 500 flygtninge hvert år som følge  

 af det frivillige internationale samarbejde om fordelingen af verdens  

 flygtninge.
De facto-flygtninge-begrebet udgår af dansk  

 udlændingelovgivning.
 Det må være et ufravigeligt princip i dansk  

 flygtningepolitik, at flygtningen vedvarende har for øje at skulle  

 vende tilbage til sit oprindelsesland, når forholdene igen er til det.  

 Flygtninge må ikke gøres til indvandrere, og derfor skal der  

 ikke iværksættes nogen integrationsindsats over for flygtninge.
 Retskravet på familiesammenføring skal  

 ophæves, og alle ansøgninger skal fremover behandles og vurderes  

 individuelt og skal kun imødekommes, når forsørgerkrav og  

 andre krav, der til enhver tid måtte blive stillet, er opfyldt.
 Herudover ønsker forslagsstillerne, at der aktivt  

 skal ske en tilskyndelse til, at personer, der gennem de seneste år har  

 opnået opholdstilladelse eller er familiesammenført hertil,  

 gennem repatriering tilbagerejser til oprindelseslandet eller udrejser til et  

 andet land.
Den historiske indvandring til Danmark Danmark har i århundreder haft en relativt homogen  

 befolkning med en helt ubetydelig indvandring til landet, men de seneste  

 årtiers indvandring har skabt et problemfyldt, multietnisk og  

 multikulturelt samfund.
 Tidligere indvandring til Danmark har været  

 præget af tre væsentlige faktorer: For det første kom  

 indvandrerne i begrænset antal, for det andet var de europæere,  

 og for det tredje tilhørte de den kristne kultur.
 I begyndelsen af 1500-tallet kom på Christian II s  

 foranledning nogle få hundrede hollændere til Danmark for at  

 opdyrke Amager.
I slutningen af 1600-tallet kom en gruppe forfulgte  

 huguenotter fra Frankrig, som religiøst set var protestanter.
Det  

 drejede sig om et begrænset antal.
I perioden 1600 til 1800 var der en vis indvandring af  

 tyskere.
Antallet var beskedent og kom hovedsagelig fra Holsten og Slesvig,  

 der dengang var en del af det danske rige.
 I slutningen af 1800-tallet kom en vis indvandring, et par  

 tusinde om året, af svenskere, fordi industrialiseringen kom senere i  

 Sverige.
 Fra 1892 og frem kom 10.000-20.000 polske roearbejdere,  

 mest piger, for at arbejde på roemarkerne på Lolland og  

 Falster.
 Omkring århundredeskiftet kom en mindre gruppe  

 russiske jøder på baggrund af progromerne i Rusland og i 1930  

 erne en mindre gruppe af tyske jøder.
 I 1956 kom en gruppe flygtninge fra Ungarn.
Danmark har indtil slutningen af 1960 erne været et  

 af de mest homogene lande i Europa, men i de seneste 30 år er  

 befolkningssammensætningen skiftet til et multiproblemfyldt,  

 multietnisk, multikulturelt og multikriminelt samfund af betydelige  

 dimensioner.
Pr. 1. januar 1999 opholdt der sig 413.873 personer med  

 udenlandsk baggrund i Danmark, tallet er opgjort siden indvandrerstoppet i  

 1973.
Fordelene ved folkeafstemninger Forslagsstillerne er tilhængere af direkte demokrati  

 gennem folkeafstemninger.
Forslagsstillerne har den opfattelse, at  

 folkeafstemninger engagerer befolkningen, øger befolkningens indsigt i  

 det emne, der holdes afstemning om, gør befolkningen mere ansvarlig og  

 styrker graden af deltagerdemokrati.
Der har gennem 1990 erne været  

 afholdt folkeafstemning om så vigtige og svært forståelige  

 emner som Danmarks deltagelse i og tilknytning til Den Europæiske  

 Union.
 Det er på baggrund af ovenstående, at  

 forslagsstillerne mener, at der er behov for en folkeafstemning om Danmarks  

 fremtidige udlændingepolitik, og indstiller forslaget til  

 vedtagelse.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til lov om afholdelse af vejledende  

 folkeafstemning om Danmark skal udvikle sig til et multietnisk samfund.
(Lovforslag nr.
L 192).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
