 Landsskatteretten ansatte grundværdien for marskjord efter værdien som  

 græsningsareal - uanset det blev anvendt til korndyrkning - idet  

 jordtilliggendet efter sin beskaffenhed og beliggenhed landbrugsmæssigt var  

 bedst egnet som græsningsareal.
 A klagede over den af skyldrådet ved årsomvurderingen pr. 1. januar 1988  

 foretagne ansættelse af ejendomsværdien og grundværdien til henholdsvis  

 2.100.000 kr. og 714.500 kr. for en landbrugsejendom med et jordtilliggende  

 på 76,9982 ha.
Til støtte for påstanden gjorde klageren bl.a. gældende, at den form for  

 landbrug, som blev drevet på ejendommen, var blevet væsentligt forringet,  

 bl.a. som følge af faldende kornpriser m.v.
Endvidere henviste han til, at  

 marskjorderne var blevet stærkt forringet, da det efter reguleringen af en å  

 ikke længere var muligt at dræne ca. halvdelen af disse jorder, hvilket i de  

 meget regnfulde år 1987 og 1988 havde bevirket, at arealerne havde stået helt  

 under vand gennem længere perioder.
 Skyldrådet havde ansat grundværdien med følgende specifikation:
Efter besigtigelse af ejendommen i forbindelse med klagen til  

 Landsskatteretten indstillede skyldrådet ejendomsværdien nedsat til 2.000.000  

 kr. og grundværdien ansat med følgende Landsskatteretten besigtigede ejendommen.
Klageren henviste herunder bl.a.  

 til, at han af afsætningsmæssige årsager havde dyrket korn på arealer, der på  

 grund af den høje grundvandstand var bedre egnet til græsning.
Som følge  

 heraf havde udbyttet på disse arealer igennem en årrække været forringet.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, skal ansættes til  

 handelsværdien på vurderingstidspunktet af den faste ejendom i dens helhed.  

 Grundværdien for landbrugsejendomme ansættes i henhold til bestemmelserne i  

 vurderingslovens § 14, stk. 2, efter, hvad jord af beskaffenhed og  

 beliggenhed som det pågældende jordstykke må antages efter egnens priser at  

 ville koste ved salg i ubebygget stand, når jorden tænkes at høre til en  

 middelstor bondegård i middelgod kultur.
 Landsskatteretten fandt efter de bl.a. ved besigtigelsen tilvejebragte  

 oplysninger, herunder om ejendommens beliggenhed og jordens overvejende  

 karakter af marskjord, at kunne tiltræde den af skyldrådet indstillede  

 ændring af arealfordelingen.
 Den af klageren påståede nedsættelse af arealværdierne kunne derimod ikke  

 følges, idet bemærkedes, at en vurdering af den påklagede jords tilliggende  

 efter beskaffenhed og beliggenhed som græsningsareal måtte anses for at være  

 i overensstemmelse med bestemmelsen i vurderingslovens § 14, stk. 2.
 Herefter fandt Landsskatteretten at kunne tiltræde de af skyldrådet  

 indstillede nedsættelser af ejendomsværdien og grundværdien.
 (* 1) Afgørelsen er offentliggjort i Skat 1989, nr. 10, side 807.
