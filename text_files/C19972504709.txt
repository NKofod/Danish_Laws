Cirkulære om forlængelse af den 3  

 årige forsøgsordning med jobtræning og individuel  

 jobtræning hos private arbejdsgivere Ved cirkulære nr. 11/96 af 23. december 1996  

 meddelte styrelsen, at ordningen var forlænget indtil udgangen af 1999,  

 og at der kun må indgås aftaler mellem AF og private  

 arbejdsgivere om tilskud til private jobtræningsforløb, hvis  

 jobtræningsperioden (ansættelsesperioden) kan aftales til en  

 varighed på mindst 6 måneder.
EU-Kommissionens officielle godkendelse er nu modtaget.
Udover 6  

 måneders-kravet har Kommissionen gjort opmærksom på de  

 EU-regler, der gælder for bestemte erhvervssektorer og for kumulation  

 af statsstøtte.
1. Om 6-måneders kravet, genoptræning og ophør Det skal herved meddeles, at udbetaling af  

 løntilskud til private arbejdsgivere er betinget at, at  

ansættelsesforholdet er aftalt til mindst 6 måneder.
Selve tilskudsperioden kan derimod være kortere end  

 6 måneder.
Der kan fx være tale om 3 måneders  

 jobtræning, hvor det på forhånd er aftalt, at  

 jobtræningsperioden med tilskud efterfølges af mindst 3  

 måneders ansættelse i ordinært arbejde eller af en  

 uddannelsesaftale.
 Det er en forudsætning for godkendelsen af  

 jobtræning, at der i tilskudsperioden sker en oplæring og  

 genoptræning af den ansatte, og at der også i den resterende del  

 af 6 måneders perioden (hvis tilskudsperioden bliver på under 6  

 måneder) sker en normal oplæring og genoptræning af den  

 ansatte.
Ansættelsesforholdet vil i alle tilfælde kun  

 kunne bringes til ophør i overensstemmelse med gældende  

 overenskomster og lovgivning.
Dette gælder altså også ved  

 ophør i 6 måneders perioden eller ved 6 måneders periodens  

 udløb.
2. Om erhvervssektorer Den nærmere betydning af EU-Kommissionens henvisning  

 til EU-reglerne vedrørende bestemte erhvervssektorer er under  

 nærmere overvejelse.
 Indtil andet udmeldes gælder følgende:
 Fra og med modtagelsen af dette cirkulære skal AF  

 undlade at indgå aftaler om jobtræning og individuel  

 jobtræning med skibsværfter og Stålvalseværket.
 Cirkulære nr. 1/97 ophæves hermed på grund af  

 fejldatering.
