Bekendtgørelse om betaling af gebyrer i forbindelse med visse  

 tilladelser efter lov om anvendelse af Danmarks undergrund I medfør af § 4, stk. 2, og § 5, stk. 4, i lov om  

 anvendelse af Danmarks undergrund, jf. lovbekendtgørelse nr. 526 af 11. juni  

 2002, fastsættes:
 § 1.  

  

 Ved  

 meddelelse af tilladelse til iværksættelse af en forundersøgelse efter § 3 i  

 lov om anvendelse af Danmarks undergrund betales et gebyr på 50.000 kr. for  

 en  

 periode på 1 år.
 Stk. 2.  

  

 Det i stk. 1  

 nævnte gebyr kan i særlige tilfælde nedsættes til 25.000 kr., såfremt  

 Energistyrelsen  

 vurderer, at forundersøgelsen er kortvarig og af begrænset omfang.
 Stk. 3.  

  

 Gebyret efter  

 stk. 1 kan helt bortfalde, såfremt Energistyrelsen vurderer, at  

 forundersøgelsen  

 udgør en nødvendig udvidelse af en forundersøgelse, der udføres i henhold til  

 en eneretstilladelse efter § 5 i lov om anvendelse af Danmarks undergrund.
 Stk. 4.  

  

 En meddelt  

 tilladelse er først gyldig, når gebyret er betalt.
 § 2.  

  

 Ved  

 ansøgning om meddelelse af tilladelse med eneret til efterforskning og  

 indvinding efter § 5 i lov om anvendelse af Danmarks undergrund betales  

 samtidigt  

 et gebyr på 25.000 kr.
 Stk. 2.  

  

 Ansøgningen  

 afvises, såfremt der ikke medfølger dokumentation for gebyrets indbetaling.
 Stk. 3.  

  

 Såfremt det  

 besluttes ikke at behandle ansøgningen, refunderes gebyret til ansøgeren.
 § 3.  

  

 Betaling af de i §§ 1 og 2 nævnte gebyrer sker til Energistyrelsen.
 § 4.  

  

 Bekendtgørelsen træder i kraft den 15. juni 2005.
