Skriftlig fremsættelse (5.  

 oktober 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om fyrværkeri og beredskabsloven (Begrænsning af perioden for  

 detailsalg og anvendelse m.v.) (Lovforslag nr.
L 12).
Med lovforslaget har regeringen iværksat en række  

 initiativer til at højne sikkerheden på fyrværkeriområdet.
Lovforslaget er  

 dels  

 en opfølgning på anbefalinger fremsat i rapporten fra regeringens  

 Kulegravningsudvalg fra maj 2005, og dels en opfølgning på regeringens  

 10-punkts-plan til forbedring af fyrværkerisikkerheden.
Som ændring i fyrværkeriloven foreslås, at perioderne for  

 affyring og detailsalg af nytårsfyrværkeri begrænses til henholdsvis 1.  

 december til 5. januar og december måned.
Formålet hermed er at nedbringe  

 antallet af fyrværkeriulykker og mindske de gener for mennesker og dyr, som  

 affyring af fyrværkeri kan være årsag til.
Den valgte periode for salg og  

 anvendelse vurderes at være udtryk for en passende afvejning mellem hensynet  

 til at nedbringe de nævnte gener, som fyrværkeri kan medføre, og hensynet til  

 den periode hvor fyrværkeriet skal transporteres og håndteres i grossist- og  

 detailleddet.
 Herudover foreslås det, at kompetencen til at meddele tilladelser  

 til overdragelse, erhvervelse, anvendelse og opbevaring af fyrværkeri  

 overføres  

 fra politiet til kommunalbestyrelserne, da kommunalbestyrelserne også  

 meddeler  

 tilladelse til andre eksplosionsfarlige virksomheder og oplag, og derved  

 besidder sagkundskab på området.
Der foreslås endvidere en række nye  

 bemyndigelsesbestemmelser, bl.a. en bemyndigelse til at udfærdige regler om  

 overdragelse af fyrværkeri.
Denne bestemmelse vil blive benyttet til, at der  

 i  

 en kommende ny bekendtgørelse stilles krav til detailhandelen om skiltning  

 med  

 de gældende aldersgrænser for erhvervelse af fyrværkeri.
Hermed øges  

 opmærksomheden omkring disse grænser, både hos den erhvervsdrivende og hos  

 kunderne.
Endvidere foreslås en bemyndigelse til at stille krav om, at en  

 ansøger om godkendelse efter loven har tegnet ansvarsforsikring.  

 Bemyndigelsen  

 vil kunne bringes i anvendelse, hvis ikke fyrværkeribranchen og  

 forsikringsbranchen ad frivillighedens vej kan sikre en passende  

 ansvarsforsikringsdækning for fyrværkerivirksomhed.
Der foreslås desuden  

 bestemmelser om nægtelse af udstedelse og om bortfald og tilbagekaldelse af  

 tilladelser og godkendelser efter loven, hvilket vil kunne tjene til at  

 forebygge misbrug af godkendelser og tilladelser.
Endelig foreslås en række  

 bestående bestemmelser præciseret.
Som ændring i beredskabsloven foreslås indsat bemyndigelser  

 til at fastsætte regler om kontrol og om afholdelse af udgifter til  

 tilvejebringelse af dokumentation for prøvninger af fyrværkeriet.
Reglerne om  

 kontrol vil fremme kommunalbestyrelsens mulighed for at sikre sig, at der  

 alene  

 opbevares eller fremstilles fyrværkeri, der stemmer overens med opbevarings-  

 eller fremstillingstilladelsen.
 Forslaget vurderes at medføre beskedne økonomiske byrder for  

 erhvervslivet.
 Forslagets økonomiske  

 og administrative konsekvenser for stat, kommuner og amter er p.t. under  

 afklaring.
 Forslaget har positive miljømæssige konsekvenser, idet perioden  

 for støjgener ved affyring vil blive reduceret.
Forslaget er notificeret for EU-Kommissionen.
Det bemærkes  

 dog, at notifikationsperioden ikke er udløbet på tidspunktet for forslagets  

 fremsættelse.
 Det foreslås, at lovændringen træder i kraft den 14.  

 november 2005.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
