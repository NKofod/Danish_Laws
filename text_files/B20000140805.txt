Bekendtgørelse om uddannelsen til  

 grafisk trykker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 grafisk trykker.
Uddannelsens mål § 2. Den uddannede grafiske trykker skal  

 selvstændigt og i samarbejde med andre kunne udføre trykning  

 på arkoffsetmaskiner samt på de trykmaskiner, der forekommer i  

 virksomheden, og som har været omfattet af elevens  

 praktikuddannelse.
 Stk. 2. Den uddannede skal have indsigt i og forståelse  

 af beskæftigelsesområdets miljømæssige forhold,  

 herunder kunne håndtere miljømæssige problemstillinger i  

 forbindelse med materialeanvendelse.
 Stk. 3. Den uddannede skal have en sådan faglig bredde  

 og erhvervsindsigt, at det kan danne grundlag for senere specialisering og  

 for videregående uddannelse og/eller etablering af selvstændig  

 virksomhed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Grafisk Fagligt  

 Udvalg.
 § 4. Uddannelsen varer 4 år, jf. dog  

 §§ 6-8.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 8, 5,  

 5 og 7 uger, der omfatter grundfag, områdefag, bundne specialefag og  

 valgfag samt valgfri specialefag, jf. § 13, der eventuelt kan placeres  

 som særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet.
Voksenuddannelsesforløb § 6. Personer, der er fyldt 25 år, kan  

 gennemføre hovedforløbet på 3 år,  

herunder 25 ugers skoleundervisning, hvis de har følgende  

 erhvervserfaring som fuldtidsbeskæftigelse eller tilsvarende  

 deltidsbeskæftigelse:
 1)	Mindst 3 års beskæftigelse som hjælper på  

 arkoffsetmaskiner.
 2)	Mindst 4 års beskæftigelse som hjælper på  

 andre trykmaskiner.
 3)	Mindst 4 års beskæftigelse som kartonagearbejder  

 på trykmaskiner, ufaglært på mindre trykmaskiner eller  

 beskæftigelse på serigrafiske trykmaskiner.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet i stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Personer efter § 6, samt andre  

 med de nødvendige forudsætninger, kan gennemføre et  

 supplerende kursus, jf. erhvervsuddannelseslovens § 16, på indtil  

 20 uger, der sammen med elevens forudgående uddannelse eller  

 beskæftigelse træder i stedet for grundforløbet.
For  

 elever med uddannelsesaftale er kurset omfattet af uddannelsesaftalen.
Skolen  

 kan under kurset foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2.
 Stk. 2. Det supplerende kursus tilrettelægges af skolen,  

 og indhold og varighed af kurset fastsættes i samarbejde mellem skolen  

 og det faglige udvalg.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Trykteori 1 Niveau: Begynder (a-d) og rutine (e-f) Eleven har kendskab til a)	vedligeholdelse, kontrol og justering af offsetmaskiner, b)	hjælpeapparatur og værktøj i forbindelse med  

 trykning, c)	håndtering af materialer og deres anvendelse, d)	miljø- og sikkerhedsforhold, der er forbundet med arbejdet i  

 trykkerier, e)	papirets baneretning og f)	trykmaskiners opbygning.
2)	Maskinbetjening Niveau: Begynder (a-g) og rutine (h-j) Eleven har kendskab til a)	sikkerhedsmæssig korrekt betjening af offsetmaskinen, b)	smøring og vedligeholdelse, c)	indstilling af papirgangen i mindre offsetmaskiner samt omstilling  

 til forskellige formater og håndtering af papir, d)	justeringer og indstillinger, e)	hjælpeværktøjer, f)	håndtering af trykfarver og farveblanding, g)	trykning af opgaver efter godkendt ark, h)	enkle trykopgaver i en og flere farver, i)	oplagstrykning på mindre offsetmaskiner og j)	håndtering af oplag under og efter trykning.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1 uge.
 2)	Dansk, niveau F.
 3)	Materialeforståelse, 1 uge.
 4)	Naturfag, niveau F.
 5)	Produktudvikling, produktion og service, modul 2 og 3, 2  

 uger.
 § 11. Undervisningen i hovedforløbet  

 omfatter følgende områdefag:
1) Maskinbetjening og maskinpleje Niveau: Rutine (a) og avanceret (b-f) Eleven a)	har kendskab til offsetmaskinens digitale, elektriske, hydrauliske,  

 pneumatiske og mekaniske systemer med henblk på at vurdere behovet for  

 justeringer, renoveringer og udskiftninger af reservedele, b)	behersker renholdelse og daglig vedligeholdelse af  

 offsetmaskinen, c)	behersker betjening af offsetmaskinen og tilhørende  

 hjælpeværktøjer, d)	behersker planlægning af produktionen på  

 offsetmaskinen, e)	behersker oplagstrykning af enhver art og f)	behersker afrigning.
2)	Apparaturhåndtering Niveau: Avanceret Eleven behersker a)	apparatur til kontrol og styring af kvaliteten og b)	måleværktøjer i forbindelse med justeringer og  

 udskiftninger.
3)	Materialehåndtering Niveau: Avanceret Eleven behersker a)	håndtering af papir i forskellige kvaliteter og tykkelser,  

 karton, folier, trykfarver, lak og diverse tilhørende  

 hjælpemidler og b)	håndtering af gummiduge, trykplader, afvaskningsmidler og  

 rengøringsmidler m.v.
4)	Trykteori 2 Niveau: Avanceret Eleven behersker a)	offsetmaskinens funktioner og trykprocessen som helhed, b)	vedligeholdelse, kontrol og justering af offsetmaskiner, c)	hjælpeapparatur og værktøj i forbindelse med  

 trykning, d)	håndtering af materialer og deres anvendelse og e)	miljø- og sikkerhedsforhold, der er forbundet med arbejdet i  

 trykkerier.
5)	Grafisk teknologiforståelse Niveau: Rutine Eleven har kendskab til a)	ordrers produktionsforløb og de produktionssammenhænge,  

 som eleven selv indgår i og b)	udviklingstendenser inden for trykområdet.
Stk. 2. Undervisningen i områdefag i  

 hovedforløbet varer i alt 6 uger.
Hvert fag varer mindst 1 uge,  

 medmindre andet er særligt angivet.
 § 12. Til uddannelsen er knyttet følgende  

 bundne specialefag:
1)	Kvalitetsstyring Niveau: Avanceret Eleven behersker a)	forhold, som har indflydelse på et oplags kvalitet og  

 betydningen af at kunne styre disse forhold, b)	normniveauer og kvalitetsstyringssystemer samt justering af  

 offsetmaskinen i henhold til givne normer, herunder at fastholde normerne  

 under oplagstrykning og c)	kvalitetsstyring og forhold, der knytter sig hertil i såvel  

 teori som praksis.
2)	Prepress/færdiggørelse Niveau: Rutine Eleven har kendskab til a)	DTP og den digitale udvikling på prepressområdet, b)	udviklingens betydning for nuværende og fremtidige processer  

 og funktioner inden for trykt kommunikation, c)	processerne i færdiggørelse af trykte produkter og d)	kvalitetskrav og normer, som færdiggørelsen stiller til  

 trykte produkter.
 Stk. 2. Undervisningen i de i stk. 1 nævnte  

 specialefag varer i alt 5 uger.
 § 13. Undervisningen i hovedforløbet  

 omfatter desuden valgfri specialefag, der giver mulighed for at vælge  

 en faglig specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder samt  

 understøtter en væsentlig del af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfri specialefag varer 2 uger.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 15. Eleven skal i praktikuddannelsen  

 beskæftige sig med vedligeholdelse, kontrol og justeringer af  

 trykmaskiner og trykning af opgaver i en og flere farver på forskellige  

 papir- og kartonkvaliteter samt på de materialer, der i øvrigt  

 forekommer i virksomheden.
Eleven skal have mulighed for at udvikle sine  

 færdigheder på de maskintyper, der forekommer i virksomheden.  

 Endvidere skal eleven have rutine i at anvende det hjælpeudstyr, som  

 virksomheden måtte råde over (farvemåleudstyr,  

 måleur, pladescanner m.v).
 § 16. Målet med praktikuddannelsen er, at  

 eleven opnår færdigheder og viden i de i §§ 11 og 12  

 anførte arbejdsområder på de angivne niveauer.
 Uddannelsesbog m.v.
§ 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er den en  

 standpunktskarakter.
 Afsluttende prøver (eksamen) m.v.
§ 20. Den afsluttende eksamen, der samtidig  

 udgør en svendeprøve, finder sted i sidste skoleperiode som led  

 i undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af en mundtlig  

 prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 § 21. Den praktiske prøve varer 20  

 klokketimer og består af en praktisk fagrelateret opgave.  

 Følgende områdefag indgår i prøven:
 1)	Maskinbetjening.
 2)	Maskinpleje.
 3)	Apparaturhåndtering.
 4)	Materialehåndtering.
 5)	Arbejdstilrettelæggelse.
 § 22. Den mundtlige prøve varer 20  

 minutter og består af et teoretisk emnespørgsmål inden for  

 følgende område- og specialefag:
 1)	Trykteori.
 2)	Materialehåndtering.
 3)	Sikkerhed.
 4)	Grafisk teknologiforståelse.
 5)	Kvalitetsstyring.
 6)	Rotationsmaskiner.
Stk. 2. Spørgsmålene tildeles eleverne ved  

 lodtrækning.
Eleven har 20 minutters forberedelsestid inden den  

 egentlige eksamination.
 Stk. 3. Under eksaminationen kan lærer og censorer  

 endvidere stille spørgsmål, der omhandler elevens praktiske  

 prøve, jf. § 21.
§ 23. Den praktiske og den mundtlige prøve  

 bedømmes samlet.
Læreren og de to censorer afgiver hver en  

 karakter.
Den endelige karakter fremkommer som et gennemsnit af de afgivne  

 karakterer, idet der foretages afrunding af resultatet til et helt tal efter  

 almindelige regneregler.
Stk. 2. Ved bedømmelsen af den praktiske prøve  

 lægges vægt på pasning, farveføring,  

 gråbalance og farveblanding.
Bedømmelsen gennemføres som  

 en helhedsvurdering.
Stk. 3. Den beregning, der er nævnt i stk. 1,  

 foretages af det faglige udvalg.
Skolen indsender oplysning om de enkelte  

 karakterer til det faglige udvalg.
Det faglige udvalg kan udarbejde et skema  

 til dette formål.
 Stk. 4. Eleven har bestået, hvis gennemsnitskarakteren  

 er 6 eller derover.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt:
 1)	Eleven har ved skolens karaktergivning efter sidste skoleperiode  

 opnået mindst karakteren 6 i gennemsnit i områdefag og  

 specialefag i hovedforløbet.
 2)	Den eksamen, der er omtalt i §§ 20-22, skal være  

 bestået.
 Stk. 2. Hvis betingelsen i stk. 1, nr. 1, ikke er  

 opfyldt, men betingelsen i stk. 1, nr. 2, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset suppleres med følgende  

 udtryk for præstationen:
1)	» 2)	» 3)	» 4)	» Stk. 3. Uddannelsesbeviset udstedes i øvrigt i henhold  

 til hovedbekendtgørelsen og eksamensbekendtgørelsen, når  

 skolebevis er udstedt, jf. § 25 og afsluttende  

 praktikerklæring(er) for praktikuddannelsen er udstedt, jf.  

 § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 11. januar 2001 og har virkning fra den 1. januar 2001.
 Stk. 2. Samtidig ophæves bekendtgørelse nr. 574  

 af 5. august 1998 om uddannelsen til grafisk trykker.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er  

 begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 faglige udvalg eventuelle overgangsordninger for elever, der er begyndt  

 på uddannelsen efter tidligere regler.
