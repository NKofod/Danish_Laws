 Cirkulære om betaling for senior- og  

 fratrædelsesordninger for tjenestemænd m.fl.
1. Indledning Dette cirkulære udsendes i tilknytning til  

 Finansministeriets cirkulære om senior- og fratrædelsesordninger  

 af 21. september 1999.
 Cirkulæret omhandler betaling for  

 pensionsforbedringer til tjenestemænd og ansatte med  

 tjenestemandspensionsret i forbindelse med etablering af senior- og  

 fratrædelsesordninger i henhold til aftale mellem Finansministeriet,  

 Centralorganisationernes Fællesudvalg og Akademikernes  

 Centralorganisation af den 21. september 1999.
 Betalingsprocedurer og  satser i dette cirkulære  

 gælder også for folkeskoletjenestemænd i "den lukkede  

 gruppe" og reglementsansatte, som er medlemmer af Pensionsordningen af  

 1976, som indgår aftaler om senior- eller fratrædelsesordninger i  

 henhold til kommunal rammeaftale.
2. Seniorordninger 2.1. Løbende indbetaling af pensionsdækningsbidrag Der kan aftales seniorordninger om henholdsvis aftrapning  

 i tid (deltid) eller aftrapning i job/charge (retræte) eller en  

 kombination af de to typer seniorordninger, jf. §§ 2-9 i aftale om senior- og  

 fratrædelsesordninger af 21. september 1999.
 Ved etablering af seniorordninger kan det aftales, at  

 tjenestemænd og ansatte med tjenestemandspensionsret bevarer retten til  

 at få pension beregnet efter den hidtidige, højere  

 beskæftigelsesgrad eller den hidtidige højere pensionsgivende  

 løn.
 Det er en forudsætning, at  

 ansættelsesmyndigheden løbende indbetaler et  

 pensionsdækningsbidrag til FL § 36.
2.1.1 Ved seniorordning med deltid Pensionsdækningsbidraget beregnes som 15% af  

 differencen mellem den pensionsgivende løn ved den hidtidige  

 beskæftigelsesgrad og den pensionsgivende løn ved  

 deltidsstillingens beskæftigelsesgrad.
2.1.2. Ved seniorordning om retræte Pensionsdækningsbidraget beregnes som 15% af  

 differencen mellem den pensionsgivende løn på den hidtidige  

 stillings skalatrin og den pensionsgivende løn på  

 retrætestillingens skalatrin.
2.2. Procedure for bidragsindbetaling 2.2.1. Betalingsprocedure for SCL-lønnede Indbetaling af pensionsdækningsbidrag for  

 tjenestemænd med seniorordninger, som aflønnes via Statens  

 Centrale Lønsystem (SCL), sker via kodning i SCL-systemet.
 For nærmere information henvises til  

 Økonomistyrelsens SCL-brugervejledning.
 Først når bidragsindbetalingen er  

 iværksat, kan ansættelsesmyndigheden opdatere PENSAB i  

 overensstemmelse med senioraftalen.
2.2.2. Betalingsprocedure for andre end SCL-lønnede Med henblik på opkrævning af  

 pensionsdækningsbidrag for tjenestemænd med seniorordninger, som  

 ikke aflønnes via SCL, sender ansættelsesmyndigheden kopi af den  

 konkrete senioraftale til Finansstyrelsen.
 Finansstyrelsen beregner pensionsdækningsbidraget,  

 og opkræver det løbende hos ansættelsesmyndigheden.
 Ansættelsesmyndigheden kan opdatere PENSAB i  

 overensstemmelse med senioraftalen, når myndigheden har modtaget  

 meddelelse herom fra Finansstyrelsen.
3. Frivillig fratræden I forbindelse med aftaler om frivillig fratræden i  

 henhold til Aftale om senior- og fratrædelsesordninger af 21. september  

 1999 kan de økonomiske vilkår bestå af et eller flere af  

 følgende elementer:
-	Supplerende ydelse, jf. § 11 -	Tillæggelse af ekstraordinær pensionsalder, jf. §§ 12 og  

 16 -	Fratrædelsesbeløb, jf. § 12 3.1. Supplerende ydelse En supplerende ydelse udbetales én gang  

 årligt indtil det fyldte 67. år (dog 65. år for ansatte,  

 som fylder 60 år den 1. juli 1999 eller senere).
Den supplerende ydelse til pensionerede tjenestemænd  

 m.fl., som var aflønnede via SCL, anvises af Finansstyrelsen via  

 SCP-systemet mod refusion fra ansættelsesmyndigheden.
Udgiften til den  

 supplerende ydelse konteres automatisk via SCP-systemet.
 Ansættelsesmyndigheden anmoder Finansstyrelsen om at  

 anvise den supplerende ydelse og oplyser til brug herfor ydelsens  

 størrelse og registreringsnummeret på den myndighed, som skal  

 afholde udgiften.
 Som dokumentation indsender ansættelsesmyndigheden  

 desuden til Finansstyrelsen en kopi af den konkrete aftale om frivillig  

 fratræden.
 Den supplerende ydelse reguleres efter den af  

 finansministeren fastsatte procentregulering af tjenestemandspensioner.
 For ikke SCL-lønnede sørger  

 ansættelsesmyndigheden selv for anvisning af den supplerende  

 ydelse.
3.2. Indbetaling af kapitalbeløb ved tillæggelse af  

 ekstraordinær pensionsalder For tillæggelse af ekstraordinær pensionsalder  

 til tjenestemænd og ansatte med tjenestemandspensionsret skal  

 ansættelsesmyndigheden indbetale et kapitalbeløb til  

 Finanslovens § 36, jf. § 12 i Aftale om senior- og  

 fratrædelsesordninger af 21. september 1999.
 De i bilag 1 og 2 fastsatte satser for tilkøb af  

 ekstraordinær pensionsalder gælder for frivillig fratræden  

 i perioden fra 1. april 1999 til 31. marts 2002.
 Satserne i bilag 1 gælder for tjenestemænd  

 m.fl., som er født senest den 30. juni 1939.
 Satserne i bilag 2 gælder for tjenestemænd  

 m.fl., som er født efter den 30. juni 1939 men inden den 1. juli  

 1944.
3.2.1. Betalingsprocedure for SCL-lønnede Indbetaling af kapitalbeløb for tillæggelse  

 af ekstraordinær pensionsalder for tjenestemænd m.fl., som  

 aflønnes via Statens Centrale Lønsystem, sker via  

 ansættelsesmyndighedens kodning i SCL-systemet.
 For nærmere information henvises til  

 Økonomistyrelsens SCL-brugervejledning.
 Først når indbetalingen er sket, kan  

 ansættelsesmyndigheden opdatere PENSAB i overensstemmelse med aftalen  

 om frivillig fratræden.
3.2.2. Betalingsprocedure for andre end SCL-lønnede Med henblik på opkrævning af  

 kapitalbeløb for tillæggelse af ekstraordinær  

 pensionsalder for tjenestemænd m.fl., som ikke aflønnes via SCL,  

 sender ansættelsesmyndigheden kopi af den konkrete aftale om frivillig  

 fratræden til Finansstyrelsen.
 Finansstyrelsen beregner kapitalbeløbet og sender  

 en opkrævning til ansættelsesmyndigheden.
 Ansættelsesmyndigheden kan opdatere PENSAB i  

 overensstemmelse med aftalen om frivillig fratræden, når  

 myndigheden har modtaget Finansstyrelsens kvittering for beløbet.
 Af hensyn til rettidig beregning og anvisning af  

 pensionen, bør ansættelsesmyndigheden iværksætte  

 betalingsforløbet senest 2 måneder før tjenestemandens  

 fratræden til pension.
4. Ikrafttrædelse Cirkulæret har virkning fra 1. april 1999.
