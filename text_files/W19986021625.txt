Nyt fra Ankestyrelsen - støtte  

 til køb af invalidebil til ældre - af fuldmægtig  

 Søren Kristensen - lov om social service § 99 og § 103 I alle sagerne blev der i øvrigt henvist til  

 mulighederne for at få dækket kørselsbehovet på  

 anden måde, herunder gennem tilskud efter servicelovens § 103.
 Afgørelserne kan ses i forlængelse af SM  

 O-35-80, der stadig er gældende.
 Det må dog understreges, at der ikke er  

 nogen øvre aldersgrænse i bilbekendtgørelsen, og  

 at Ankestyrelsen ved tidligere afgørelser har bevilget støtte  

 til køb af bil til ansøgere over 70 år, jf. nedenfor.
 De 4 afgørelser:
Den første sag drejede sig om en  

 75-årig ansøger, der var gift.
Ansøgeren havde fået  

 amputeret begge underben og benyttede el-kørestol ude som  

 indendørs.
Bilen skulle føres af ægtefællen.
Om  

 kørselsbehovet var det oplyst, at en bil skulle benyttes til  

 forskellige trivselsformål samt lægebesøg og fysiurgisk  

 træning. Ægtefællen oplyste, at det samlede  

 kørselsbehov ville være ca. 10.000 kilometer om året.
I  

 sagen var der tillige oplysninger om, at ægteparrets bil -  

 indregistreret den 17. marts 1993 - på ansøgningstidspunktet den  

 12. oktober 1997 havde kørt 31.000 kilometer.
Ankestyrelsen fandt, selvom ansøger opfyldte  

 betingelserne for støtte til køb af bil, at  

 kørselsbehovet ud fra en samlet vurdering mere hensigtsmæssigt  

 kunne tilgodeses ved andre ordninger, jf. bekendtgørelsens § 2, stk.  

 2. Ankestyrelsen vurderede at en bevilling af støtte til køb af  

 bil ikke i tilstrækkelig grad ville gøre ansøger  

 selvhjulpen.
Ankestyrelsen lagde vægt på oplysningerne om  

 ansøgers helbredstilstand, alder og kørselsbehov.
Den anden sag drejede sig om en  

 76-årig ansøger, der var gift med en 10 år yngre  

 ægtefælle.
Ansøgeren led af følger efter  

 hjerneblødninger i 1982 og 1988. Siden 1988 havde der været  

 jævn progression af ansøgers hjernesygdom.
Ansøger var  

 kørestolsbruger, tung plejepatient og uden verbalt sprog, hvorfor det  

 var ægtefællen, der skulle føre bilen.
Om  

 kørselsbehovet var det oplyst, at en bil skulle benyttes til  

 forskellige trivselsformål samt træning i et dagcenter.
 Det var videre oplyst, at der var bevilget amtslig  

 handicapkørsel (104 enkeltture årligt), og at  kommunen i  

 henhold til bistandslovens § 61 havde bevilget et rammebeløb på  

 15.000 kr. i perioden fra august 1997 til februar 1998. Endelig var det  

 oplyst, at ægtefællen ikke kunne klare pleje/pasningsopgaverne  

 alene, og at ægteparret var afhængig af, at der kom  

 plejepersonale i hjemmet flere gange dagligt.
Ankestyrelsen fandt, selvom ansøger opfyldte  

 betingelserne for støtte til køb af bil, at  

 kørselsbehovet ud fra en samlet vurdering mere hensigtsmæssigt  

 kunne tilgodeses ved andre ordninger, jf. bekendtgørelsens § 2, stk.  

 2. Ankestyrelsen vurderede at en bevilling af støtte til køb af  

 bil ikke i tilstrækkelig grad ville gøre ansøger  

 selvhjulpen.
Ankestyrelsen lagde vægt på oplysningerne om  

 ansøgers helbredstilstand, alder samt at ansøger var klart  

 plejekrævende.
Den tredie sag drejede sig om en 79-årig  

 ansøger, der var enke.
Ansøger led af lammelser i venstre ben,  

 slidgigt i rygsøjlen og sårdannelser på benene.  

 Ansøgeren benyttede el-kørestol udendørs.
Det var  

 oplyst, at ansøger havde en søn boende hjemme, der skulle  

 føre bilen.
Under sagens behandling i Ankestyrelsen blev det oplyst,  

 at sønnen var under arbejdsprøvning.  En bil skulle benytte til  

 forskellige trivselsformål, herunder til hyppige besøg hos 2  

 sønner, der var alvorligt syge.
Der var oplyst et kørselsbehov  

 på 16- 18.000 kilometer årligt.
 Ankestyrelsen fandt, selvom ansøger opfyldte  

 betingelserne for støtte til køb af bil, at  

 kørselsbehovet ud fra en samlet vurdering mere hensigtsmæssigt  

 kunne tilgodeses ved andre ordninger, jf. bekendtgørelsens § 2, stk.  

 2. Ankestyrelsen lagde vægt på, at ansøger ikke selv kunne  

 føre bil, hvorfor en bevilling af støtte til køb af bil  

 ikke i tilstrækkelig grad ville gøre ansøger  

 selvhjulpen.
 Ankestyrelsen var opmærksom på, at  

 sønnen boede hos ansøger og var opgivet som chauffør.  

 Ankestyrelsen fandt imidlertid efter det oplyste om sønnen, herunder  

 at sønnen i øjeblikket var i arbejdsprøvning, at det  

 måtte anses for usikkert, om sønnen kunne være til  

 rådighed som chauffør for ansøgeren hele dagen.
Den fjerde sag drejede sig om en  

 82-årig enlig ansøger.
Ansøgeren led af af leddegigt,  

 især i knæ, hofter og lænderyg, der medførte at  

 ansøger var betydeligt gangbesværet.
Ansøger skulle selv  

 føre bilen.
Om kørselsbehovet var det oplyst, at en bil skulle  

 benyttes til forskellige trivselsformål.
Det var videre oplyst, at  

 ansøger kørte bil hver dag for at bevare rutinen.
Endelig var  

 det oplyst, at ansøger havde en bil, der var indregistreret i 1982 og  

 som den 7. april 1998 havde kørt 52.997 km.
 Ankestyrelsen fandt ud fra en samlet vurdering at  

 kørselsbehovet mere hensigtsmæssigt kunne tilgodeses ved andre  

 ordninger, jf. bekendtgørelsens § 2, stk. 2.
Ankestyrelsen lagde ved denne vurdering vægt  

 på, at ansøger efter det oplyste kun havde kørt ca. 3.000  

 kilometer om året i de sidste 17 år.
Ankestyrelsen lagde tillige  

 vægt på, at ansøger havde et beskedent aktivitetsniveau,  

 idet ansøger ikke deltog i foreningsarbejde eller lignende.
Ovenstående gennemgang viser, at der i  

 overensstemmelse med bekendtgørelsen ikke kan eller bør gives  

 afslag på grund af alderen alene.
Hvorvidt kørselsbehovet mere  

 hensigtsmæssigt kan tilgodeses ved andre kørselsordninger  

 kræver en konkret vurdering af ansøgerens samlede forhold.
Ved  

 denne vurdering bør ansøgerens almen- og helbredsmæssige  

 tilstand, grad af selvhjulpenhed, alder, aktivitetsniveau  

 (kørselsbehov) og andre forhold i øvrigt indgå.
Dette  

 kommer også til udtryk i SM O-35-80, hvor der blev givet afslag  

 på støtte til bil til en 80-årig kvinde.
Ved  

 afgørelsen blev der lagt vægt på ansøgerens alder,  

 helbredstilstand og kørselsbehov samt det af kommunen bevilgede  

 tilskud efter dagældende § 61 i bistandsloven.
I andre sager er der tidligere ud fra en samlet vurdering  

 ydet støtte til køb af bil til ældre ansøgere.  

 Ankestyrelsen har fx bevilget støtte til køb af bil til en  

 75-årig gift ansøger, der havde fået bevilget  

 støtte 2 gange tidligere.
Det var oplyst at ansøger selv kunne  

 og skulle føre bilen, og at der hverken var ændringer i den  

 helbredsmæssige tilstand eller i kørselsbehovet siden sidste  

 bevilling.
I et andet tilfælde bevilgede Ankestyrelsen  

 støtte til køb af bil til en 72-årig ansøger, der  

 led af følger efter knætuberkulose i venstre ben og slidgigt i  

 højre hofte.
Det var oplyst, at ansøgeren ikke kunne benytte  

 offentlige transportmidler, men at han selv kunne føre en bil.
Det var  

 videre oplyst, at ansøger gik til møder og foredrag, ligesom  

 ansøger var pianist i en gruppe, der bl.a. underholdt på  

 plejehjem.
Der var med andre ord tale om en ansøger, der opfyldte  

 betingelserne for støtte til køb af bil, der havde en i  

 øvrigt god almen- og helbredsmæssig tilstand, et ikke  

 ubetydeligt kørselsbehov og som ville opnå en væsentlig  

 grad af selvhjulpenhed ved støtten.
