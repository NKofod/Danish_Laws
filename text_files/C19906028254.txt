(Til alle voksenuddannelsescentre) I 1956 indgik Undervisningsministeriet en aftale med KODA om betaling for  

 koncertarrangementer ved skoler, seminarier m.fl.
Denne aftale er nu opsagt af KODA med virkning fra den 1. juli 1990 og ny  

 aftale vil ikke blive indgået.
Dette spørgsmål har været drøftet med de  

 kommunale organisationer, og der er enighed on, at det ikke længere er  

 nødvendigt og praktisk med en fortsat aftale for hele dette store område med  

 central betaling fra Undervisningsministeriet.
 For fremtiden må det enkelte voksenuddannelsescenter selv betale direkte  

 til KODA for sådanne koncertarrangementer.
 Hvis der offentligt fremføres beskyttet musik (dvs. musik af komponister  

 og/eller tekstforfattere, der enten er nulevende eller er døde for mindre end  

 50 år siden) ved koncerter, skal der som hovedregel betales KODA-afgift.
 Herfra gælder dog en række undtagelser, jf. § 20 i lov om ophavsretten til  

 literære og kunstneriske værker, jf. lovbekendtgørelse nr. 453 af 23. juni  

 1989:
 § 20.  Et udgivet værk, som ikke er et sceneværk eller  

 filmværk, kan fremføres offentligt i følgende tilfælde:
a. ved gudstjeneste; b. ved undervisning; c. ved lejligheder, hvor tilhørere eller tilskuere har adgang uden  

 betaling, for så vidt fremførelsen af værker som de her omhandlede ikke er  

 det væsentlige ved den pågældende foranstaltning og denne ikke finder sted i  

 erhvervsøjemed; d. ved lejligheder, hvor den, der udfører værket, eller - ved udførelse af  

 flere - alle de medvirkende gør det vederlagsfrit og fremførelsen sker i  

 velgørende, folkeoplysende eller andet almennyttigt øjemed.
ad. b.
Bestemmelsen omfatter musikundervisning, som foregår i organiseret  

 form på skoler m.v., hvor elever og lærere er sammen klassevis.
Der skal være tale om en egentlig undervisningssituation - ikke  

 arrangementer af hovedsagelig underholdende karakter.
Drejer det sig om en  

 præsentation af kursisternes musikkunnen overfor pårørende m.fl., kan  

 fremførelsen aldrig betragtes som en undervisningssituation, men som en  

 offentlig musikfremførelse, der er vederlagspligtig til rettighedshaverne  

 (KODA), se dog under c.
ad c.
Bestemmelsen omfatter f.eks afslutningsfestligheder, hvor  

 musikfremførelsen kun er en mindre del af arrangementet.
Det forudsættes  

 endvidere, at dette ikke er forbundet med noget erhvervsøjemed (privat eller  

 offentligt).
ad d.
For at et arrangement kan betragtes som velgørende, forudsættes det det, at det indkomne beløb kommer en kreds uden for  

 voksenuddannelsescentret til gavn - og ikke direkte eller indirekte centrets  

 egne kursister eller lærere.
 Begrebet »folkeoplysende« forudsætter på samme måde et ideelt  

 formål, som ligger ud over centrets almindelige oplysningsvirksomhed.
 Det gælder for alle undtagelser under d, at de efter retspraksis skal  

 fortolkes snævert.
 Ved sådanne arrangementer udbeder KODA sig normalt regnskaber til kontrol  

 af at de medvirkende har optrådt vederlagsfrit, og at et eventuelt overskud  

 faktisk er afregnet til et formål, som er dækket af bestemmelsen.
Endelig bemærkes, at fester eller andre arrangementer med levende musik  

 med udefra kommende orkestre er afgiftspligtige til KODA.
Det samme gælder  

 diskoteksarrangementer.
 Til orientering vedlægges KODA's nugældende takster (pr. 1. januar 1990).
 I tvivlstilfælde kan forespørgsel rettes til KODA, Maltegårdsvej 24, 2820  

 Gentofte, tlf.nr. 31 68 38 00 / telefax 31 68 38 13.
 P.d.v.
Bodil Rasmussen Bilag 1: KODAs takster (Udelades her) Bilag 2: Skatteministeriets bekendtgørelse om fritagelse for afgiftspligt  

 efter momsloven for velgørende arrangementer nr. 456 af 19. juni 1990  

 (Udelades her):
