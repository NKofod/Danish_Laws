(Til samtlige kommunalbestyrelser,  

 amtsråd og Hovedstadsrådet) I medfør af § 39, stk. 1 i havmiljøloven (lov nr. 130 af 9. april 1980 om  

 beskyttelse af havmiljøet) fastsættes det herved, at de i lovens § 36, stk. 2  

 omhandlede kommunale beredskabsplaner for iværksættelse af sanering af  

 kyststrækninger og bekæmpelse af forurening i havne skal foreligge senest den  

 31. december 1988.
 Der henvises til den af Miljøstyrelsen i 1987 udgivne vejledning  

 »Strandrensning I«.
 Det bemærkes, at beredskabsplanerne i henhold til lovens § 37 skal  

 tilsendes Miljøstyrelsen og amtsrådene til orientering.
 I medfør af lovens § 38, stk. 1, påhviler det amtsrådene efter forhandling  

 med de berørte kommuner at samordne de kommunale beredskabsplaner og herefter  

 på grundlag af de kommunale beredskabsplaner at opstille et samlet beredskab.
