Salg af ejerlejlighed  ikke fritaget  

 for beskatning Spørgsmål Kan A sælge sin  

 ejerlejlighed beliggende B skattefrit efter ejendomsavancebeskatningslovens §  

 8, stk. 1, når han har beboet lejligheden i større dele af perioden siden  

 april  

 2003, og derved benyttet lejligheden til beboelse, men ikke har været  

 registreret i folkeregisteret med ejerlejligheden? Svar Nej.
Se  

 sagsfremstilling og begrundelse.
Beskrivelse af de faktiske forhold Ifølge SKATs  

 oplysninger ejer forespørgeren følgende ejendomme:
 Dernæst fremgår  

 det af SKATs oplysninger, at forespørgeren i perioden fra 19. januar 1994 til  

 30. november 2002 har været tilmeldt adressen F og fra 1. december 2002 til  

 3.  

 november 2006 adressen G.
Fra den 4. november  

 2006 er forespørgeren tilmeldt folkeregisteradressen D.
Forespørgeren har  

 således på intet tidspunkt haft folkeregisteradresse på B.
For så vidt  

 angår forespørgerens boligforhold har repræsentanten i sit brev af 10.  

 oktober  

 2006 anført, at forespørgeren har boet på adressen G.
Frem til juni 2002  

 boede  

 forespørgeren sammen med sin daværende hustru på F, men i forbindelse med  

 ægteparrets separation flyttede forespørgeren midlertidigt ind hos en ven på  

 adressen G.
Opholdet på G var begrundet i forespørgerens behov for hjælp og  

 støtte fra en ven i denne svære periode.
 Mens  

 forespørgeren beboede G søgte han efter et nyt sted at bo og erhververede i  

 2003 lejligheden på B, hvortil han flyttede i april 2003.
 Ifølge  

 repræsentanten har forespørgeren i april 2003 opgivet enhver praktisk  

 tilknytning til adressen på G, men undlod blot at flytte  

 folkeregisteradresse.
 Repræsentanten  

 har dernæst oplyst, at forespørgeren ikke har en bolig til rådighed i G, da  

 hele ejendommen på G benyttes af ejendommens ejere.
Spørgers eventuelle  

 opfattelse ifølge anmodning og bemærkninger til sagsfremstilling Repræsentanten  

 er af den opfattelse, at ejerlejligheden, hvor der ikke foreligger  

 bopælspligt,  

 falder ind under ejendomsavancebeskatningslovens § 8, stk. 1, hvori der står:  

 "fortjeneste ved afståelse af en- og tofamilieshuse og ejerlejligheder  

 skal ikke medregnes, hvis huset eller lejligheden har tjent til bolig for  

 ejeren eller dennes husstand i en del af eller hele den periode, hvori denne  

 har ejet ejendommen, og hvor ejendommen har opfyldt betingelserne for at  

 kunne  

 afstås skattefrit efter nærværende stykke".
Årsagen til, at  

 ovennævnte ejerlejlighed ved et salg bør have hjemmel i ovennævnte  

 bestemmelse  

 er, at A har anvendt ejendommen til beboelse i en del af den periode, hvori A  

 har  

 ejet ejendommen.
Som dokumentation for, at ejendommen har været anvendt til  

 beboelse i dele af perioden fra april 2003 til dags dato, har repræsentanten  

 vedlagt kopi af ejendommens indboforsikring, kopi af forbrugsafregninger for  

 vand, varme og el, samt kopi af regning fra TDC vedr. kabel TV.
 Repræsentanten  

 har den 15. december 2006 i forbindelse med høring fremsat nedenstående  

 bemærkninger  

 til sagsfremstillingen.
 Repræsentanten  

 har ønsket at anføre, at der fra spørgerens side er fremlagt en erklæring i  

 form  

 af e-mail fra genbo H.
 SKAT bemærker,  

 at den fremlagte e-mail har følgende indhold:
 "Jeg har  

 siden april 2003 haft fast bopæl på adressen J, dvs. ejerlejlighed nr. x  

 (...).  

 Denne lejlighed er beliggende ca.  

 15 meter  

 fra ejerlejlighed nr. y af samme matrikel,  

 og de to lejligheder er kun adskilt fra hinanden ved et åbent fællesareal.
Det er mit helt  

 bestemte indtryk, at A fra april 2003 tog fast bopæl på sidstnævnte adresse,  

 og  

 at ejerlejlighed nr. y har tjent til bolig for ham, med daglig gang og færden  

 på ejendommen." Repræsentanten  

 ønsker endvidere, at det anføres, at der fra spørgerens side er fremlagt  

 varmeopgørelse for perioden 1.12.2004 - 30.11.2005, samt afregning fra  

 Københavns Energi for perioderne 1.4.2004 - 16.3.2005 og igen 17.3.2005 -  

 16.3.2006.
 Angående  

 forsikringspolicen fra Codan, udskrevet den 9. januar 2004, har  

 repræsentanten  

 bemærket, at ejendommen forinden har været forsikret ved Tryg, dvs. fra  

 overtagelsesdagen den 1. marts 2003 til januar 2004, hvor der skiftes til  

 Codan  

 Forsikring.
 For så vidt  

 angår afsnittet vedrørende faktiske forhold, har repræsentanten ønsket at  

 tilføje, at ejendommen, beliggende D er en sommerhusejendom, erhvervet med  

 overtagelsesdag den 15. maj 2005, samt at ejendommen beliggende C, er  

 erhvervet  

 med overtagelsesdag den 1. maj 2006. Repræsentanten har i den forbindelse  

 nævnt, at den sidste ejendom er overtaget efter anmodningen om bindende svar  

 den 4. april 2006, og tilføjet, at spørger ikke i perioden fra den 18.  

 februar  

 2003 til indgivelse af anmodning om bindende svar har været ejer af to  

 ejendomme til helårsbrug.
Repræsentanten  

 har dernæst bemærket, at det forhold, at A Holdning ApS har haft domicil på B  

 netop dokumenterer, at spørger har anvendt ejendommen til beboelse, og at  

 denne  

 har tjent som bolig for spørger.
Repræsentanten har tilføjet, at det er  

 sædvanligt, at et holdingselskab, der blot besidder kapitalandele, har  

 adresse  

 på ejerens private bopæl.
SKATs  

 indstilling og begrundelse I henhold til  

 ejendomsavancebeskatningslovens § 1, stk. 1 skal fortjeneste ved afståelse af  

 fast ejendom medregnes til den skattepligtige indkomst.
 Loven indeholder  

 en undtagelse til denne regel, idet ejendomsavancebeskatningslovens § 8, stk.  

 1, bestemmer, at fortjeneste ved afståelse af en- og tofamilieshuse og  

 ejerlejligheder ikke skal medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
 Det er således  

 en betingelse for skattefritagelsen, at den pågældende bolig har tjent til  

 bolig for ejeren eller dennes husstand i en del af eller hele ejerperioden.
Ifølge det  

 oplyste var forespørgeren indtil den 3. november 2006 tilmeldt adressen G.  

 Fra  

 den 4. november 2006 var forespørgeren tilmeldt adressen D.
Forespørgeren har  

 således på intet tidspunkt haft folkeregisteradresse på B.
 Ifølge SKATs  

 oplysninger har adressen B tjent som domicil for A Holding ApS.
Repræsentanten  

 har under sagens behandling fremlagt kopi af ejendommens indboforsikringer,  

 kopi af forbrugsafregninger for vand, varme og el, samt kopi af regning fra  

 TDC  

 vedr. kabel TV.
Det bemærkes, at kopi af forespørgerens betalingsoversigt for  

 januar 2006 fra banken og kopi af forsikringspolice fra Codan begge er  

 forsynet  

 med adresse i G.
Det fremhæves, at policen er udskrevet den 9. januar 2004,  

 dvs. ca. 10 måneder efter, at forespørgeren ifølge det oplyste har erhvervet  

 ejendommen i B.
 Derfor skal SKAT  

 fremhæve, at forespørgeren ikke blot har beholdt sin folkeregisteradresse G,  

 men ligeledes modtaget korrespondance fra private virksomheder, såsom banken  

 og  

 forsikringsselskabet Codan.
 Forespørgeren  

 har således overfor omverdenen tilkendegivet, at han har tilknytning til  

 adresse  

 i G, hvilket har skabt uklarhed om hans boligforhold.
 Repræsentanten  

 har oplyst, at forespørgeren har beholdt adresse i G, idet det var hans ønske  

 at beholde lejligheden på B fritaget for bopælspligt.
 I den  

 forbindelse bemærker SKAT, at det forhold, at lejligheden er uden bopælspligt  

 influerer på ejendommens pris, og udvider kredsen af potentielle købere, idet  

 lejligheder uden bopælspligt eksempelvis kan sælges til personer uden  

 skattepligt  

 til Danmark.
 Ved at undlade  

 at tilmelde sig folkeregisteradressen på B, ved at anvende adressen som  

 domicil  

 for A Holding ApS, og beholde korrespondanceadresse i G, har forespørgeren  

 imidlertid skabt en usikkerhed om, hvorvidt lejligheden blev anvendt til  

 bolig  

 for forespørgeren.
 Bevarelse af  

 folkeregisteradresse i G har desuden bragt forespørger i konflikt med  

 folkeregisterloven, og det kan heller ikke udelukkes, at forespørgeren ikke  

 har  

 levet op til reglerne i skattekontrolloven, idet det kan være tale om  

 afgivelse  

 af ukorrekte oplysninger til brug for afgørelser om skatteansættelse eller  

 skatteberegning.
 SKAT må således  

 konstatere, at forespørgeren for at bevare ejendommens værdi har accepteret  

 at  

 løbe en risiko for at overtræde forskrifter i folkeregisterloven og  

 skattekontorloven.
 SKAT vurderer  

 således, at formålet med forespørgerens dispositioner først og fremmest var  

 at  

 bevare lejlighedens handelsværdi, hvilket betyder, at lejligheden, beliggende  

 B  

 af forespørgeren blev betragtet som et investeringsobjekt.
 Denne vurdering  

 forstærkes af repræsentantens udsagn om, at det var forespørgerens ønske at  

 beholde  

 lejligheden på B fritaget for bopælspligt, for at optimere mulighederne for  

 et  

 senere salg af lejligheden.
 Under sagens  

 behandling har repræsentanten endvidere fremlagt e-mail fra H.
SKAT har  

 imidlertid vurderet, at denne e-mail ikke kan ændre på SKATs opfattelse af  

 sagen.
SKAT er af den opfattelse, at e-mail affattet af H alene er udtryk for  

 H´s personlige opfattelse af de faktiske forhold, idet det tillægges vægt, at  

 e-mailen ikke indeholder oplysninger, der indikerer, at H har foretaget  

 nærmere  

 undersøgelser, hvis formål var at afdække, hvorvidt lejligheden har tjent til  

 bolig for forespørgeren.
 SKAT må derfor  

 konkludere, at forespørgeren selv må bære risikoen for, at det ikke med  

 sikkerhed kan fastslås, hvorvidt ejerlejligheden på B har tjent til bolig for  

 forespørgeren.
 SKAT indstiller  

 derfor, at der svares benægtede på spørgsmålet, om A kan sælge sin  

 ejerlejlighed, beliggende B, skattefrit.
Skatterådets  

 afgørelse og begrundelse Skatterådet  

 tiltrådte SKATs indstilling.
Svaret er  

 bindende for skattemyndighederne i følgende periode Nærværende  

 bindende svar gælder i 5 år fra afgørelsens dato.
