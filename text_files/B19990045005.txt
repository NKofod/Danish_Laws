Bekendtgørelse om energiafgifter for  

 visse selvejende uddannelsesinstitutioner I medfør af tekstanmærkning nr. 113 ad § 20 i finansloven for  

 1999 fastsættes:
Kapitel 1 Energiafgifter § 1. Selvejende institutioner, der er nævnt  

 i  § 2, skal betale en afgift på 10 pct. af deres udgifter til  

 energiforbrug.
 § 2. Følgende selvejende institutioner er  

 omfattet:
 1)	Godkendte erhvervsskoler, herunder skolehjem, jf. lov om  

 erhvervsskoler.
 2)	Den Danske Eksportskole i Herning.
 3)	Institutioner overgået til selveje i henhold til lov om  

 selvejende institutioner for videregående uddannelser m.v., herunder  

 private selvejende seminarier.
 § 3. Afgiften beregnes på grundlag af den  

 enkelte selvejende institutions udgifter til energi inklusive andre  

 energiafgifter, herunder CO2-afgift, men eksklusive moms.
 Stk. 2. Der lægges ikke afgift på køb  

 af drivmidler til maskiner (herunder landbrugsmaskiner),  

 motorkøretøjer, skibe og drivhuse, når disse benyttes til  

 undervisning.
 Stk. 3. Der lægges ikke afgift på  

 energiforbrug i de af institutionen ejede bygninger i tilfælde, hvor  

 bygningerne er udlejede til private.
Stk. 4. Energiafgiften beregnes enten på grundlag  

 af kontering af de afgiftsbelagte energiudgifter på en særlig  

 regnskabskonto i institutionens regnskab, idet kontoens indhold skal svare  

 til retningslinierne for regnskabskonto 14.42 og 14.44 i Statens Kontoplan,  

 eller på grundlag af et faktisk forbrug af fysiske energienheder  

 omregnet til udgifter.
Ved egenproduktion medregnes såvel direkte som  

 indirekte kendte produktionsomkostninger.
§ 4. Institutionen indsender en opgørelse  

 af de afgiftsbelagte energiudgifter og energiafgifter til  

 Økonomistyrelsen, att.
FA1, Borgergade 18, Postboks 2193, 1017  

 København K, hvert halve år.
Energiafgiften indbetales til  

 Økonomistyrelsens girokonto 1240013 hvert halve år.
Indsendelse  

 og indbetaling skal ske inden 31. juli 1999 for første halvår og  

 inden 31. januar 2000 for andet halvår af 1999.
 Stk. 2. Undervisningsministeriet kan efter aftale med  

 Finansministeriet udsende yderligere retningslinier for institutionernes  

 erlæggelse af afgiften.
 § 5. Finansministeriet kan efter anmodning fra  

 Undervisningsministeriet i særlige tilfælde helt eller delvis  

 fritage institutioner for at betale afgift.
Kapitel 2 § 6. Bekendtgørelsen træder i kraft  

 den 1. juli 1999 og har virkning for finansåret 1999.
 Stk. 2. Afgifter efter denne bekendtgørelse kan modregnes i  

 statens tilskud til skolerne.
