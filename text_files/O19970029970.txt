Resumé  



  

 Tre overlæger undersøgte på Sundhedsstyrelsens vegne kvaliteten af en  

 bestemt type hofteoperation.
I den anledning blev et antal hofteopererede  

 patienter indkaldt til undersøgelse.
Patienterne fik i indkaldelsen at vide  

 at  

 de kunne ledsages af deres ægtefælle, en søn/datter eller en anden af  

 "de  

 nærmeste". En person som ikke var omfattet af denne personkreds, ønskede  

 at ledsage en af patienterne, men blev afvist.
Han klagede til  

 Sundhedsministeriet  

 og siden til ombudsmanden.
Ministeriet fastholdt under sagens behandling at  

 forvaltningslovens regler om partsrepræsentation m.m. ikke fandt anvendelse  

 fordi der ikke var tale om en afgørelsessag.
Denne opfattelse gav ikke  

 ombudsmanden anledning til bemærkninger.
Ombudsmanden udtalte imidlertid at  

 det  

 er et grundlæggende princip i dansk forvaltningsret at den der er part i en  

 sag  

 i den offentlige forvaltning, på ethvert tidspunkt kan lade sig repræsentere  

 eller bistå af andre.
Dette ulovbestemte princip, der har fundet udtryk i  

 forvaltningslovens § 8 vedrørende afgørelsessager, gælder - også efter  

 forvaltningslovens gennemførelse - i videre omfang på ulovbestemt grundlag.  

 De  

 tre overlæger, Sundhedsstyrelsen og Sundhedsministeriet burde derfor ikke  

 alene  

 have vurderet sagen på grundlag af forvaltningslovens § 8, men tillige i  

 lyset  

 af den tilsvarende ulovbestemte grundsætning.
 Ombudsmanden udtalte at efter disse bestemmelser har en patient i  

 almindelighed ret til at lade en hvilken som helst person bistå sig ved  

 f.eks.  

 kliniske undersøgelser på et offentligt hospital. (J.nr. 1995-1276-409).
Valg af bisidder i forbindelse med lægeundersøgelse Sagens nærmere omstændigheder  

 var følgende:
Foranlediget af en  

 henvendelse fra Københavns Kommune, Magistratens 2. afdeling, iværksatte  

 Sundhedsstyrelsen i slutningen af 1994 en undersøgelse af foretagne  

 hofteoperationer på X Hospital (patienter opereret med ucementeret  

 hoftealloplastik).  

 Styrelsen nedsatte den 13. december 1994 et udvalg af overlægerne C, D og E  

 til  

 at forestå undersøgelsen.
Ved breve af 28. marts 1995 indkaldte  

 Sundhedsstyrelsen  

 15 hofteopererede patienter til nærmere undersøgelse den 18. og 19. april  

 1995. Disse patienter havde i et spørgeskema erklæret sig utilfredse med  

 deres  

 operation.
I brevene til patienterne stod bl.a. følgende:
 "...
De får på undersøgelsesdagen  

 foretaget en røntgenundersøgelse og klinisk undersøgelse.
De kan, hvis det  

 ønskes, ledsages af ægtefælle eller søn/datter.
På grund af lokaleforhold kan  

 der kun medtages en af 'de nærmeste'.
..." Den 13. april 1995 skrev A  

 til Sundhedsministeriet og klagede over at han ikke måtte ledsage patienter  

 til  

 den forestående undersøgelse trods disses ønske derom.
Da A den 19. april 1995 ledsagede  

 B til undersøgelsen (B var den sidste i rækken af 15 patienter), afviste  

 lægerne  

 at lade A deltage som bisidder.
I et notat af 16. maj 1995 fra  

 medicinaldirektørens  

 sekretær, F, beskrives forløbet forud for undersøgelsen således:
"Efter udsendelse af  

 brev til ptt. kontaktede (A) (F) og spurgte, hvorfor ptt. kun måtte medtage  

 een  

 af de nærmeste til undersøgelsen. (F) forklarede, at det er en  

 standardsætning  

 (amtssygehuset) normalt skriver i sine breve, som de havde bedt os skrive i  

 brevet. (A) ytrede ønske om også at deltage i undersøgelsen, hvorefter (F)  

 henviste ham til at kontakte overlæge (E). Overlæge (E) tog kontakt til  

 medicinaldirektøren,  

 og man blev enige om, at man ikke ønskede (A) som med-observatør ved  

 undersøgelserne.  

 Dette blev meddelt (A) af overlæge (E)." Sundhedsministeren besvarede  

 (A)'s brev af 13. april 1995 den 28. april 1995 og skrev bl.a. følgende:
"Jeg kan oplyse Dem om,  

 at der ikke i gældende lovgivning er fastsat særlige regler vedrørende  

 patienters ret til at medtage bisiddere i forbindelse med undersøgelse og  

 behandling inden for sundhedsvæsenet.
Det er således op til det enkelte  

 behandlingssted/den  

 enkelte læge, hvorvidt man ud fra en lægefaglig vurdering kan tiltræde, at en  

 bisidder overværer undersøgelsen m.v.
For så vidt angår  

 undersøgelsen på (Amtssygehus Y) har ministeriet fået oplyst fra  

 Sundhedsstyrelsen,  

 at kun én af patienterne udtrykte ønske om, at De deltog i undersøgelsen.
Den  

 behandlende læge accepterede på denne baggrund, at De deltog i den  

 efterfølgende samtale, der fandt sted i tilknytning til undersøgelsen." Den 30. april og 21. maj 1995  

 rettede A henvendelse til mig om sagen.
Efter A's opfattelse forelå der en  

 tilsidesættelse af forvaltningslovens § 8, stk. 1.
 Jeg sendte A's breve videre  

 til Sundhedsministeriet der således fik lejlighed til at tage stilling til  

 sagen direkte over for A, således som den herefter forelå.
Ministeriet bad Sundhedsstyrelsen  

 om en udtalelse.
Styrelsen svarede den 30. maj 1995 bl.a. følgende:
 "Som det fremgår af  

 vedlagte notat udfærdiget af (F) (medicinaldirektørens sekretær), har ingen  

 patienter overfor Sundhedsstyrelsen fremsat ønske om, at (A) medvirkede ved  

 undersøgelsen.
 Sundhedsstyrelsen er af den  

 opfattelse, at en lægeundersøgelse ikke er omfattet af forvaltningslovens  

 regler, som i følge lovens §2 gælder for behandling af sager, hvori der er  

 eller vil blive truffet afgørelse af en forvaltningsmyndighed dvs. sager,  

 hvori  

 den pågældende myndighed udfærdiger en forvaltningsakt, der har retsvirkning  

 i forhold til enkeltpersoner.
Det kan i den forbindelse  

 oplyses, at en patient mødte frem med (A) til undersøgelsen.
Da man ikke  

 fandt,  

 at han kunne deltage i selve undersøgelsen, blev han indbudt til at deltage i  

 den efterfølgende samtale med patienten og de 3 overlæger.
Man skal endvidere gøre  

 opmærksom på, at en klinisk undersøgelse af en delvis afklædt patient ud fra  

 et  

 patient og lægeetisk synspunkt ikke kan overværes af en person, som patienten  

 ikke har anmodet om at være til stede." Sundhedsministeriet svarede A  

 den 6. juni 1995 og skrev bl.a. således:
 "Vedrørende Deres  

 oplysninger om, at De i forbindelse med fremmøde sammen med den sidste  

 patient,  

 der skulle undersøges (B), heller ikke her fik adgang til at deltage som  

 bisidder, henvises der ligeledes til det af medicinaldirektøren i skrivelse  

 af  

 30. maj 1995 oplyste, hvorefter patienten afstod fra at have Dem med som  

 bisidder, og i øvrigt ønskede at deltage i undersøgelsen, og at der  

 efterfølgende blev givet Dem adgang til at deltage i en samtale med patienten  

 og de tre overlæger.
 Sundhedsministeriet finder på  

 denne baggrund ikke, at der efter det oplyste kan rejses kritik af, at De er  

 blevet nægtet adgang til at medvirke som bisidder ved et antal af de  

 hofteopererede patienter, der har deltaget i undersøgelsen.
Ministeriet har herved lagt  

 til grund, at en lægelig undersøgelse som den pågældende ikke er omfattet af  

 forvaltningslovens regler om ret til bisidder, og at det derfor - uanset de  

 pågældende patienter måtte have anmodet herom eller ej - må bero på en  

 lægefaglig og patient-/lægeetisk vurdering, om en bisidder kan  

 medvirke." A rettede herefter på ny  

 henvendelse til mig.
A anførte at B havde ret til en bisidder, og henviste  

 herved til Justitsministeriets vejledning til forvaltningsloven, pkt. 40 og  

 42.
Den 4. august 1995 bad jeg  

 Sundhedsministeriet om en udtalelse i anledning af A's klage.
Jeg bad om at  

 ministeriet forinden indhentede udtalelser fra de tre overlæger og fra  

 Sundhedsstyrelsen.
 De tre overlæger skrev i en  

 udtalelse af 21. august 1995 bl.a.:
"Forud for undersøgelsen  

 var (A) blevet informeret om, at hans ønske om at fungere som bisidder ikke  

 kunne imødekommes.
I øvrigt var der ingen af patienterne, der havde udtrykt  

 ønske herom.
 Ved undersøgelsen den 18. og  

 19. april 1995 mødte mange af patienterne ledsaget af en pårørende, mens  

 andre  

 mødte alene.
 Da den sidste patient, (B), skulle  

 undersøges, mødte han sammen med (A), som ønskede at deltage ved  

 undersøgelsen.  

 Patienten og (A) blev informeret om, at man ikke ønskede (A)'s deltagelse ved  

 undersøgelsen. (B) blev oplyst om, at vi naturligvis var til hans  

 disposition,  

 hvorefter han uden tøven ønskede undersøgelsen foretaget uden deltagelse af  

 (A).
For at imødekomme (A) havde  

 vi sammen med patienten og (A) efterfølgende en samtale, hvor problemer ved  

 og  

 resultater efter hoftealloplastik generelt blev drøftet." I sin udtalelse af 4. september  

 1995 skrev Sundhedsstyrelsen bl.a. følgende om baggrunden for at patienternes  

 mulighed for at blive ledsaget i indkaldelsen var begrænset til at angå  

 "de nærmeste":
 "Begrænsningen af  

 ledsagere var lokaleforholdene, idet man skal bemærke, at der skulle være to  

 læger til stede under undersøgelsen.
Baggrunden for, at man har  

 nævnt ægtefælle eller søn/datter, er ud fra den erfaring, man har på  

 hospitalerne, hvor folk, der skal til undersøgelse, normalt tager en nært  

 beslægtet med." Sundhedsministeriet gentog i  

 en udtalelse hertil af 22. september 1995 at ministeriet ikke fandt, at  

 kliniske undersøgelser var omfattet af forvaltningsloven.
På den baggrund  

 kunne  

 ministeriet ikke kritisere at de tre overlæger havde afvist at lade A deltage  

 ved undersøgelsen af B.
 Den 14. oktober 1995  

 fremsatte A yderligere bemærkninger til sagen.
Ombudsmandens udtalelse "Det fremgår af sagen at (B) der mødte op til den kliniske undersøgelse  

 den 19. april 1995 ledsaget af Dem, ønskede Dem som bisidder.
De blev nægtet  

 adgang og deltog således ikke i selve undersøgelsen, men alene i en  

 efterfølgende samtale.
Undersøgelsen fandt alligevel sted fordi (B) under de  

 givne omstændigheder ønskede undersøgelsen foretaget uanset Deres manglende  

 deltagelse.
 Sagen drejer sig om hvorvidt lægerne med rette afviste at lade Dem deltage  

 som ledsager til (B) ved den kliniske undersøgelse.
Det er et grundlæggende princip i dansk forvaltningsret at den der er part i  

 en sag i den offentlige forvaltning, på ethvert tidspunkt kan lade sig  

 repræsentere eller bistå af andre.
Ved forvaltningslovens gennemførelse blev  

 denne almindelige grundsætning, som hidtil havde været gældende på  

 ulovbestemt grundlag, anset for så væsentlig at den blev optaget i  

 forvaltningslovens § 8 der er sålydende:
'  

  

 § 8.  

  

 Den, der er part i en sag, kan på ethvert tidspunkt af sagens behandling lade  

 sig repræsentere eller bistå af andre.
Myndigheden kan dog kræve, at parten  

 medvirker personligt, når det er af betydning for sagens afgørelse.
Stk. 2. Bestemmelsen i stk. 1, 1. pkt., gælder ikke, hvis partens  

 interesse i at kunne lade sig repræsentere eller bistå findes at burde vige  

 for væsentlige hensyn til offentlige eller private interesser, eller hvor  

 andet er fastsat ved lov.' Efter forvaltningslovens § 2 gælder bestemmelsen direkte i sager hvori der  

 vil blive truffet afgørelse af en forvaltningsmyndighed.
 (B) blev undersøgt som led i Sundhedsstyrelsens udarbejdelse af en rapport om  

 resultaterne af en bestemt type hofteoperationer på (X) Hospital (operationer  

 med ucementeret hoftealloplastik). Sundhedsstyrelsens og Sundhedsministeriets  

 opfattelse hvorefter bestemmelsen i forvaltningslovens § 8, stk. 1, ikke  

 finder anvendelse i den konkrete sag, kan på den baggrund ikke give mig  

 anledning til bemærkninger.
Grundsætningen om retten til  

 repræsentation må imidlertid - også efter forvaltningslovens gennemførelse -  

 antages at gælde i videre omfang på ulovbestemt grundlag.
Dette har jeg også  

 tidligere udtalt.
Jeg henviser f.eks. til Folketingets Ombudsmands beretning  

 for året 1992, s. 347ff.
Jeg vedlægger en kopi af de relevante sider til  

 Deres  

 orientering.
De tre overlæger,  

 Sundhedsstyrelsen og Sundhedsministeriet burde derfor ikke alene have  

 vurderet  

 sagen på grundlag af bestemmelserne i forvaltningslovens § 8, men tillige på  

 grundlag af de tilsvarende bestemmelser der gælder supplerende på ulovbestemt  

 grundlag.
Efter min mening følger det heraf at en patient i almindelighed har  

 ret til at lade en anden person ledsage sig ved f.eks. kliniske undersøgelser  

 på  

 et offentligt hospital, og at patienten kan vælge hvem som helst til at  

 ledsage  

 sig, dvs. også blandt andre end 'de nærmeste'. Denne hovedregel kan efter en  

 konkret vurdering fraviges hvis patientens interesse i at lade sig ledsage af  

 en anden findes at burde vige for væsentlige offentlige eller private  

 interesser, eller hvor andet er fastsat ved lov.
 Jeg har gjort de tre  

 overlæger, Sundhedsstyrelsen og Sundhedsministeriet bekendt med min  

 opfattelse,  

 men foretager mig i øvrigt ikke mere i anledning af Deres henvendelse.
..." NOTER (*1) Jf.  

 FOB 1992, s. 347.
