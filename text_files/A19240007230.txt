 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til for Statskassens Regning  

 at lade anlægge en kombineret Vej- og Jernbanebro over Alssund mellem  

 Sønderborg og Sundeved og en dertil hørende Sporforbindelse mellem  

 Statsbanestationen og Kajen paa Sønderborgsiden samt de fornødne  

 Vejtilslutninger paa begge Sider af Broen.
§ 2 Reglerne i Forordning af 5. Marts 1845 kommer til Anvendelse paa de  

 Ekspropriationer, som nødvendiggøres ved de i denne Lov omhandlede Anlæg.
 Endvidere bemyndiges Ministeren for offentlige Arbejder til at tillade, at  

 der efter samme Regler for Sønderborg Købstadkommunes Regning eksproprieres  

 de fornødne Arealer til Anlæg af en Gade fra den i § 1 nævnte Bro til  

 Perlegade.
§ 3 Det er en Forudsætning for, at de her omhandlede Foranstaltninger kan  

 komme til Udførelse, at Sønderborg Amtskommune og Sønderborg Købstadkommune,  

 inden Udførelsen paabegyndes, overfor Ministeren for offentlige Arbejder  

 forpligter sig til - i et efter forudgaaende Forhandling mellem de nævnte  

 Kommuner og Ministeren nærmere fastsat Forhold mellem dem indbyrdes - at yde  

 et Tilskud til Anlægenes Gennemførelse, udgørende 40 pCt. af samtlige  

 Udgifter ved Anlægene og de dermed i Forbindelse staaende Ekspropriationer.  

 Det er derhos en Forudsætning, at Kommunerne overfor Ministeren for  

 offentlige Arbejder forpligter sig til uden Vederlag at overtage al  

 Vedligeholdelse, Renholdelse, Belysning og Betjening m.m. af Broen samt  

 Vedligeholdelse af de nye Vejstykker; Vedligeholdelsen af Sporet paahviler  

 dog Statsbanerne.
Det er endelig en Forudsætning, at der ikke opkræves nogen  

 Afgift for Færdselen over Broen.
Ministeren for offentlige Arbejder kan efter nærmere Forhandling med  

 Sønderborg Amtskommune og Sønderborg Købstadkommune indrømme disse en  

 passende Frist til Indbetaling af det fastsætte Bidrag, dog at Betalingen  

 ikke maa strække sig ud over 3 Aar regnet fra Begyndelsen af det efter  

 Anlægenes Aabning for Drift umiddelbart følgende Driftsaar.
Fra  

 Tremaanedersdagen efter, at der er tilstillet kommunerne Opgørelse over  

 Bidragets Størrelse, forrentes Bidraget af Kommunerne med 5 pCt. p.a.
§ 4 De Grunde, der anvendes til de af Loven omfattede Anlæg, fritages, saa  

 længe de benyttes til dette Øjemed, for alle Skatter og Afgifter, og de paa  

 Grundene opførte til Anlægene henhørende Bygninger fritages indtil videre for  

 alle Skatter og Afgifter til Staten.
Brugen af stemplet Papir eftergives for  

 alle Overenskomster og Forskrivninger, der udfærdiges i Anledning af de i  

 nærværende Lov omhandlede Foranstaltninger.
Endvidere bortfalder Afgifter til  

 Stat og Kommune i Anledning af de i Forbindelse med Anlægene m.v. staaende  

 Ejendomsoverdragelser.
For de Materialer, der anvendes til Anlægene, kan der  

 tilstaas Toldfrihed.
 Hvorefter alle vedkommende sig have at rette.
 Givet paa Christiansborg, den 29. Marts  

 1924.
 Under Vor Kongelige Haand Segl.
 CHRISTIAN R.
(L.
S.) /M.
N.
Slebsager.
