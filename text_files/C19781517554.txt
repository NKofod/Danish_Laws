(Praksis i forbindelse med ændring af  

 udseende og smag af farmaceutiske specialiteter) Sundhedsstyrelsen har påny overvejet praksis i forbindelse med  

 farveændring m.v. af farmaceutiske specialiteter.
Ændringer i udseende og smag har hidtil medført krav om, at den  

 overgangsperiode, hvor en farmaceutisk specialitet af gammel og ny  

 sammensætning er på markedet samtidig, ikke må overskride 2 måneder.
På  

 grundlag af de hidtidigt opnåede resultater har man besluttet forsøgsvis at  

 forlænge denne periode til 6 måneder.
 Ordningen forudsætter at samtlige pakningsstørrelser af en  

 dispenseringsform henholdsvis styrke tilbagekaldes fra apoteker og grossister  

 senest 6 måneder efter, at den første pakningsstørrelse af præparatet med nyt  

 udseende er bragt i handelen.
 Det vil fortsat blive krævet, at de nye pakninger i en passende  

 overgangsperiode forsynes med en særlig etiket, hvoraf det fremgår, at  

 udseendet og eller smagen er ændret, men indholdet i øvrigt uforandret.
 Sundhedsstyrelsen skal henstille, at lagrene ved sådanne ændringer i hvert  

 enkelt tilfælde styres, så leverancerne til apotekerne sikres fuldt ud i hele  

 overgangsperioden.
 Ansøgninger om kompositionsændringer samt meddelelse om tidspunkterne for  

 ændringernes ikrafttræden skal som hidtil fremsendes til sundhedsstyrelsens  

 farmaceutiske laboratorium.
 P.D.V.
