(til menighedsrådene) Den 20. februar 1995 udsendtes cirkulære om løn- og ansættelsesvilkår for  

 kirkesangere og for organister, der ikke lønnes efter tjenestemændenes  

 lønrammer.
En arbejdsgruppe under Folkekirkens Samarbejdsudvalg har efterfølgende  

 revideret regulativerne for de to personalegrupper.
I arbejdsgruppen deltog  

 Landsforeningen af Menighedsrådsmedlemmer, Dansk Kirkemusikerforening,  

 Foreningen af Præliminære Organister, Dansk Organist og Kantorsamfund og  

 ministeriet.
 De nye regulativer blev godkendt af Folkekirkens Samarbejdsudvalg på  

 udvalgets møde den 19. juni 1996.
 Regulativerne skal anvendes fremtidigt ved enhver ændring i et gældende  

 regulativ.
 Regulativerne svarer stort set til de hidtil gældende regulativer for  

 honorarlønnede organister og kirkesangere, idet punktet om tjenestetimetallet  

 bagerst i regulativernes B-del er bragt i overensstemmelse med pkt. 9 og pkt.  

 10 i cirkulæret af 20. februar 1995 om løn- og ansættelsesvilkår for  

 kirkesangere og organister, der ikke lønnes efter tjenestemændenes lønrammer.
 Desuden er der sket en uddybning af afsnittet i B-delen om friperioder.
Baggrunden for afsnittet i B-delen om friperioder og - dage er, at  

 beskæftigelsen som kirkesanger og honorarlønnet organist er  

 bi-(deltids)beskæftigelse.
Det kan derfor være hensigtsmæssigt, at den  

 ansatte kan få indskrevet de friperioder i regulativet, som vedkommende gerne  

 vil disponere over til hovedbeskæftigelse.
 Et eksempel på friperioder:
 Kirkesangerens årlige tjenestetimetal beregnes til f.eks. 800 timer, eller  

 i gennemsnit til 15,38 timer.
 Fuldtidsbeskæftigelse er i dag på arbejdsmarkedet 1.924 timer, eller 37  

 timer pr. uge.
 Der er således nogen timer til rådighed inden for normal ugentlig  

 beskæftigelse, hvor den ansatte kan varetage sin hovedbeskæftigelse.
 Kirkesangeren får derfor indskrevet i regulativet, at vedkommende har  

 friperioder mandag - onsdag - fredag i tidsrummet 9 - 13.
 De nye regulativer kan rekvireres hos Landsforeningen af  

 Menighedsrådsmedlemmer, Forlaget, Vesterport 3, 1., 8000 Århus C., telefon 86  

 19 17 77.
