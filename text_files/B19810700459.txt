§ 1 Vedtægtens område er det vandareal, der begrænses af en linie fra Fyns  

 Hoved over lysbøjen på Lillegrund til et punkt 3 sm nord for pynten på  

 Agernæs og videre af den linie, der ligger 3 sm fra Fyn og Æbeløs kystlinie  

 (lavvandsmærket ved middelspringtid), så langt denne rækker og derfra af  

 midtstrømslinien til linien Stribodde-Skanseodde, jfr. bilag.
 Stk. 2.  Ved Odense Fjord forstås i denne vedtægt vandet  

 inden for Gabet (en linie fra fyret på Halsodde til Batteriet på Skovlandet).
§ 2 For indtagelse og bevarelse af ret til bundgarnspladser gælder reglerne i  

 den til enhver tid gældende lov om saltvandsfiskeri, dog således, at den, der  

 ifølge tidligere gældende vedtægt lovligt har indtaget en bundgarnsplads,  

 bevarer denne fra år til år for livstid, når pladsen i øvrigt afmærkes og  

 benyttes i overensstemmelse med reglerne i den til enhver tid gældende lov om  

 saltvandsfiskeri.
§ 3 Ruseredskaber viger for bundgarn.
§ 4 På Odense Fjord fastsættes følgende sideafstande:
 Mellem bundgarn til fangst af ål: 375 m.
 Mellem bundgarn til fangst af sild: 565 m.
 Mellem større åleruser og lignende redskaber, der er indrettet til at  

 klæde vandskorpen: 120 m.
§ 5 Fiskeri med ålehåndvod er forbudt overalt på vedtægtens område med  

 undtagelse af Odense Fjord, jfr. § 1, stk. 2.
§ 6 Skovltrawlfiskeri er forbudt på den del af vedtægtsområdet, der ligger syd  

 for en østvest linie gennem lysbøjen ud for Gabet.
§ 7 Ålestangning fra isen er forbudt overalt på vedtægtens område.
§ 8 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende almindelig  

 lov om saltvandsfiskeri.
§ 9 Overtrædelse af bestemmelserne i §§ 3, 4, 5 og 6 straffes med bøde.
 Stk. 2.  Overtrædelse af bestemmelserne i §§ 3 og 4 er  

 undergivet privat påtale.
§ 10 Foranstående vedtægt, der er udarbejdet i henhold til kap.
V i lov nr. 195  

 af 26. maj 1965 om saltvandsfiskeri, som den er ændret, senest ved lov nr.  

 206 af 18. maj 1977 stadfæstes herved således, at den træder i kraft den 1.  

 september 1981, fra hvilket tidspunkt den under 17. februar 1909 stadfæstede  

 vedtægt for fiskeriet i farvandet nord om Fyn samt den under 10. januar 1924  

 stadfæstede vedtægt for fiskeriet i Odense Fjord bortfalder.
