 I medfør af § 36 og § 83, stk. 3, i lov om miljøbeskyttelse, jfr.  

 lovbekendtgørelse nr. 85 af 8. marts 1985, fastsættes:
 § 1.  Bekendtgørelsen omfatter anlæg til forbrænding  

 af husholdnings- eller erhvervsaffald med en indfyret effekt på mere end 30  

 kW, som er omfattet af punkt G.2. i bilaget til loven.
 § 2.  De i § 1 nævnte affaldsforbrændingsanlæg, der  

 var bestående ved lovens ikrafttræden den 1. oktober 1974, skal ansøge om  

 godkendelse inden den 31. december 1986. Reglerne i bekendtgørelse nr. 176 af  

 29. marts 1974 om godkendelse af særligt forurenende virksomheder m.v.,  

 kapitel 3-5, finder tilsvarende anvendelse.
 Stk. 2.  Bestemmelsen i stk. 1 gælder ikke i det omfang,  

 anlægget eller udvidelser eller ændringer heraf er godkendt efter reglerne i  

 lovens kapitel 5.
 § 3.  Den, der undlader at indgive ansøgning som nævnt  

 i § 2, stk. 1, straffes med bøde.
 Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 4.  Bekendtgørelsen træder i kraft den 1. oktober  

 1985.
