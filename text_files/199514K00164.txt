Nr BTL 164 Betænkning over Forslag til lov om sparevirksomheder og udstedere af  

 forudbetalte betalingskort   

 Nr L 164 1995-96, 1. samling Afgivet af Erhvervsudvalget Afgivet: 19960321 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
Et af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget en skriftlig henvendelse fra Finansrådet.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de af  

 erhvervsministeren stillede ændringsforslag.
 Et mindretal (Enhedslistens medlem af udvalget) vil redegøre for  

 sin stilling til lovforslaget ved 2. behandling, men kan tiltræde de stillede  

 ændringsforslag.
Mindretallet så helst, at Nationalbanken fik monopol på at udstede  

 forudbetale betalingskort, således at Nationalbankens nuværende monopol på  

 udstedelse af mønter og sedler ikke brydes.
Det ville efter mindretallets  

 opfattelse være den mest effektive måde at undgå problemer med disse kort på.  

 I det mindste burde det være sådan, at Nationalbanken også udsteder  

 forudbetalte betalingskort, således at borgerne har dette alternativ til de  

 private udbydere.
 Endelig er mindretallet bekymret over, at de danske regler tilsyneladende  

 bliver mere liberale end de, der er anbefalet af nationalbankerne i  

 EU-landene.
 ÆndringsforslagAf erhvervsministeren, tiltrådt af udvalget:
 Til § 14 1) I stk. 4 indsættes efter »På samme  

 måde«: »som efter stk. 3«.
 2) I stk. 8 indsættes efter 1. pkt. som nyt punktum:
»Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.« Til § 16 3) Stk. 3 affattes således:
»Stk. 3. Foreninger og virksomheder, der ved lovens  

 ikrafttræden var under tilsyn i henhold til den i stk. 2 nævnte lov, kan  

 fortsætte deres hidtidige virksomhed.« Bemærkninger Til nr. 1 Med ændringsforslaget præciseres, at det er strafferammen i  

 lovforslagets § 14, stk. 3, der finder anvendelse.
 Til nr. 2 Med ændringsforslaget bringes bestemmelsen i overensstemmelse  

 med den sædvanlige affattelse af juridiske personers ansvar for  

 overtrædelser.
 Til nr. 3 Det sikres med ændringsforslaget, at foreninger og virksomheder,  

 der ved lovens ikrafttræden var under tilsyn efter lov om visse spare- og  

 udlånsvirksomheder m.v., kan fortsætte deres virksomhed.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til erhvervsministeren og dennes svar herpå Spørgsmål 2:
 »Ad L 164, forslag til lov om sparevirksomheder og udstedere af  

 forudbetalte betalingskort, af erhvervsministeren (Mimi Jakobsen).
Ministeren bedes nærmere redegøre for, hvilke kort der er omfattet af  

 lovforslagets bestemmelser, herunder om kort, hvor der på forhånd er betalt  

 for et antal bestemte ydelser, f.eks. 10 gange bilvask eller lignende, er  

 omfattet af lovforslaget.« Svar:
 Lovforslaget omfatter kort, hvor forudbetalingen på kortet må anses at  

 være »tilbagebetalingspligtige midler«.
Herved forstås for det første midler, hvor kortudstederen skal  

 opfylde sin forpligtelse ved at udbetale det forudbetalte beløb til  

 kortholderen eller til andre, som kortholderen har anvist.
Forslaget omfatter  

for det andet midler, hvor kortudstederen skal levere varer eller  

 tjenesteydelser, når det ikke senest på tidspunktet for indskuddet er  

 aftalt, hvilke konkrete varer eller tjenesteydelser der skal leveres.
Det vil derimod falde uden for begrebet tilbagebetalingspligtige midler,  

 hvis det senest på tidspunktet for indskuddet er aftalt, hvilke konkrete  

 varer eller tjenesteydelser betaligsmodtageren skal levere.
Trafikselskabers  

 klippekort og månedskort, telefonselskabers telefonkort, solariekort,  

 bilvaskekort, vaskerikort og kantinekort vil eksempelvis ikke være omfattet  

 af lovforslagets bestemmelser.
Herudover indeholder forslagets § 2, stk. 4, en bagatelgrænse for, hvilke  

 kort der er omfattet af forslagets bestemmelser.
Såfremt kortudsteder kun  

 sælger forudbetalte kort med et pålydende på 500 kr. eller mindre, og såfremt  

 det samlede pålydende beløb på de kort, som udstederen har i cirkulation, er  

 mindre end 1 mio. kr., vil kortene ikke være omfattet af forslagets  

 bestemmelser, selv om der skulle være tale om tilbagebetalingspligtige  

 midler.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til erhvervsministeren, som denne har besvaret skriftligt.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med det stillede  

 ændringsforslag.
Et mindretal (Enhedslistens medlem af udvalget) indstiller  

 lovforslaget til forkastelse, men kan stemme for det stillede  

 ændringsforslag.
Det er mindretallets opfattelse, at selv om den ekstra  

 udvalgsbehandling har fremkaldt en enkelt stramning af lovforslaget, er det  

 foreliggende lovforslag fortsat alt for liberalt i forhold til, hvem der  

 fremover kan udstede betalingsmidler i Danmark - og endog mere liberalt end  

 anbefalet af de europæiske centralbanker.
Mindretallet vil derfor stemme imod  

 lovforslaget, selv om mindretallet er tilhænger af en kontrollovgivning på  

 dette område.
 ÆndringsforslagAf erhvervsministeren, tiltrådt af udvalget:
 Til § 9 1) Ordene »kan herunder fastsætte nærmere regler  

 om« udgår, og i stedet indsættes: »skal herunder fastsætte nærmere  

 regler om«.
Bemærkninger Til nr. 1 Med ændringsforslaget præciseres, at Finanstilsynet skal  

 udfærdige regler om blandt andet midlernes placering.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
