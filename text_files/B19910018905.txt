I medfør af § 11, jf. § 1 og § 7 i lov om forhandling, udførsel og indførsel af æg og ægprodukter m.m., jf. lovbekendtgørelse nr. 833 af 15. december 1987 og efter bemyndigelse fra landbrugsministeren fastsættes:
 § 1.  Ethvert pakkeri, der er autoriseret til  

 kvalitetssortering af æg, skal betale en afgift på 1,95 øre pr. kg af den til  

 autorisationshaveren indgående mængde æg, dog mindst 50 kr. pr. måned.
 Stk. 2.  De i stk. 1 nævnte pakkerier, der er godkendt  

 til på store og små pakninger med æg i klasse A at angive en af de i artikel  

 11, stk. 1, i Kommissionsforordning nr. 1943/85 af 12. juli 1985 nævnte  

 opdrætsmetoder, skal ud over den i stk. 1 nævnte afgift betale en afgift på  

 1,30 øre pr. kg æg, der modtages i emballage mærket med opdrætsmetode.
 Stk. 3.  Ethvert pakkeri skal endvidere betale en afgift  

 på 435 kr. pr. år for hver producent, som af Veterinærdirektoratet er  

 godkendt til at levere æg i emballage mærket med opdrætsmetode.
 § 2.  Enhver virksomhed, autoriseret til tilvirkning  

 af ægprodukter, der kan være i flydende, koncentreret, tørret, krystaliseret,  

 frossen, dybfrossen eller koaguleret form, skal betale en afgift på 1,95 øre  

 pr. kg æg i skal og ægmasse, som anvendes til tilvirkning af nævnte  

 produkter, dog mindst 100,00 kr. pr. måned.
 § 3.  Afgifterne opkræves af Veterinærdirektoratet.
 Stk. 2.  Provenuet af afgifterne anvendes til dækning af  

 udgifterne ved kontrollen med de omhandlede produkter.
 § 4.  Denne bekendtgørelse træder i kraft den 1. april  

 1991.
 Stk. 2.  Samtidig ophæves Landbrugsministeriets  

 bekendtgørelse nr. 785 af 13. december 1989 om afgift af æg og ægmasse til  

 fremstilling af ægprodukter.
