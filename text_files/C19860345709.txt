Arbejdsformidlingskontorerne De statsanerkendte arbejdsløshedskasser I.
Generelle bemærkninger.
Et medlem, der er beskæftiget i et aktieselskab eller anpartsselskab, hvor  

 medlemmet selv og/eller ægtefællen er (med-) indehaver(e), vil ofte have en  

 direkte eller indirekte afgørende indflydelse på virskomhedens drift og på  

 sine egne ansættelsesforhold.
En sådan ansættelse kan derfor - uanset en  

 formel status som lønmodtager i selskabet - som hovedregel ikke betragtes som  

 lønarbejde i arbejdsløshedsforsikringslovens betydning.
Det forhold, at et medlem i skattemæssig henseende anses for lønmodtager,  

 medfører ikke i sig selv, at medlemmet også må anses for lønmodtager i  

 relation til arbejdsløshedsforsikringsloven.
Hensynene bag  

 indkomstskattereglerne er væsentligt forskellige fra de hensyn, der har  

 begrundet reglerne om medlemskab af en arbejdsløshedskasse.
 En aktie-/anpartshaver eller dennes ægtefælle, der ved personligt arbejde  

 som hovedbeskæftigelse deltager i driften af en selvstændig virksomhed,  

 etableret i selskabsform, og hvis indtægter ved virksomheden i væsentlig grad  

 skyldes pågældendes egen arbejdsindsats, anses for selvstændig  

 erhvervsdrivende.
Det er således en forudsætning for anvendelsen af cirkulæret, at medlemmet  

 er ansat i selskabet.
Det forhold, at medlemmet alene er kapitalindehaver i  

 et selskab, medfører ikke, at pågældende betragtes som selvstændig  

 erhvervsdrivende.
Ved ansættelse i et selskab, hvor ægtefællen helt eller delvis er  

 kapitalindehaver, anses medlemmet ofte for selvstændig erhvervsdrivende.
Der  

 henvises navnlig til cirkulærets afsnit II.2.B. Ægtefællens  

 kapitalindehavelse har ligeledes betydning ved vurderinger efter cirkulærets  

 afsnit III.
 Spørgsmålet om medlemmets status som lønmodtager/selvstændig  

 erhvervsdrivende skal dog altid bedømmes konkret i hvert enkelt  

 tilfælde.  Efter hidtidig praksis bør nedenstående lægges til grund ved  

 bedømmelsen.
II.
Mindst 50% af selskabskapitalen er koncentreret blandt nedenstående  

 personkreds.
1: Personkredsen omfatter: a.
Medlemmet. b.
Medlemmets ægtefælle. c.  

 Medlemmets børn. d.
Medlemmets søskende. e.
Medlemmets forældre. f.  

 Ægtefællens forældre. c - f betegnes i det følgende som »nærmeste  

 familie«.  2. Medlemmet bør som udgangspunkt anses for selvstændig  

 erhvervsdrivende, hvis selskabskapitalen er koncentreret som følger: A. a.  

 Medlemmet ejer selv mindst 50%. b.
Medlemmet ejer sammen med sin ægtefælle  

 mindst 50% c.
Medlemmet ejer sammen med sin ægtefælle og en eller flere fra  

 den »nærmeste familie« mindst 50%. d.
Medlemmet ejer sammen med en  

 eller flere fra den »nærmeste familie« mindst 50%. B. a.
Medlemmets  

 ægtefælle ejer mindst 50%. b.
Medlemmets ægtefælle ejer sammen med en eller  

 flere fra den »nærmeste familie« mindst 50%.
 Det forudsættes herved, at medlemmets og/eller ægtefællens kapitalandel  

 ikke er relativt uvæsentlig (normalt 5% eller mindre).
III.
Medlemmet og/eller ægtefællen er sammen med nærmeste familie indehaver(e) af mindre end 50% af selskabskapitalen.
 1. Hvis medlemmet og/eller ægtefællen er indehaver(e) af mindre end 50%  

 af selskabskapitalen, har det betydning, - om der er få eller mange  

 kapitalindehavere, - og hvorledes kapitalen er fordelt på indehaverne.
 I det følgende sondres imellem, om kapitalen i det væsentlige er fordelt  

 forholdsvis ligeligt mellem indehaverne (ligedeling), eller om  

 kapitalen i det væsentlige er fordelt mellem indehaverne med ulige andele  

(skævdeling).
 Som nævnt i de generelle bemærkninger må spørgsmålet om et medlems status  

 som selvstændig/lønmodtager bedømmes konkret i hvert enkelt tilfælde.
2. Praksis viser, at der specielt ved et større antal ligedelende  

 kapitalindehavere og ved skævdeling ofte opstår behov for at inddrage flere  

 konkrete omstændigher i bedømmelsen.  a.
Selskabskapitalen kan f.eks være  

 opdelt således, at der til nogle aktier/anparter knytter sig særlige  

 rettigheder, typisk vedrørende stemmeretten.
Ved bedømmelsen tages i givet  

 fald hensyn til, hvor mange stemmer - og dermed indflydelse - der faktisk er  

 knyttet til den enkeltes kapitalindehavelse.  b.
Tilsvarende kan den enkelte  

 kapitalindehaver have særlige rettigheder, typisk ved at pågældende er medlem  

 af selskabets bestyrelse og/eller direktion.  c.
Omvendt kan der være knyttet  

 forpligtelser til nogle aktier/anparter eller til nogle kapitalindehavere om  

 ved indehaverens fratrædelse at afhænde kapitalen til ansatte i selskabet.  

 Det således betingede medejerskab kan ses som et personalepolitisk middel til  

 at knytte f.eks. ledende funktionærer nærmere til selskabet, uden at det  

 dermed er hensigten at lade de pågældende få egentlig del i ledelsesretten.  

 Kapitalindehavelsen er primært forbundet med medlemmets ansættelse i  

 selskabet.
Forholdet optræder som personalepolitisk middel typisk ved  

 skævdeling og kan under hensyn til omstændighederne i øvrigt tale for at  

 anerkende denne kapitalindehaver som lønmodtager.
Begrænsninger i  

 aktiernes/anparternes omsættelighed eller pligt til at lade disse indløse  

 uden for tilfælde af selskabets opløsning er i øvrigt et almindeligt  

 forekommende fænomen ved familieselskaber og andre selskaber med personligt  

 samvirke (ligedeling), og det får i så tilfælde kun sjældent betydning.  d.  

 Endvidere kan det for bedømmelsen undertiden have betydning at danne sig et  

 helhedsindtryk af virksomhedens størrelse og organisation, herunder navnlig i  

 hvilket omfang selskabet har andre ansatte end kapitalindehaverne, og i givet  

 fald hvor i organisationen og på hvilke vilkår sådanne ansatte er placerede.
 3. Ad ligedeling.
Ved ligedeling må der som udgangspunkt foretages en vurdering af, om der  

 foreligger et personligt samvirke mellem kapitalindehaverne om selskabets  

 drift.
Det personlige samvirke skal være etableret som alternativ til et  

 interessentskab, (hvor den enkelte interessent altid er selvstændig  

 erhvervsdrivende). Det vil derfor være hensynet til eksempelvis den  

 begrænsede hæftelse, skattereglerne og/eller fælles administration, der har  

 været afgørende for samvirkets form.
 Ved et sådant personligt samvirke med op til og med 10 kapitalindehavere  

 vil der efter hidtidig praksis som hovedregel foreligge selvstændig  

 virksomhed.
 Ved flere end 10 kapitalindehavere bliver der derimod som ovenfor under  

 pkt. 2. nævnt oftere behov for at inddrage flere konkrete omstændigheder i  

 bedømmelse.
 På denne baggrund opstilles følgende retningslinier for ansatte  

 kapitalindehavere og ansatte ægtefæller til kapitalindehavere:
 kapitalindehavere: ses for selstændige erhvervsdri- vende.
 havere: personlige samvirke må de ansatte ofte anses for selvstændige  

 erhvervsdrivende, men de konkrete omstændigheder kan dog begrunde, at en  

 eller flere af de ansatte kapitalindehavere anerkendes som lønmodtager(e).
 vere og derover: lønmodtagere med dagpengeret efter de for lønmodtagere  

 gældende regler.
 Det ovenfor under afsnit II fastsatte begreb »nærmeste  

 familie« får normalt ikke selvstændig betydning ved ligedelende  

 kapitalindehavere, idet det personlige samvirke er afgørende for vurderingen.
4. Ad skævdeling Ved skævdeling må den ansatte hovedaktionær, uanset indehavelse af mindre  

 end 50% af selskabskapitalen, som hovedregel anses for selvstændig  

 erhvervsdrivende.
 Begrebet »hovedaktionær« kan dække over flere kapitalindehavere  

 med en forholdsvis ligelig fordeling af kapitalen.
 Hovedaktionæren vil normalt have særlige rettigheder (bestyrelsesmedlem,  

 direktion).
 I øvrigt er det ikke muligt at opstille rimeligt afgrænsede generelle  

 retningslinier for bedømmelsen af medlemmets status som  

 selvstændig/lønmodtager.
 Der må derfor i det enkelte tilfælde ske en vurdering under hensyntagen  

 til antallet af kapitalindehavere, herunder samspillet mellem kapitalens  

 fordeling, aktier/anparter eller kapitalindehavere med særlige rettigheder  

 eller forpligtelser og eventuelt virksomhedens størrelse og organisation,  

 jfr. ovenfor.
 I modsætning til ligedeling må det ved bedømmelsen her tillige indgå,  

 hvorvidt »nærmeste familie« er indehaver(e) af selskabskapital.
 IV.  Direktoratets cirkulære af 9. maj 1977(AF-cirkulære nr.  

 173/77, AK-cirkulære nr. 49/77) ophæves hermed.
 P.D.V.
