Brandrådet har over for justitsministeriet oplyst, at man i forbindelse  

 med jævnlige inspektioner er blevet opmærksom på, at der undertiden kan opstå  

 misforståelser for dem, der alarmerer via 0-0-0, hvis et sådant opkald  

 besvares af alarmeringscentralen med f.eks. »politiet i X-købing«.  

 Dette kan, navnlig når der alarmeres fra et område, der ligger langt fra  

 alarmeringscentralen, forlede folk til at tro, at de har ringet forkert,  

 således at de i stedet for at tilkalde brandvæsenet via 0-0-0 forsøger at  

 ringe til den lokale brandstation på dennes almindelige telefonnummer.
Denne  

 fremgangsmåde er uhensigtsmæssig og tager ofte længere tid, ligesom den i  

 mange tilfælde ikke kan anvendes, da et stort antal af landets brandstationer  

 er ubemandede.
 Justitsministeriet skal på denne baggrund henstille til  

 alarmeringscentralerne, at man er opmærksom på problemet.
 P.M.V.
 E.B.
Fr.
Chr.
Schydt (Til samtlige politimestre (politidirektøren i København) og til  

 Københavns brandvæsen, brandchefen).
