Fremsat den 10. november 2000 af  

 arbejdsministeren (Ove Hygum) Forslag til Lov om ændring af lov om bestyrelse for  

 Arbejdsmarkedets UddannelsesFinansiering og om efteruddannelsesudvalg (Bortfald af deltagerbetaling på voksen- og  

 efteruddannelse indenfor social- og sundhedsuddannelserne og på  

 PGU-merituddannelsen) § 1 I lov nr. 403 af 31. maj 2000 om bestyrelse for Arbejdsmarkedets  

 UddannelsesFinansiering og om efteruddannelsesudvalg foretages  

 følgende ændringer:
 1. I § 4, stk. 1, nr. 1, ændres »nr. 2, 3 og  

 5« til: »nr. 2, 3, 5, 7 og 8« og »nr. 4, 6, 7 og  

 8« til: »nr. 4 og 6,«.
 2. I § 4, stk. 2, indsættes efter  

 »2.854.000.000 kr.« : »med tillæg af 29 mill. kr.«.
 3. I § 16, stk. 7, ændres »nr. 4, 6, 7 og 8«  

 til: »nr. 4 og 6,«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Ændringerne i lov om bestyrelse for Arbejdsmarkedets  

 UddannelsesFinansiering og om efteruddannelsesudvalg er opfølgning  

 på finanslovsaftalerne for år 2001 mellem regeringen  

 (Socialdemokratiet og Det Radikale Venstre), Socialistisk Folkeparti,  

 Enhedslisten og Centrum Demokraterne om bortfald af deltagerbetaling på  

 enkeltfag på social- og sundhedsuddannelserne og deltidsuddannelser ved  

 social- og sundhedsuddannelserne efter lov om åben uddannelse og  

 enkeltfag herfra samt på merituddannelsen på pædagogisk  

 grunduddannelse (PGU-merit) efter lov om åben uddannelse.
 Formålet er at fjerne barrierer for, at personer med  

 de korteste uddannelser deltager i voksen- og efteruddannelse og at give  

 disse personer adgang til at deltage i kompetencegivende voksenuddannelse  

 uanset økonomisk formåen.
Uddannelserne er omfattet af finansieringen efter lov om  

 bestyrelse for Arbejdsmarkedets UddannelsesFinansiering.
Merudgiften  

 anslås til 29 mill. kr., og det statslige indskud forhøjes  

 dermed fra 2.854.000.000 kr. til 2.883.000.000 kr.
Administrative og økonomiske konsekvenser Forslaget indebærer en statslig merudgift på i  

 alt 29 mill. kr., heraf skønnes 18 mill. kr. at vedrøre  

 bortfaldet af deltagerbetalingen på social- og sundhedsuddannelserne og  

 11 mill. kr. at vedrøre bortfaldet af deltagerbetalingen på  

 PGU-merit.
De statslige merudgifter er skønnet med udgangspunkt i en  

 opgørelse over størrelsen af deltagerbetalingen på de  

 pågældende uddannelser i 1999 og 2000. Lovforslaget  

 medfører mindreudgifter for kommuner og amtskommuner i det omfang,  

 arbejdsgiverne i dag finansierer deltagerbetalingen for den enkelte elev.
 Forslaget skønnes i øvrigt ikke at have  

 nævneværdige administrative konsekvenser for stat, amtskommuner  

 og kommuner.
Administrative og økonomiske konsekvenser for  

 erhvervslivet Lovforslaget skønnes ikke at have administrative og  

 økonomiske konsekvenser for erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af  

 lovforslaget Positive konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

 amtskommuner - 29 mill. kr.
Administrative konsekvenser for stat, kommuner og  

 amtskommuner Lovforslaget medfører mindreudgifter for kommuner og  

 amtskommuner i det omfang, arbejdsgiverne i dag finansierer  

 deltagerbetalingen for den enkelte elev - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Ændringen indebærer, at der ikke længere  

 skal betales deltagerbetaling på enkeltfag på social- og  

 sundhedsuddannelserne og deltidsuddannelser ved social- og  

 sundhedsuddannelserne efter lov om åben uddannelse og enkeltfag herfra  

 samt på merituddannelsen på pædagogisk grunduddannelse  

 (PGU-merit) efter lov om åben uddannelse.
Til nr. 2 Statens indskud til voksen- og efteruddannelse efter loven  

 forhøjes med 29 mill. kr.
Til nr. 3 Der er tale om en konsekvensrettelse vedrørende  

 AUF-bestyrelsens mulighed for at indstille om bortfald af deltagerbetaling.
Bilag Lovforslaget sammenholdt med gældende lov Gældende formulering Lovforslaget § 4. Staten yder tilskud til finansiering af den  

 erhvervsrettede voksen- og efteruddannelse gennem:
 § 4. Staten yder tilskud til finansiering af den  

 erhvervsrettede voksen- og efteruddannelse gennem:
 1)	Dækning af udgifter ved gennemførelse af uddannelser,  

 der er formelt kompetencegivende, jf. § 3, stk. 1, nr. 2, 3 og 5,  

 og § 3, stk. 2, nr. 1. Til uddannelser efter § 3, stk. 1,  

 nr. 4, 6, 7 og 8, yder staten delvis dækning.
 1)	Dækning af udgifter ved gennemførelse af uddannelser,  

 der er formelt kompetencegivende, jf. § 3, stk.1, nr. 2, 3, 5, 7 og 8 og  

 § 3, stk. 2, nr. 1. Til uddannelser efter § 3, stk. 1,  

 nr. 4 og 6, yder staten delvis dækning.
 Stk. 2. Staten indskyder årligt 2.854.000.000 kr. til  

 finansiering af udgifter til de i stk.1 nævnte formål.
 Stk. 2. Staten indskyder årligt 2.854.000.000 kr. med  

 tillæg af 29 mill. kr. til finansiering af udgiften til de i  

 stk. 1 nævnte formål.
 § 16.
 § 16.
 Stk. 7. Bestyrelsen kan indstille til undervisningsministeren,  

 at deltagerbetaling på uddannelser efter § 3, stk.1, nr. 4, 6, 7  

 og 8, bortfalder.
 Stk. 7. Bestyrelsen kan indstille til undervisningsministeren,  

 at deltagerbetaling på uddannelser efter § 3, stk. 1, nr. 4  

 og 6, bortfalder.
