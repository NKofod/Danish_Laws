 Ved kgl. resolution af 9. juni 1958 har Danmark ratificeret ovennævnte  

 overenskomst, hvis tekst lyder som følger:
 Europæisk konvention om ligestilling af studieperioder ved universiteter.
Undertegnede regeringer, der er medlemmer af Det europæiske Råd, er Under hensyn til den i Paris den 11. december 1953 undertegnede europæiske  

 konvention om ligestilling af eksaminer, der giver adgang til universiteter; Under hensyn til den i Paris den 19. december 1954 undertegnede europæiske  

 kulturkonvention; I betragtning af, at det ville betyde et vigtigt bidrag til europæisk  

 forståelse, såfremt et større antal studerende, herunder studerende med  

 moderne sprog som fag, kunne tilbringe en studieperiode i udlandet, og  

 såfremt de af sådanne studerende i studieperioden beståede eksaminer og  

 gennemgåede kurser kunne anerkendes af de pågældende studerendes egne  

 universiteter; I betragtning af, at anerkendelsen af studieperioder i udlandet ville  

 bidrage til løsningen af det problem, der er opstået ved mangelen på højt  

 kvalificerede videnskabsmænd, blevet enige om følgende:
 Artikel 1.
1. Ved anvendelsen af nærværende konvention inddeles  

 de kontraherende parter i kategorier, alt efter om den kompetente myndighed i  

 det pågældende landområde i sager vedrørende ligestilling af eksaminer er Enhver kontraherende part skal underrette Det europæiske Råds  

 generalsekretær om, hvilken myndighed der indenfor dens eget landsområde er  

 kompetent til at behandle sager vedrørende ligestilling af eksaminer.
 2. Ved betegnelsen »universiteter« skal  

 forstås:
 Artikel 2.
 1. Kontraherende parter omfattet af kategori (a)  

 artikel 1, stk. 1, skal anerkende en studieperiode, som en studerende med  

 moderne sprog som fag har tilbragt ved et universitet i et andet af Det  

 europæiske Råds medlemslande, som ligestillet med en tilsvarende  

 studieperiode ved den studerendes eget universitet under forudsætning af, at  

 det førstnævnte universitets myndigheder har udstedt et bevis til den  

 pågældende studerende for, at han har fuldendt studieperioden til  

 myndighedernes tilfredshed.
 2. Bestemmelse om varigheden af den i foregående  

 stykke omhandlede studieperiode skal træffes af den pågældende parts  

 kontraherende kompetente myndigheder.
 Artikel 3.
 Kontraherende parter omfattet af kategori (a) i artikel 1, stk. 1, skal  

 overveje foranstaltninger til anerkendelse af en studieperiode, som  

 studerende med andre fag end moderne sprog og i særdeleshed studerende inden  

 for de teoretiske og praktiske naturvidenskaber har tilbragt ved et  

 universitet i et andet af Det europæiske Råds medlemslande.
 Artikel 4.
 Kontraherende parter omfattet af kategori (a) i artikel 1, stk. 1, skal  

 ved ensidede eller tosidede arrangementer søge at bestemme, under hvilke  

 betingelser en eksamen, der er bestået, eller et kursus, der er gennemgået af  

 en studerende i en studieperiode ved et universitet i et andet af Det  

 europæiske Råds medlemslande, kan anses som ligestillet med en tilsvarende af  

 en studerende ved et universitet i hans eget land bestået eksamen eller et  

 der gennemgået kursus.
 Artikel 5.
 Kontraherende parter omfattet af kategori (b) i artikel 1, stk. 1, skal  

 fremsende nærværende konventions tekst til myndighederne ved de  

 universiteter, der er beliggende inden for deres landområder, og skal  

 tilskynde velvillig overvejelse og anvendelse af de principper, der har  

 fundet udtryk i artikel 2, 3 og 4.
 Artikel 6.
 Kontraherende parter omfattet af kategori (c) i artikel 1, stk. 1, skal  

 bringe bestemmelserne i artikel 2, 3 og 4 i anvendelse på de universiteter,  

 for hvis vedkommende staten er den kompetente myndighed i henseende til de i  

 konventionen omhandlede forhold og bringe bestemmelserne i artikel 5 i  

 anvendelse på universiteter, der selv har bestemmelsesret på dette område.
 Artikel 7.
 Enhver kontraherende part skal inden 1 år efter nærværende konventions  

 ikrafttræden tilstille Det europæiske Råds generalsekretær en skriftlig  

 redegørelse for de foranstaltninger, der er truffet til gennemførelse af  

 artikel 2, 3, 4, 5, og 6.
 Artikel 8.
 Det europæiske Råds generalsekretær skal gøre de øvrige kontraherende  

 parter bekendt med de oplysninger, som i medfør af foranstående artikel 7 er  

 modtaget fra enhver af de kontraherende parter, og skal holde  

 ministerudvalget underrettet om de fremskridt, der er gjort ved konventionens  

 anvendelse.
 Artikel 9.
1. Nærværende konvention står åben for undertegnelse  

 for Det europæiske Råds medlemmer.
Den skal ratificeres.  

 Ratifikationsinstrumenterne skal deponeres hos Det europæiske Råds  

 generalsekretær.
 2. Konventionen træder i kraft, så snart tre  

 ratifikationsinstrumenter er deponeret.
 3. Konventionen skal træde i kraft på dagen for  

 ratifikationsinstrumentets deponering for enhver regering, der har  

 undertegnet konventionen, og som ratificerer efter dens ikrafttrædelse.
 4. Det europæiske Råds generalsekretær skal underrette  

 alle Det europæiske Råds medlemmer om konventionens ikrafttræden, om navnene  

 på de kontraherende parter, som har ratificeret konventionen, og om  

 deponeringen af ethvert ratifikationsinstrument, der måtte finde sted  

 sidenhen.
 5. Enhver kontraherende part kan angive de  

 landområder, for hvilke konventionens bestemmelser skal gælde, ved at  

 fremsende en erklæring herom til Det europæiske Råds generalsekretær, som  

 skal videregive dens indhold til de øvrige kontraherende parter.
 Artikel 10.
Det europæiske Råds ministerudvalg kan indbyde enhver stat, som ikke er  

 medlem af rådet, til at tiltræde nærværende konvention.
Enhver stat, som har  

 modtaget en sådan indbydelse, kan tiltræde konventionen ved at deponere sit  

 tiltrædelsesinstrument hos rådets generalsekretær, som skal gøre alle de  

 øvrige kontraherende parter bekendt hermed.
Enhver tiltrædende stat skal  

 betragtes som medlemsland af Det europæiske Råd, for så vidt angår nærværende  

 konventions formål.
For enhver tiltrædende stat skal konventionen træde i  

 kraft på dagen for tiltrædelsesinstrumentets deponering.
 Til bekræftelse heraf har de nedenstående, som er behørigt befuldmægtiget  

 dertil af deres respektive regeringer, undertegnet nærværende konvention.
Udfærdiget i Paris den 15. december 1956 på engelsk og fransk, således at  

 begge tekster har samme gyldighed, i et enkelt eksemplar, som skal forblive  

 deponeret i Det europæiske Råds arkiv.
Generalsekretæren skal tilstille  

 enhver regering, som har undertegnet eller tiltrådt konventionen, bekræftede  

 genparter.
---------------- For Republiken Østrigs regering: E.
Ludwig.
For Kongeriget Belgiens regering: P.
H.
Spaak.
 For Kongeriget Danmarks regering: Ernst Christiansen.
For Den franske Republiks regering: M.
Faure.
 For Forbundsrepubliken Tysklands regering: Hallstein.
For Republiken Islands regering: Gudm.
I.
Gudmundsson.
For Irlands regering: William P.
Fay.
For Republiken Italiens regering: G.
Martino.
 For Storhertugdømmet Luxembourgs regering: Bech.
For Kongeriget Nederlandenes regering: J.
Luns.
 For Kongeriget Norges regering: Haakon Nord.
For Kongeriget Sveriges regering: R.
Kumlin.
For Republiken Tyrkiets regering: M.
Borovali.
 For Det forenede Kongerige Storbritannien og Nordirlands regering:
W.
D.
Ormsby Gore.
 Ved undertegnelsen af konventionen har den belgiske regering taget  

 følgende forbehold:
Kongeriget Belgiens regering vil underskrive konventionen med forbehold af  

 bestemmelserne i loven af 2. juli 1956, der fastsætter, at den ligestilling,  

 der kan indrømmes for studieperioder tilbragt i udlandet, skal afgøres af  

 kommissioner.
Den belgiske regering vil imidlertid anbefale disse  

 kommissioner at følge konventionens bestemmelser i så vid udstrækning som  

 muligt.
 Foruden af Danmark er konventionen ratificeret af Frankrig, Irland,  

 Italien, Norge, Storbritannien og Østrig.
 Storbritannien har notificeret, at konventionens gyldighed er udvidet til  

 at omfatte Føderationen Rhodesia og Nyasaland.
 For Danmarks vedkommende er konventionen i medfør af artikel 9, stk. 3,  

 trådt i kraft den 23. juni 1958.
 Udenrigsministeriet, den 31. oktober  

 1958.
J.
O.
Krag.
