Betænkning afgivet af Transportudvalget den 19. maj 2015 Betænkning over Forslag til lov om ændring af lov om godskørsel og lov om buskørsel (Ansatte chauffører, ophævelse af chaufførudlånsordningen, aflønning af chaufførvikarer, udvidet anvendelse af Overenskomstnævnet, ændring af domstolsprøvelse i visse sager) [af transportministeren (Magnus Heunicke)]:
1. Ændringsforslag Transportministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 25. marts 2015 og var til 1. behandling den 16. april 2015. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i høring.
Den 1. april 2015 sendte transportministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra ALT  Arbejdsgiverforeningen for Transport og Logistik og DI Transport samt Danske Busvognmænd og ITD  Brancheorganisationen for den danske vejtransport.
 Transportministeren har over for udvalget kommenteret de skriftlige henvendelser til udvalget.
Deputationer Endvidere har ALT  Arbejdsgiverforeningen for Transport og Logistik og DI Transport samt Danske Busvognmænd og ITD  Brancheorganisationen for den danske vejtransport mundtligt over for udvalget redegjort for deres holdning til lovforslaget.
Samråd Udvalget har stillet 2 spørgsmål til transportministeren til mundtlig besvarelse, som denne har besvaret i et lukket samråd med udvalget den 12. maj 2015.
 Transportministeren har efterfølgende sendt udvalget det talepapir, der dannede grundlag for ministerens besvarelse af spørgsmålene.
Spørgsmål Udvalget har stillet 23 spørgsmål til transportministeren til skriftlig besvarelse, som denne har besvaret.
3. Udtalelse fra transportministeren Transportministeren har tilkendegivet, at han  i forlængelse af samrådsspørgsmål A og B om udlånsordningen  sammen med branchen vil se på, hvordan chaufførvikarordningen kan gøres så lempelig som mulig uden at forringe mulighederne for at kontrollere at kravene til løn- og arbejdsvilkår i lovgivningen overholdes.
Branchen er indkaldt til møde med henblik på drøftelse heraf den 28. maj 2015.
 Det er i den forbindelse transportministerens intention, at det skal være så nemt som muligt at blive chaufførvikarvirksomhed, og transportministeren vil lytte nøje til branchen for at finde en løsning, der fungerer for dem.
 Det er ikke på nuværende tidspunkt muligt at fastslå, hvad løsningen bliver, da dette kræver en nærmere juridisk gennemgang af EU-retten.
4. Indstillinger og politiske bemærkninger Et flertal i udvalget (S, DF, RV, SF og EL) indstiller lovforslaget til vedtagelse med de stilledes ændringsforslag.
Dansk Folkepartis medlemmer af udvalget støtter intentionerne bag forslaget  og vil stemme for forslaget.
Det er primært, fordi DF gerne vil gøre op med social dumping, hvor østeuropæiske chauffører kører rundt i Danmark til lave lønninger og dermed skaber unfair konkurrence.
DF har store betænkeligheder ved nogle af elementerne i forslaget  dels det store beløb, der skal stilles som sikkerhed ved etablering af et vikarbureau, dels muligheden for at etablere vikarbureauer i f.eks.
Polen eller Rumænien.
Der vil desuden blive øget bureaukrati i danske virksomheder.
Dansk Folkeparti havde gerne set, at busbranchen var blevet holdt ude af denne lov, da det vil ramme busvirksomhederne helt urimeligt, men det ville Transportministeriet ikke medvirke til.
Der er ingen eksempler på, at der i busbranchen har været udøvet social dumping, og derfor er det helt uforståeligt, at branchen omfattes af lovforslaget.
Transportministeriet har ikke spurgt om lovligheden af den nuværende ordning i forhold til EU-lovgivningen.
DF støtter kampen mod social dumping, men mener samtidig, at lovforslaget bærer præg af ikke at være ordentligt gennemarbejdet, og at der har været en utilstrækkelig dialog med branchen.
Et mindretal i udvalget (V og KF) vil redegøre for deres indstilling ved 2. behandling.
Mindretallet vil stemme for de stilledes ændringsforslag.
Et andet mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de stilledes ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til § 1 Af transportministeren, tiltrådt af udvalget:
 1) Før nr. 1 indsættes som nyt nummer:
»01. I § 3, stk. 4, nr. 2, litra b, ændres »§ 12, stk. 1, nr. 1, litra a-h« til: »§ 12, stk. 1, nr. 1, litra a-i«.« [Konsekvensrettelse som følge af det foreslåede § 1, nr. 6] Til § 2 2) Efter nr. 3 indsættes som nyt nummer:
»01. I § 12, stk. 4, nr. 2, litra b, ændres »§ 14, stk. 1, nr. 1, litra a-g« til: »§ 14, stk. 1, nr. 1, litra a-h«.« [Konsekvensrettelse som følge af det foreslåede § 2, nr. 4] Bemærkninger Til nr. 1 og 2 De foreslåede ændringer er konsekvensændringer af de under § 1, nr. 6, og § 2, nr. 4, foreslåede ændringer.
Jens Joel (S) Karin Gaardsted (S) Rasmus Horn Langhoff (S) fmd.
Mette Reissmann (S) Orla Hav (S) Rasmus Prehn (S) Anne Sina (S) Andreas Steenberg (RV) Ida Auken (RV) Lone Loklindt (RV) Anne Baastrup (SF) Anette Vilhelmsen (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Jane Heitmann (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Mette Hjermind Dencker (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
