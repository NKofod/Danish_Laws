PROTOKOLLAT I tilslutning til afsnit I, pkt. 8, i protokollat af 11.maj 1978  

 vedrørende overenskomsterne af 1. april 1977 mellem finansministeriet m.fl.  

 på den ene side og foreninger under Akademikernes Centralorganisation på den  

 anden side er der efter stedfunden forhandling mellem  

 undervisningsministeriet, finansministeriet og Akademikernes  

 Centralorganisation opnået enighed om fastsættelse af nedenstående  

 bestemmelser for videnskabeligt personale, der 1. aflønnes af forskningsrådsmidler, 2. a. i forbindelse hermed er knyttet til en under  

 undervisningsministeriet hørende statsinstitution eller tilskudsberettiget  

 institution, for hvilken de mellem finansministeriet og foreninger under  

 Akademikernes Centralorganisation indgåede overenskomster er gældende, eller b. ikke er knyttet til nogen offentlig eller privat institution eller  

 virksomhed og 3. i øvrigt opfylder betingelserne for ansættelse på  

 overenskomstvilkår.
 § 1.  Bestemmelserne i de respektive overenskomster om  

 lønskala, arbejdstid, dyrtidsregulering, taktregulering, pension, udbetaling  

 af løn og indbetaling af pensionsbidrag, opsigelsesvarsel, løn under sygdom,  

 militærtjeneste m.v., fravær fra tjeneste under svangerskab og fødsel, ferie  

 m.v. samt diskretionspligt finder tilsvarende anvendelse, jfr. dog for så  

 vidt angår opsigelsesvarsel § 2, stk. 2.
 Stk. 2.  Der kan optages forhandling med vedkommende  

 organisation om ydelse af tillæg til den faste løn.
Stk. 3.  Ancienniteten regnes normalt efter  

 kandidatalder, hvorved forstås det antal år, den pågældende efter bestået eksamen har været beskæftiget med arbejde, betinget af den pågældendes  

 uddannelse, i eller uden for statens tjeneste, herunder eventuel  

 værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
 Ved anciennitetsberegningen medregnes forudgående virksomhed med mindst 20  

 ugentlige timer fuldtud og virksomhed med lavere beskæftigelsesgrad  

 forholdsmæssigt i overensstemmelse med de almindelige retningslinier for  

 overenskomstansatte.
Tildeling af stipendium og ansættelse med aflønning af  

 forskningsrådsmidler sker normalt for en periode (aflønningsperiode) svarende  

 til den, der er fastsat for forskningsprojektet eller for den del af  

 projektet, i hvilken den pågældende medarbejder skal medvirke.
Såfremt  

 meddrbejderen ved en fortsættelse af bevillingen til forskningsprojektet  

 stadig skal være tilknyttet dette, skal det tilstræbes, at en ny  

 aflønningsperiode følger i umiddelbar forlængelse af den forudgående.
 Stk. 2.  Medarbejderne fratræder uden særlig opsigelse  

 ved udløbet af aflønningsperioden, herunder en eventuelt forlænget  

 aflønningsperiode.
 Stk. 3.  Ved opsigelse af aflønningsforholdet til ophør  

 inden udløbet af den fastsatte periode indgår eventuelle forudgående perioder  

 med aflønning af forskningsrådsmidler i den tid, der danner grundlag for  

 beregningen af opsigelsesvarslet.
Stk. 4.  Enhver opsigelse i henhold til stk. 3 skal  

 meddeles skriftligt til såvel medarbejderen som organisationen.
Denne  

 meddelelse skal indeholde begrundelse for opsigelsen.
Skønner organisationen,  

 at opsigelsen ikke kan anses for rimeligt begrundet i den pågældendes eller  

 forskningsrådets eller vedkommende institutions forhold, kan den inden for en  

 frist af 1 måned efter opsigelsen kræve spørgsmålet optaget til forhandling.
 § 3.  Der tilkommer medarbejderne fridage efter de for  

 tjenestemænd gældende regler.
 Stk. 2.  Der kan af forskningsrådet eller med dettes  

 tilslutning gives medarbejdere adgang til ekstraordinær tjenestefrihed uden  

 løn.
Tjenestefrihed kan gives indenfor de for overenskomstansatte fastsatte  

 rammer.
Den pågældende er ved tjenestefrihedens ophør - og inden for den  

 fastsatte aflønningsperiode-berettiget til på ny at oppebære løn.
 Stk. 3.  Såfremt det dokumenteres, at  

 adoptionsmyndigheder stiller krav om, at en medarbejder i forbindelse med  

 adoption skal være ude af erhverv, kan der ydes tjenestefrihed uden løn i  

 indtil 3 måneder.
 § 4.  Nærværende protokollat har virkning for  

 fremtidige tildelinger af løn af forskningsrådsmidler og forlængelse af  

 bestående aflønningsforhold.
 Stk. 2.  Protokollatet finder ikke anvendelse for  

 udenlandske gæsteforskere, rejseunderstøttelse, der gives til studier i  

 udlandet, eventuel aflønning med timeløn eller aflønning af vikarer for  

 medarbejdere i anden stilling.
 § 5.  Protokollatet kan af hver af parterne opsiges  

 til udløbet af en overenskomstperiode efter de for opsigelse af  

 overenskomsterne gældende regler.
 København, den 6. maj 1981.
