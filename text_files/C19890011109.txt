§ 1.  Isbrydningsrådet bistår Søfartsstyrelsen med  

 hensyn til isbrydnings- og ismeldingstjenestens bedst mulige gennemførelse .
 Stk. 2.  Rådet fremfører overfor Søfartsstyrelsen de  

 forslag og synspunkter, som rådet ønsker taget i betragtning med hensyn til  

 tjenestens organisation og udførelse, tilvejebringelse af isbrydermateriel  

 fra ind- og udland og samarbejde angående den bedst mulige nyttevirkning af  

 det gennem rådet repræsenterede materiel, opretholdelse af forbindelsen  

 mellem landsdelene og af den for landets økonomi nødvendige ind- og udførsel  

 samt med hensyn til alle forhold i øvrigt vedrørende sejladsens sikring og  

 betryggelse under isforhold.
 § 2.  Isbrydningsrådet består af 12 medlemmer, der  

 udpeges af nedennævnte myndigheder og organisationer:
 Stk. 2.  Søfartsstyrelsens repræsentant fungerer som  

 rådets formand.
 Stk. 3.  Søfartsstyrelsen stiller sekretær til rådighed.
 § 3.  For hvert medlem udpeges der af vedkommende  

 myndighed eller organisation en stedfortræder som, når vedkommende medlem har  

 forfald, deltager i møderne i stedet for det forhindrede medlem.
§ 4.  Isbrydningsrådet holder møde henimod hvert års  

 slutning.
På dette møde modtager rådet fra lederen af Statens Istjeneste  

 beretning om og drøfter med denne de med hensyn til istjenestens beredskab  

 påtænkte foranstaltninger.
 Stk. 2.  I øvrigt afholder isbrydningsrådet møde, så  

 snart forholdene peger i retning af, at spørgsmålet om isbrydernes klargøring  

 og udsendelse kan blive aktuelt, og efter udsendelsen så ofte forholdene  

 giver anledning dertil.
§ 5.  Formanden tilrettelægger rådets arbejde og leder  

 forhandlingerne på rådets møder.
Tid og sted for disse fastsættes af  

 formanden, der foranlediger medlemmerne og lederen af Statens Istjeneste  

 indvarslet til møderne.
Møde indkaldes, for så vidt 2 af rådets medlemmer  

 eller lederen af Statens Istjeneste ønsker dette og herom retter henvendelse  

 til formanden.
 Stk. 2.  Formanden påser, at de rådet forelagte sager  

 fremmes med tilbørlig hurtighed.
 § 6.  Lederen af Statens Istjeneste - eller dennes  

 stedfortræder - deltager i isbrydningsrådets møder og er berettiget til at  

 deltage i forhandlingerne.
 Stk. 2.  Endvidere kan rådet beslutte, at særlige  

 sagkyndige eller repræsentanter for særligt interesserede kan deltage i  

 enkelte af rådets møder.
 § 7.  Indenfor rådet nedsættes et forretningsudvalg.
 Stk. 2.  Rådets formand fører forsædet i  

 forretningsudvalget.
Stk. 3.  Forretningsudvalget består i øvrigt af det af  

 Forsvarsministeriet, Københavns Havnebestyrelse, DFDS A/S og Danske  

 Statsbaner udpegede medlem samt af et af de af Danmarks Rederiforening og et  

 af de af Sammenslutningen af danske Havne udpegede medlemmer.
I tilfælde af  

 et medlems forfald kan den for den pågældende udpegede stedfortræder - for  

 Danmarks Rederiforenings og Sammenslutningen af danske Havnes vedkommende  

 eventuelt det andet medlem - deltage i forretningsudvalgets møder.
 Stk. 4.  Lederen af Statens Istjeneste - eller dennes  

 stedfortræder - deltager i forretningsudvalgets møder.
§ 8.  Forretningsudvalget samles under iskampagner til  

 regelmæssige møder med lederen af Statens Istjeneste, så længe forholdene gør  

 dette påkrævet.
Forretningsudvalget varetager også under iskampagnerne rådets  

 løbende forretninger og drøfter herunder navnlig med lederen af Statens  

 Istjeneste spørgsmål om isbrydernes oplægning og reparation m.v., deres  

 bemanding samt i det hele alle forberedende skridt med henblik på eventuelt  

 kommende iskampagner.
 Stk. 2.  På hvert møde, der afholdes i isbrydningsrådet,  

 afgives beretning om forretningsudvalgets virksomhed siden rådets sidste  

 møde.
§ 9.  Tid og sted for forretningsudvalgets møder  

 fastsættes af formanden, ved hvis foranstaltning møderne indkaldes.
Møde  

 indkaldes, for så vidt et af forretningsudvalgets medlemmer eller lederen af  

 Statens Istjeneste ønsker dette og herom retter henvendelse til formanden.
§ 10.  For at beslutning kan træffes af rådet eller  

 forretningsudvalget, skal formanden og mindst henholdsvis 3 og 2 medlemmer  

 (resp. stedfortrædere) være til stede.
Hvert medlem har een stemme.
I  

 tilfælde af stemmelighed er formandens stemme afgørende.
Eventuelle mindretal  

 såvel som lederen af Statens Istjeneste kan begære deres bemærkninger  

 vedføjet flertallets indstillinger eller udtalelser og disse derefter snarest  

 forelagt for Søfartsstyrelsen.
 § 11.  Der føres referat over rådets forhandlinger og  

 forretningsudvalgets beslutninger, og genpart tilstilles hvert enkelt medlem.
 Stk. 2.  Formanden drager omsorg for de eventuelt  

 fornødne skriftlige udfærdigelser i anledning af rådets og  

 forretningsudvalgets beslutninger i overensstemmelse med de skete vedtagelser  

 og underskriver på rådets og forretningsudvalgets vegne ekspeditionerne.
 § 12.  Rådets medlemmer og stedfortrædere, sekretæren  

 samt de særlige sagkyndige eller repræsentanter for særligt interesserede,  

 der måtte have deltaget i rådets eller forretningsudvalgets møder, er  

 forpligtet til over for alle uvedkommende at bevare tavshed med hensyn til de  

 forhold, der kommer til deres kundskab under rådets forhandlinger, derunder  

 såvel angående de afgivne indstillinger som angående stemmeafgivningen.
 § 13.  Cirkulæret træder i kraft den 1. september 1989  

 og træder i stedet for Forretningsorden for Isbrydningsrådet af 3. december  

 1982.
