Fremsat den 3. marts 2006 af Jytte Wittrock (S),  

 Johs.
Poulsen (RV),  

 Steen Gade (SF) og Per Clausen (EL) Forslag til folketingsbeslutning om  

 udvidelse af pant- og retursystemet til også at omfatte  

  

 kildevandsflasker af plast Folketinget opfordrer regeringen til at fremsætte lovforslag med  

 henblik på at udvide det nuværende pant- og retursystem til også at omfatte  

 kildevandsflasker af plast.
Bemærkninger til forslaget Baggrunden for beslutningsforslaget er et stigende forbrug af  

 engangsemballager hovedsaglig til kildevand.
Undersøgelser foretaget af  

 Institut for Miljøvurdering viser, at affaldsmængden fra engangsemballage til  

 drikkevarer allerede i 2001 udgjorde 9.300 t.
Nye undersøgelser fra  

 Miljøstyrelsen viser et stigende forbrug og ressourcespild på området.
I  

 flere  

 af vores nabolande  blandt andet Sverige  har man allerede  

 indført pant for  

 én bestemt type emballage, nemlig kildevandsflasken i plastik.
Det stigende forbrug og ressourcespild medfører et miljømæssigt  

 problem med tomme flasker henkastet på gaderne og i naturen.
Ud over dette  

 miljømæssige problem er der markante udgifter forbundet med indsamling og  

 transport af engangsemballage.
Problemet kan ikke blot løses ved at opstille  

 flere skraldespande eller hælde vandet på karton.
Der er behov for handling  

 nu.  

 Derfor foreslår forslagsstillerne, at der indføres en pant på  

 kildevandsflasker.
En indførelse af pant på kildevandsflasker vil utvivlsomt øge  

 forbrugerens incitament til at aflevere emballagen på det rette sted.
Det  

 nuværende retursystem har bevist, at der i befolkningen er stor velvilje til  

 at  

 anvende retursystemet og derved undgå miljømæssige problemer.
En udvidelse af  

 retursystemet til også at omfatte pant på kildevandsflasker stiller ikke  

 yderlige krav til forbrugeren.
Tværtimod gør forslaget det nemmere for  

 forbrugeren, idet denne nu kan aflevere alle sine flasker det samme sted.  

 Forbrugeren kender retursystemet og benytter sig af det.
Der er således ikke  

 grund til at antage, at det modsatte skulle gøre sig gældende ved at lade  

 kildevandsflasker være omfattet af retursystemet.
Tilskyndelsen til ikke at henkaste tom engangsemballage  

 mindskes afgørende, hvis der er pant på emballagen.
Det har den nuværende  

 returordning tydeligt vist.
Derfor virker det uhensigtsmæssigt, at  

 forbrugeren  

 ikke kan aflevere plastflasker samtidig med glasflasker.
Det virker særlig  

 uhensigtsmæssigt, når Dansk Retursystem allerede har meldt ud, at man er klar  

 til at modtage plastikflaskerne under anvendelse af det nuværende system.
Der  

 er således ikke væsentlige omkostninger forbundet med indførelsen af pant på  

 plastikflasker under det nuværende system.
Initiativet til at udvide det nuværende pant- og retursystem  

 til også at omfatte pant på kildevandsflasker af plast er blevet positivt  

 modtaget  

 både af HTS  Handel, Transport og Serviceerhvervene, Plastindustrien i  

 Danmark  

 og Bryggeriforeningen.
De er alle enige om, at fordelene ved at indføre pant  

 på  

 kildevandsflasker overgår de besværligheder, det eventuelt vil medføre.
 Systemet vil med fordel på sigt kunne anvendes til andre  

 plastflasker.
Skriftlig fremsættelse Jytte  

 Wittrock  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udvidelse af pant- og retursystemet til også at  

 omfatte  

  

 kildevandsflasker af plast.
(Beslutningsforslag nr.
B 86).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
