§ 1 . Gartnerikontrolkommissionen er rådgivende for landbrugsministeren  

 og Statens Plantetilsyn i forbindelse med administrationen af kontrollen med  

 planter til plantning, herunder i spørgsmål vedrørende fastsættelse eller  

 ændringer af regler for denne kontrol samt vedrørende fastsættelse af  

 kontrolgebyr.
Endvidere rådgiver kommissionen Planteopformeringsstationen og  

 Statens Planteavlsforsøg i spørgsmål vedrørende produktion, fremavl og  

 formering af sunde planter og danner fagligt forbindelsesled mellem de  

 repræsenterede organisationer og institutioner.
 Kommissionens sammensætning .
 § 2 . Kommissionen består af 24 medlemmer, der udnævnes af  

 landbrugsministeren for en periode af 5 år efter indstilling på følgende  

 måde:
 1 medlem indstilles af hver af følgende:
Den kgl.
Veterinær- og Landbohøjskole Plantesundhedsrådet 2 medlemmer indstilles af:
Statens Planteavlsforsøg 9 medlemmer indstilles af:
Dansk Erhvervsgartnerforening 1 medlem indstilles af hver af følgende:
Brancheudvalget for Frugt, Bær og Grønsager Foreningen af havefrøgrossister i forening med Blomsterløg-  

 Grossistforeningen Danske Husmandsforeninger Dansk Erhvervsfrugtavl Dansk Skovforening De danske Haveselskaber De danske Landboforeninger Forbrugerrådet Kolonihaveforbundet i Danmark Landbrugets Specialafgrødeudvalg Landsforeningen af Danske Plantehandlere.
Stk. 2 . Fratræder et medlem inden udløbet af den periode, for hvilken  

 det er valgt, udnævnes et nyt medlem for den resterende del af perioden.
Det  

 nye medlem overtager forgængerens udvalgspladser.
 Stk. 3 . Såfremt et medlem får forfald, kan dette sende en stedfortræder.
 Tilforordnet kommissionen .
§ 3 . Landbrugsministeriet udpeger en juridisk tilforordnet for  

 kommissionen.
Tilforordnet er i øvrigt institutlederne for  

 Havebrugsinstitutterne ved Statens Planteavlsforsøg samt  

 Planteopformeringsstationens leder.
 Formand og næstformand .
 § 4 . Landbrugsministeriet beskikker blandt kommissionens medlemmer en  

 formand for den periode, for hvilken vedkommende er udnævnt til medlem af  

 kommissionen.
Stk. 2 Kommissionen vælger et af medlemmerne som næstformand, der ved  

 formandens fravær træder i dennes sted.
Næstformanden skal have speciel  

 indsigt i genetiske og plantepatologiske aspekter af fremavlsarbejdet.
 Forretningsudvalg .
§ 5 . Forretningsudvalget har 8 medlemmer.
Kommissionens formand og  

 næstformand indtræder som henholdsvis formand og næstformand i  

 forretningsudvalget.
Endvidere vælges 4 erhvervsrepræsentanter - 2 fra hvert  

 fremavlsudvalg - samt et medlem fra Dansk Erhvervsgartnerforenings  

 erhvervspolitiske afdeling og et medlem fra Brancheudvalget for Frugt, Bær og  

 Grønsager.
 Stk. 2 . Planteopformeringsstationens leder er bisidder i  

 forretningsudvalget.
 Stk. 3 . Forretningsudvalget kan ved behandling af konkrete sager  

 supplere sig med andre medlemmer af kommissionen eller særligt sagkyndige.
 Fremavlsudvalg .
 § 6 . Kommissionen nedsætter to fremavlsudvalg for henholdsvis  

 væksthusplanter og frilandsplanter med henholdsvis 7 og 9 medlemmer.
 Stk. 2. Kommissionens næstformand er født formand for fremavlsudvalgene.  

 Fremavlsudvalgene vælger selv deres næstformænd blandt deres medlemmer.
Stk. 3 . Til fremavlsudvalgene kan kommissionen udpege medlemmer, der  

 ikke er medlemmer af kommissionen.
Fremavlsudvalgene kan indbyde særligt  

 sagkyndige til at deltage i drøftelserne.
 Stk. 4 . Til fremavlsudvalg for væksthusplanter vælges:
 4 erhvervsrepræsentanter.
 Desuden udpeges efter indstilling fra de respektive institutter:
1 repræsentant fra Institut for Plantepatologi 1 repræsentant fra Institut for Væksthuskulturer.
 Planteopformeringsstationens leder er bisidder i fremavlsudvalget.
 Stk. 5. Til fremavlsudvalg for frilandsplanter vælges:
 4 erhvervsrepræsentanter (2 fra området planteskole, 1 fra området  

 grønsager og 1 fra området frugt og bær).
 Desuden udpeges efter indstilling fra de respektive institutter:
1 repræsentant fra Institut for plantepatologi 1 repræsentant fra Institut for Landskabsplanter 1 repræsentant fra Institut for Frugt og Bær 1 repræsentant fra Institut for Grønsager.
 Planteopformeringsstationens leder er bisidder i fremavlsudvalget.
 Kommissionens sekretariat .
 § 7 . Kommissionens sekretariatsopgaver varetages af Statens  

 Plantetilsyn, Gersonsvej 13, 2900 Hellerup.
 Kommissionens opgaver og kompetence .
§ 8 . Forslag og ændringer af regler for Statens Plantetilsyns  

 virksomhed, herunder fastsættelse af kontrolgebyrer og disses fordeling på de  

 enkelte kulturområder, forelægges normalt kommissionen til udtalelse,  

 forinden beslutning herom træffes af landbrugsministeriet.
Endvidere rådgiver  

 kommissionen Planteopformeringsstationen og Statens Planteavlsforsøg i  

 spørgsmål vedrørende produktion, fremavl og formering af sunde planter.
 Stk. 2. Kommissionen kan på egen hånd tage spørgsmål op til behandling og  

 på grundlag heraf fremkomme med indstillinger og forslag.
 Stk. 3 . Kommissionen kan nedsætte ad hoc-udvalg til behandling af  

 særlige spørgsmål.
 Forretningsudvalgets opgaver og kompetence .
§ 9 . Forretningsudvalget er rådgivende for kommissionen i spørgsmål, der  

 forelægges kommissionen af Landbrugsministeriet, herunder udkast til  

 bekendtgørelser vedrørende planter, samt økonomiske forhold i forbindelse med  

 kontrollen og kommissionens drift.
Endvidere skal udkast til regler  

 forelægges forretningsudvalget forinden Landbrugsministeriets godkendelse.
 Fremavlsudvalgenes opgaver og kompetence .
 § 10 . Fremavlsudvalgene er rådgivende for kommissionen i spørgsmål  

 vedrørende fremavl og formering af sunde planter for såvel frilands- som  

 væksthusplanter.
Stk. 2 . Retningslinier for Planteopformeringsstationen forelægges af  

 fremavlsudvalgene og Planteopformeringsstationens bestyrelse.
Disse  

 retningslinier, samt ændringer heraf skal endvidere forelægges Statens  

 Planteavlsforsøg inden de forelægges til endelig godkendelse i  

 Landbrugsministeriet.
 Kommissionens arbejdsform .
 § 11 . Kommissionens sager behandles almindeligvis på møder. afgørelse  

 kan dog træffes ved skriftlig votering efter udsendelse af sagen til  

 kommissionens medlemmer.
 Stk. 2. Kommissionen afholder ordinært møde een gang hvert år i februar  

 måned.
 Stk. 3. Efter formandens beslutning, efter beslutning i  

 forretningsudvalget eller efter begæring af mindst 5 medlemmer, kan  

 kommissionen indkaldes til ekstraordinære møder.
 Stk. 4 . Kommissionen kan indkalde særligt sagkyndige til at deltage i  

 sine drøftelser.
 Stk. 5 . Kommissionen træffer sine beslutninger med almindeligt flertal.  

 I tilfælde af stemmelighed er formandens stemme afgørende.
 Stk. 6. Kommissionen kan overdrage begrænsede dele af sine funktioner til  

 forretningsudvalget.
Stk. 7. Forretningsudvalget, eventuelt formanden, kan i presserende sager  

 træffe beslutninger på kommissionens vegne.
Kommissionen skal underrettes om  

 beslutninger truffet af forretningsudvalget eller formanden.
 Stk. 8. Forud for møderne i kommissionen udsendes en af  

 forretningsudvalget og sekretariatet udarbejdet dagsorden.
 Stk. 9. Kommissionen og forretningsudvalgets møder ledes af formanden og  

 i dennes fravær af næstformanden.
 Stk. 10. Sekretariatet udarbejder og udsender referater af møder i  

 kommissionen og de af denne nedsatte udvalg.
 Stk. 11 . Sekretariatet udarbejder en årsberetning om kommissionens  

 arbejde.
 Mødeudgifter .
§ 12 . Landbrugsministeriet har bevilget et beløb til afholdelse af  

 rejse- og mødeudgifter.
Dette beløb skal primært anvendes til dækning af  

 erhvervsrepræsentanternes rejseudgifter, mens de øvrige skal søge dækning i  

 de respektive statsinstitutioner.
Landbrugsministeriet, den P.M.V.
