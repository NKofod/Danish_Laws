Vejledning om vederlag, diæter, pension m.v. for varetagelsen  

  

 af kommunale hverv (Til samtlige kommunalbestyrelser, amtsråd og tilsynsråd) Kapitel 1 Indledning Indenrigs- og Sundhedsministeriet har udstedt bekendtgørelse  

 nr. 584 af 9. juli 2002 om vederlag, diæter, pension m.v. for varetagelsen af  

 kommunale hverv, der træder i kraft den 20. juli 2002. Bekendtgørelsen  

 erstatter Indenrigsministeriets (nu Indenrigs- og Sundhedsministeriets)  

 bekendtgørelse nr. 861 af 21. november 1997 om vederlag, diæter, pension m.v.  

 for varetagelsen af kommunale hverv som ændret ved bekendtgørelse nr. 489 af  

 18. juni 1999 og bekendtgørelse nr. 866 af 29. november 1999.
Bekendtgørelsen er en sammenskrivning af de gældende regler.  

 Bekendtgørelsen indeholder endvidere en præcisering af visse bestemmelser i  

 det  

 omfang, der er fundet behov herfor.
Der er ikke med disse præciseringer  

 tilsigtet ændringer i ministeriets praksis på de omhandlede punkter.  

 Bekendtgørelsen  

 giver som noget nyt mulighed for, at en nyvalgt kommunalbestyrelse i første  

 kvartal af funktionsperioden kan træffe beslutning om fordeling af  

 udvalgsvederlag.
1. Bekendtgørelsens indhold Afsnit 1  

  

 om  

 vederlag, diæter og erstatning for dokumenteret tabt arbejdsfortjeneste.
Afsnit 1 består af tre kapitler.
Kapitel 1 indeholder de  

 almindelige regler om vederlæggelse, der gælder i alle kommuner og  

 amtskommuner, medmindre andet er fastsat i kapitel 2 (særregler for kommuner  

 med magistratsstyre) og kapitel 3 (særregler for kommuner med udvalgsløst  

 styre).
 Afsnit 2  

  

 om  

 vederlag og pension til borgmestre, amtsborgmestre m.fl.
 Afsnit 3  

  

 med  

 fælles bestemmelser om udbetaling og ophør af vederlæggelse, om  

 feriegodtgørelse m.v.
 Afsnit 4  

  

 med  

 ikrafttrædelses- og overgangsbestemmelser.
 Borgmestre og magistratsmedlemmer, der har valgt at forblive  

 omfattet af de før 1994 gældende pensionsregler, skal være særligt  

 opmærksomme  

 på de nye overgangsbestemmelser  der er beskrevet nedenfor i kapitel 7  

  idet  

 reglerne foreskriver en handlepligt for de borgmestre og magistratsmedlemmer,  

 der fortsat ønsker at være omfattet af den gamle ordning.
2. Hvad omfatter vejledningen? Denne vejledning indeholder en oversigtlig fremstilling af  

 de gældende regler i loven samt en fremstilling af de gældende regler i  

 bekendtgørelsen med særlig omtale af nye regler samt praksis på områder, hvor  

 der har vist sig at være et særligt behov herfor.
Der er ikke tale om en  

 udtømmende gennemgang af regelsættet og den hertil knyttede praksis.
 Ved loven forstås i denne vejledning lov om kommunernes  

 styrelse (lovbekendtgørelse nr. 629 af 29. juni 2001 som ændret ved lov nr.  

 145  

 af 25. marts 2002 og ved lov nr. 373 af 6. juni 2002).
 Ved bekendtgørelsen forstås i denne vejledning Indenrigs- og  

 Sundhedsministeriets bekendtgørelse nr. 584 af 9. juli 2002 om vederlag,  

 diæter, pension m.v. for varetagelsen af kommunale hverv.
Kapitel 2 Vederlæggelse af   

 kommunalbestyrelsesmedlemmer 1. Den grundlæggende vederlæggelse  

  

 1.1. Fast vederlag Efter § 16, stk. 1, i loven modtager  

 kommunalbestyrelsesmedlemmer et fast vederlag.
I § 2 i bekendtgørelsen  

 er  

 det bestemt, at det faste vederlag i kommuner og i Bornholms Amtskommune  

 udgør  

 50.000 kr. årligt.
I Frederiksberg, Odense, Aalborg og Århus Kommuner samt i  

 de  

 øvrige amtskommuner udgør det faste vederlag 60.000 kr., og i Københavns  

 Kommune udgør det faste vederlag 70.000 kr.
Det faste vederlag reguleres i lighed med vederlagene til  

 borgmestre efter de for tjenestemænd i staten gældende reguleringssatser.  

 Beløbene er angivet som grundbeløb pr. 1. oktober 1997. De gældende  

 reguleringssatser  

 fremgår af Finansministeriets lønoversigt, der udgives af Finansministeriet,  

 Finansstyrelsen. Ændringer i vederlagene til borgmestre, jf. bilag 1 i  

 bekendtgørelsen, vil også fremgå heraf.
Pr. 1. oktober 2001 er  

 reguleringsprocenten 10,6198 pct.
Det betyder, at et  

 kommunalbestyrelsesmedlem  

 i en gennemsnitlig kommune pr. 1. oktober 2001 modtager 55.309,90 kr. i fast  

 årligt vederlag.
1.1.1. Hvad omfatter det faste vederlag? I § 16, stk. 1, litra a-f, i loven er det  

 udtømmende angivet, hvilke aktiviteter det faste vederlag som  

 kommunalbestyrelsesmedlem  

 omfatter.
Opregningen er foretaget af hensyn til en nærmere afgrænsning af de  

 tilfælde, hvor et medlem har krav på eller af kommunalbestyrelsen kan  

 tillægges  

 ret til erstatning for tabt arbejdsfortjeneste samt godtgørelse af afholdte  

 udgifter.
»a) deltagelse i møder i kommunalbestyrelsen og  

 dennes udvalg samt underudvalg,« Litra a vedrører deltagelse i møder i kommunalbestyrelsen,  

 økonomiudvalg, stående udvalg, udvalg nedsat i henhold til § 17,  

 stk. 4, samt de underudvalg, der er nedsat af økonomiudvalget og de  

 stående udvalg.
Af forarbejderne til § 16, stk. 1, litra a,  

 fremgår det, at mødebetingelsen indebærer, at samtlige medlemmer af organet  

 skal være indkaldt til det pågældende møde, og at medlemmerne af organet skal  

 deltage i en forhandling og træffe beslutning  eller i hvert fald have  

 mulighed herfor.
Også deltagelse med observatørstatus er omfattet af  

 bestemmelsen.
»b) deltagelse i møder i forbindelse med  

 varetagelse af kommunale hverv, der udføres efter valg af  

 kommunalbestyrelsen,  

 medmindre der på andet grundlag er fastsat bestemmelse om særskilt  

 vederlæggelse,« Litra b vedrører deltagelse i møder i forbindelse med  

 varetagelse af kommunale hverv, der udføres efter valg af  

 kommunalbestyrelsen.  

 Bestemmelsen omfatter ikke hverv, der udføres efter valg af et udvalg eller  

 andre.
Betydningen af udtrykket »efter valg af kommunalbestyrelsen«  

 indebærer endvidere, at vedkommende reelt skal være udpeget af  

 kommunalbestyrelsen.
Hvis kommunalbestyrelsen ved udpegningen er bundet af  

 indstillinger  

 fra foreninger eller organisationer på en sådan måde, at der ikke er nogen  

 reel  

 valgmulighed, kan vedkommende ikke anses for at være valgt af  

 kommunalbestyrelsen.
 Som eksempel på hverv, der på den baggrund ikke kan anses  

 som omfattet af § 16, stk. 1, litra b, kan nævnes medlemskab af de  

 lokale radio- og fjernsynsnævn, hvor medlemmerne skal være forenings- eller  

 organisationsrepræsentanter, jf. § 56 i lov om radio- og  

 fjernsynsvirksomhed (lovbekendtgørelse nr. 551 af 20. juni 2000), og  

 medlemskab  

 af de kommunale ældreråd, hvor medlemmerne vælges ved direkte valg, jf.  

 § 31, stk. 1, i lov om retssikkerhed og administration på det  

 sociale  

 område (lovbekendtgørelse nr. 267 af 12. april 2001 som senest ændret ved lov  

 nr. 490 af 7. juni 2001). Uanset at de lokale radio- og fjernsynsråd og de  

 kommunale ældreråd nedsættes af kommunalbestyrelsen, kan hvervene som  

 medlemmer  

 af radio- og fjernsynsrådene samt ældrerådene således ikke betragtes som  

 kommunale hverv udført efter valg af kommunalbestyrelsen.
 Dette indebærer, at medlemmerne ikke i medfør af lovens  

 § 16 a, jf. § 16, stk. 1, litra b, kan ydes diæter, erstatning  

 for tabt arbejdsfortjeneste eller udgiftsgodtgørelse.
 Det følger videre af § 16, stk. 1, litra b, at  

 kommunalbestyrelsesmedlemmer, der er valgt til at varetage et hverv, kan  

 modtage såvel det faste vederlag efter den kommunale styrelseslov som en  

 særlig  

 vederlæggelse i form af f.eks. diæter og honorarer m.v. i de tilfælde, hvor  

 der  

 på særligt grundlag  i særlovgivningen eller i vedtægter for kommunale  

 fællesskaber, selvejende institutioner el.lign.  er fastsat  

 bestemmelser  

 herom.
 Det betyder f.eks., at kommunalbestyrelsesmedlemmer vil have  

 krav på diæter i forbindelse med varetagelsen af hvervet som medlem af  

 valgbestyrelsen efter § 18, stk. 3, i lov om kommunale valg  

 (lovbekendtgørelse nr. 263 af 18. april 2001) og § 31, stk. 3, i  

 folketingsvalgloven (lovbekendtgørelse nr. 261 af 18. april 2001) samt for  

 deltagelse i møder i folkeoplysningsudvalget efter § 40, stk. 2, i  

 folkeoplysningsloven (lovbekendtgørelse nr. 924 af 5. oktober 2000). Dette  

 gælder dog ikke borgmestre, idet en borgmester ikke kan oppebære anden  

 økonomisk ydelse af kommunens kasse for bestridelse af et kommunalt hverv,  

 jf.  

 § 19, stk. 4, i bekendtgørelsen.
»c) deltagelse i kurser m.v., der af  

 kommunalbestyrelsen eller af økonomiudvalget efter bemyndigelse af  

 kommunalbestyrelsen anses for at have betydning for varetagelsen af de under  

 litra a og b nævnte hverv,« Ved kurser i henhold til litra c forstås arrangementer,  

 hvori der som en ikke uvæsentlig del indgår egentlig undervisningsvirksomhed.  

 Herudover antages bestemmelsen også at omfatte kursuslignende arrangementer  

 som  

 konferencer, årsmøder og orienteringsmøder, f.eks. møder i  

 kommuneforeningerne.  

 Der er i praksis lagt vægt på, at de arrangementer, der kan henføres under  

 kurser m.v., er af almen karakter og uden direkte sammenhæng med konkrete  

 sager  

 i kommunen.
Indenrigsministeriet har i en konkret sag udtalt, at bestemmelsen  

 ikke omfatter en kompetencegivende uddannelse af længere varighed  

 (MPA-uddannelse), der kun i mindre grad har betydning for varetagelsen af det  

 kommunale hverv.
Kompetencen til at afgøre, om et kursus anses for at have  

 betydning for varetagelsen af de nævnte hverv, tilkommer kommunalbestyrelsen  

 i  

 hvert enkelt tilfælde.
Kommunalbestyrelsen kan overlade kompetencen til at  

 træffe afgørelse om kursers betydning til økonomiudvalget, men ikke til et  

 stående  

 udvalg, andre udvalg, råd o.lign. eller til forvaltningen.
De praktiske  

 problemer, der måtte være forbundet med dette delegationsforbud, kan  

 eventuelt  

 afhjælpes ved udarbejdelse af generelle regler  f.eks. i et særligt  

 regulativ  

  for, hvilke kurser m.v. kommunalbestyrelsen anser for at have  

 betydning for  

 varetagelsen af de i § 16, stk. 1, litra a og b, nævnte hverv.
Det  

 skal efter sådanne faste regler hovedsageligt bero på objektivt konstaterbare  

 kendsgerninger, om et kursus, som et kommunalbestyrelsesmedlem  eller  

 et  

 ikke-kommunalbestyrelsesmedlem, jf. § 16 a, stk. 1  ønsker at  

 deltage i, er omfattet.
Reglerne skal således ikke overlade et skøn til de  

 medarbejdere, der administrerer kursusdeltagelsen.
Studieture o.lign. anses som udgangspunkt ikke for omfattet  

 af § 16, stk. 1, litra c.
Det er dog i praksis antaget, at en  

 studietur i særlige tilfælde kan indeholde aktiviteter, der har karakter af  

 kursusvirksomhed  

 eller kursuslignende virksomhed.
Det betyder, at disse aktiviteter vil kunne  

 være omfattet af litra c.
Dette indebærer, at der for den tid, der medgår til  

 disse aktiviteter, er ret til udbetaling af erstatning for dokumenteret tabt  

 arbejdsfortjeneste og udgiftsgodtgørelse, men ikke for den tid, der medgår  

 til  

 andre aktiviteter.
»d) deltagelse i seminarer, jf. § 9 a,« Litra d omhandler seminarer efter § 9 a i loven, f.eks.  

 budgetseminarer.
Seminarer for udvalg er ikke omfattet af bestemmelsen.
»e) varetagelse af andre nærmere angivne  

 kommunale hverv efter anmodning fra kommunalbestyrelsen eller dennes udvalg  

 og« Litra e vedrører varetagelse af andre kommunale hverv end  

 møder efter anmodning fra kommunalbestyrelsen eller dennes udvalg.
Der er  

 efter  

 forarbejderne til bestemmelsen tale om hverv, hvor mødebetingelsen ikke er  

 opfyldt.
Bestemmelsen omfatter f.eks. deltagelse i forhandlinger med andre  

 kommunale eller statslige myndigheder, studieture, repræsentativt arbejde,  

 besigtigelser og deltagelse i borgermøder, i det omfang udførelsen af hvervet  

 sker efter anmodning fra kommunalbestyrelsen eller dennes udvalg.
Såfremt der  

 planlægges f.eks. en studietur eller en besigtigelse for et udvalg som  

 helhed,  

 skal deltagelse heri ske efter anmodning fra kommunalbestyrelsen, for at  

 aktiviteten kan anses for omfattet af litra e.
Selvom det i loven alene er anført udtrykkeligt i  

 tilknytning til litra b om deltagelse i møder, at der på andet grundlag kan  

 ydes særskilt vederlæggelse for varetagelse af hverv efter valg af  

 kommunalbestyrelsen,  

 antages dette at gælde tilsvarende ved varetagelse af andre aktiviteter efter  

 anmodning fra kommunalbestyrelsen eller dennes udvalg.
Således har  

 kommunalbestyrelsesmedlemmer f.eks. ret til at modtage diæter efter  

 § 18,  

 stk. 3, i lov om kommunale valg og § 31, stk. 3, i  

 folketingsvalgloven  

 i forbindelse med udførelse af hverv som tilforordnede eller valgstyrere.
»f) udførelse af andre aktiviteter i  

 forbindelse med de under litra a-e nævnte møder m.v.« Litra f omfatter alle øvrige aktiviteter, som er forbundet  

 med varetagelsen af de hverv, der er nævnt i litra a-e.
Under bestemmelsen  

 hører således mødeforberedelse samt besigtigelser, tilsynsforretninger,  

 studieture, venskabsbybesøg og deltagelse i repræsentativt arbejde, der ikke  

 finder sted efter anmodning fra kommunalbestyrelsen eller dens udvalg.
Møder  

 i  

 underudvalg, der ikke er nedsat af kommunalbestyrelsen, anses tillige som en  

 aktivitet, der er omfattet af litra f.
Hvis en aktivitet er omfattet af litra f, kan der ikke ydes  

 erstatning for dokumenteret tabt arbejdsfortjeneste i forbindelse med  

 aktiviteten, jf. lovens § 16, stk. 5. Dette gælder også for  

 rejsetid  

 i forbindelse med studieture, hvor hovedformålet med turen og den overvejende  

 del  

 af turens program vedrører forhold, der er omfattet af litra f.
Derimod vil  

 kommunalbestyrelsen kunne træffe beslutning om at yde godtgørelse for  

 udgifter  

 til befordring, fravær fra hjemstedet samt dokumenterede, nødvendige udgifter  

 forbundet med et fysisk handicap og til pasning af syge, nære pårørende, jf.  

 § 16, stk. 11.
1.2. Tillægsvederlag Efter § 16, stk. 4, i loven modtager  

 kommunalbestyrelsesmedlemmer med hjemmeboende børn under 10 år et  

 tillægsvederlag.
Dette vederlag er i § 3 i bekendtgørelsen fastsat til  

 10.000 kr. årligt.
 Tillægsvederlaget er angivet som et grundbeløb pr. 1.  

 oktober 1997 og reguleres  som det faste vederlag  efter de for  

 tjenestemænd  

 i staten gældende reguleringssatser, jf. pkt. 1.1.
 Der ydes kun ét vederlag til kommunalbestyrelsesmedlemmet,  

 uanset om der bor flere børn under 10 år i hjemmet.
 To kommunalbestyrelsesmedlemmer, der bor sammen og har et  

 eller flere hjemmeboende børn under 10 år, har begge ret til vederlaget, idet  

 de begge  hver for sig  vil opfylde lovens betingelser.
1.3. Erstatning for dokumenteret tabt  

 arbejdsfortjeneste  

  

 1.3.1. Hvornår ydes erstatning for tabt arbejdsfortjeneste? Der er mulighed for, at kommunalbestyrelsesmedlemmer kan  

 vælge erstatning for tabt arbejdsfortjeneste.
I så fald reduceres det faste  

 vederlag med 20.000 kr., jf. § 2, stk. 4, i bekendtgørelsen.  

 Beløbet  

 på 20.000 kr. er ikke omfattet af reglerne om regulering.
Valget skal foretages forud for og med virkning for ét  

 regnskabsår ad gangen, jf. § 2, stk. 4, i bekendtgørelsen.
Der er  

 ikke hjemmel til at fravige dette, uanset at der i løbet af året indtræder  

 uforudsete ændringer i kommunalbestyrelsesmedlemmets indtjeningsforhold,  

 eller  

 vedkommende af andre årsager ønsker at ændre sit valg.
Der er fastsat et maksimum for erstatningsbeløbet.
Erstatningsbeløbet  

 kan således pr. dag højst udgøre det femdobbelte af diætsatsen for møder af  

 ikke over 4 timers varighed, jf. § 16, stk. 5, i loven.
For tiden  

 er  

 det maksimale erstatningsbeløb 5 x 340 kr. = 1.700 kr. pr. dag, jf. § 4,  

 stk. 1, 1. pkt., i bekendtgørelsen.
 Hvis et kommunalbestyrelsesmedlem vælger erstatning for tabt  

 arbejdsfortjeneste, har vedkommende ret til erstatning i forbindelse med  

 varetagelsen af de i § 16, stk. 1, litra a-d, nævnte hverv.
 Et kommunalbestyrelsesmedlem, som har valgt erstatning for  

 tabt arbejdsfortjeneste, kan dog ikke modtage en sådan erstatning i henhold  

 til  

 styrelsesloven i forbindelse med varetagelse af hverv i kommissioner, udvalg  

 m.v., hvor der i henhold til særlovgivningen eller på andet særligt grundlag  

 ydes særskilt vederlæggelse, jf. herved lovens § 16, stk. 6.  

 Eksempelvis vil et kommunalbestyrelsesmedlem, der fungerer som valgstyrer ved  

 et kommunalt valg, ikke kunne modtage erstatning for dokumenteret tabt  

 arbejdsfortjeneste i forbindelse med varetagelsen af dette hverv, idet den  

 pågældende  

 modtager særskilt vederlæggelse herfor i form af diæter efter § 18,  

 stk. 3, i lov om kommunale valg.
Kommunalbestyrelsen kan endvidere beslutte at yde erstatning  

 for tabt arbejdsfortjeneste i forbindelse med et medlems varetagelse af de i  

 § 16, stk. 1, litra e, nævnte hverv.
Der er således adgang til at  

 yde  

 erstatning for tabt arbejdsfortjeneste i forbindelse med udførelsen af hverv  

 efter kommunalbestyrelsens eller et udvalgs anmodning, selv om der ikke er  

 tale  

 om et møde.
Som eksempel kan nævnes, at et kommunalbestyrelsesmedlem af  

 kommunalbestyrelsen bliver anmodet om at forelægge en sag for en minister  

 eller  

 et folketingsudvalg.
Kommunalbestyrelsen kan træffe beslutning herom fra gang til  

 gang.
Beslutningen kan imidlertid også træffes mere generelt, forudsat at det  

 er præcist angivet, hvilke hverv der skal kunne begrunde udbetaling af  

 erstatning for tabt arbejdsfortjeneste.
1.3.2. Dokumentation for tabet Erstatning for tabt arbejdsfortjeneste forudsætter, at der  

 er lidt et tab i forbindelse med varetagelsen af et kommunalt hverv.
 Loven sondrer ikke mellem hovederhverv og bierhverv.  

 Indtægtstab, der skyldes, at den pågældende ikke kan varetage bibeskæftigelse  

 på grund af et kommunalt hverv, kan også kræves erstattet.
 Erstatningsbeløbet omfatter alle mistede økonomiske ydelser  

 i forbindelse med fraværet, herunder feriegodtgørelse, manglende  

 pensionsindbetalinger m.v.
Erstatningen ydes for selve mødetiden m.v. og den samlede  

 rejsetid i forbindelse med mødet m.v.
Forberedelsestid i forbindelse med  

 møder  

 m.v. kan ikke indgå i erstatningsberegningen.
Da det er det tab, der faktisk lides i forbindelse med  

 deltagelse i møder m.v., der skal erstattes, kan der som udgangspunkt ikke  

 ydes  

 erstatning ud over den tid, der medgår til selve mødet m.v. og befordring  

 frem  

 og tilbage.
Kun hvis indholdet eller karakteren af vedkommendes arbejde gør,  

 at  

 kommunalbestyrelsesmedlemmet lider tab derudover, kan dette tab erstattes.  

 Kommunalbestyrelsen må i givet fald tage stilling til, hvorvidt  

 arbejdsforholdet  

 har en sådan karakter, at der kan dokumenteres indtægtstab for en hel  

 arbejdsdag eller et vist antal timer, uanset at varetagelsen af det kommunale  

 hverv ikke har haft en tilsvarende tidsmæssig udstrækning.
 Der er ikke efter loven eller bekendtgørelsen noget krav om,  

 at det pågældende kommunalbestyrelsesmedlem skal søge at begrænse sit tab ved  

 så vidt muligt at få omlagt sin arbejdstid, og der består ikke nogen adgang  

 for  

 kommunalbestyrelsen til at stille krav herom.
 Det er kommunalbestyrelsen, der afgør, om tabet kan anses  

 for dokumenteret.
 For lønmodtageres vedkommende vil en skriftlig erklæring fra  

 vedkommendes arbejdsgiver normalt være tilstrækkelig dokumentation.
For selvstændige erhvervsdrivende, der driver virksomhed i  

 selskabsform, vil det lidte tab ofte ikke umiddelbart give sig udtryk i  

 reduceret indtjening, men tabet vil i stedet manifestere sig som et formuetab  

 i  

 selskabet.
Dette har principielt ingen betydning for retten til erstatning  

 for  

 tabt arbejdsfortjeneste.
 Kommunalbestyrelsen vil normalt kunne anse tabet for  

 dokumenteret ved en erklæring fra den pågældende selvstændige  

 erhvervsdrivende,  

 forudsat at de foreliggende omstændigheder i øvrigt sandsynliggør, at det  

 påståede tab er lidt.
1.3.3. Udbetaling af erstatning for dokumenteret  

 tabt arbejdsfortjeneste Udbetaling af erstatning for dokumenteret tabt  

 arbejdsfortjeneste sker som udgangspunkt til kommunalbestyrelsesmedlemmet.
 Indenrigsministeriet har imidlertid i forhold til en  

 amtskommune tilkendegivet, at ministeriet kan anerkende en ordning, hvorefter  

 udbetaling af erstatning for dokumenteret tabt arbejdsfortjeneste på visse  

 betingelser sker til et amtsråds- eller kommunalbestyrelsesmedlems  

 arbejdsgiver, hvis arbejdsgiveren undlader at reducere medlemmets løn.
Et amtsråds- eller kommunalbestyrelsesmedlem har dog ikke  

 krav på, at udbetaling af erstatning for dokumenteret tabt arbejdsfortjeneste  

 sker til arbejdsgiveren, såfremt denne er indforstået.
Den enkelte  

 (amts)kommune afgør selv, om man ønsker at medvirke til en sådan ordning.  

 Gennemførelse  

 af ordningen forudsætter endvidere, at der indgås en aftale med den enkelte  

 arbejdsgiver, hvorved vedkommende accepterer ordningen, herunder at udbetale  

 den fulde løn til den ansatte uanset dennes fravær og at opfylde de øvrige  

 krav, som stilles til arbejdsgiveren.
Det er en betingelse for, at udbetaling af erstatning for  

 dokumenteret tabt arbejdsfortjeneste kan ske til arbejdsgiveren, at  

 (amts)kommunen forud for udbetalingen modtager en erklæring fra  

 arbejdsgiveren  

 om medlemmets fravær i arbejdstiden som følge af varetagelse af amtsråds-  

 eller  

 kommunalbestyrelsesarbejde  med angivelse af dato for fraværet,  

 antallet af  

 mistede arbejdstimer de enkelte dage, medlemmets timesats samt størrelsen af  

 det indtægtstab, den ansatte ville have lidt i den pågældende måned, hvis  

 arbejdsgiveren havde trukket vedkommende i løn i fraværsperioden.
Denne  

 erklæring skal sammenholdes med opgørelsen fra medlemmet over deltagelse i  

 møder m.v., herunder med angivelse af karakteren af de enkelte aktiviteter.
 Det er endvidere en betingelse, at der på baggrund af  

 lønseddel eller lønspecifikation kan sondres mellem løn for de timer, hvor  

 den  

 pågældende faktisk har været beskæftiget for arbejdsgiveren, og det, der  

 udbetales som følge af, at arbejdsgiveren modtager erstatning for  

 dokumenteret  

 tabt arbejdsfortjeneste fra (amts)kommunen.
Den beskrevne udbetalingsordning kan ikke benyttes i forhold  

 til statstjenestemænd, tjenestemænd i folkekirken eller andre ansatte i  

 staten  

 og folkekirken samt ansatte ved tilskudsinstitutioner m.v., for hvilke en  

 minister fastsætter eller godkender løn- og ansættelsesvilkår.
Dette skyldes,  

 at disse grupper af ansatte alene mod lønafkortning kan ydes tjenestefrihed  

 til  

 varetagelse af kommunale hverv, jf.
Finansministeriets bekendtgørelse nr. 536  

 af 25. november 1985 om tjenestefrihed og lønafkortning for tjenestemænd, der  

 varetager ombud o.lign., og Finansministeriets cirkulære af 25. november 1985  

 om tjenestefrihed og lønafkortning for ansatte i staten m.v.
2. Det konstituerende møde For deltagelse i det konstituerende møde ydes diæter og  

 erstatning for dokumenteret tabt arbejdsfortjeneste.
Dette gælder også den,  

 der  

 på mødet vælges til borgmester, samt den eventuelt deltagende borgmester for  

 indeværende valgperiode.
Erstatning for tabt arbejdsfortjeneste ydes også til  

 medlemmer, der (endnu) ikke har valgt eller agter at vælge denne ordning  

   

 under forudsætning af, at de pågældende har lidt et tab.
3. Udvalgsvederlag Reglerne om vederlag til udvalgsmedlemmer er fastsat i  

 bekendtgørelsens §§ 7-8, § 14 (faste udvalg i magistratsstyre) og  

 § 17 (medlemskab af det udvalg, der varetager opgaver efter § 17 i  

 lov om retssikkerhed og administration på det sociale område).
 Kommunalbestyrelsen har mulighed for at yde udvalgsvederlag  

 til medlemmer af økonomiudvalget, de stående udvalg og børn og unge-udvalget,  

 jf. § 7, stk. 1.
 Der er afhængigt af kommunens indbyggertal fastsat en pulje,  

 der udgør det maksimale beløb, som kommunalbestyrelsen kan beslutte at  

 anvende  

 til vederlæggelse af samtlige de af ordningen omfattede udvalg.  

 Ekstraudgifter  

 til vederlæggelse af stedfortrædere for udvalgsmedlemmer, jf. § 28,  

 stk. 2, i loven, kan dog om fornødent afholdes uden for puljen.
4. Vederlæggelse af udvalgsformænd  

  

 4.1. Formandsvederlag Reglerne om vederlag til udvalgsformænd er fastsat i  

 §§ 9 og 10, § 15 (faste udvalg i kommuner med magistratsstyre) og  

 § 18 (det udvalg, der varetager opgaver efter § 17 i lov om  

 retssikkerhed og administration på det sociale område i kommuner med  

 udvalgsløst styre) i bekendtgørelsen.
 Kommunalbestyrelsen har i udvalgsstyrede kommuner mulighed  

 for at yde udvalgsformandsvederlag til formænd for stående udvalg, formanden  

 for børn og unge-udvalget, formanden for folkeoplysningsudvalget og formanden  

 for et eventuelt beskæftigelsesudvalg.
 Den fastsatte pulje, jf. § 9, stk. 2, udgør det  

 maksimale beløb, som kommunalbestyrelsen kan beslutte at anvende til  

 vederlæggelse af samtlige de af ordningen omfattede udvalgsformænd.
Der er endvidere i § 9, stk. 3-5, fastsat  

 maksimumbeløb for vederlæggelsen af det enkelte formandshverv.
Det maksimale  

 vederlag for et formandshverv i et stående udvalg er således 40 pct. af  

 vederlaget til formanden for kommunalbestyrelsen i den pågældende kommune,  

 jf.  

 § 9, stk. 3. Vederlaget til formanden for et eventuelt  

 beskæftigelsesudvalg kan højst udgøre 25 pct. af vederlaget til den  

 pågældende  

 kommunes borgmester.
Vederlaget til formanden for børn og unge-udvalget kan i  

 kommuner med under 40.000 indbyggere højst udgøre 10 pct. af vederlaget til  

 den  

 pågældende kommunes borgmester og i kommuner med over 40.000 indbyggere højst  

 20 pct.
Vederlaget til formanden for folkeoplysningsudvalget kan højst udgøre  

 10 pct. af vederlaget til den pågældende kommunes borgmester.
 Der er ikke efter loven og bekendtgørelsen noget til hinder  

 for, at det samme kommunalbestyrelsesmedlem kan varetage  og blive  

 vederlagt  

 for  flere udvalgsformandsposter.
En vederlagt udvalgsformand, der har valgt erstatning for  

 tabt arbejdsfortjeneste i henhold til § 16, stk. 5, i loven, kan  

 ikke  

 modtage erstatning for tabt arbejdsfortjeneste for varetagelse af hverv, der  

 udføres i dennes egenskab af udvalgsformand, jf. § 16, stk. 6.  

 Eksempelvis anses en formands deltagelse i møder m.v., der vedrører forhold,  

 som falder inden for udvalgets område, for at være forbundet med den  

 pågældendes hverv som udvalgsformand.
Der kan således ikke ydes erstatning  

 for  

 tabt arbejdsfortjeneste i forbindelse med deltagelse i sådanne møder.  

 Formanden  

 vil endvidere ikke kunne modtage erstatning for tabt arbejdsfortjeneste i  

 forbindelse med deltagelse i kurser, der vedrører udvalgets  

 forretningsområde.
 Der er ikke hjemmel til at vederlægge formanden for et  

 eventuelt underudvalg.
 I § 9, stk. 1, § 15, stk. 1, og  

 § 18, stk. 1, i bekendtgørelsen er det bestemt, at samtlige de  

 omhandlede  

 formandsvederlag skal fastsættes i kommunens styrelsesvedtægt.
4.2. Funktionsvederlag Et udvalgsmedlem, der på grund af formandens fravær er  

 konstitueret som formand for et udvalg i en periode på mindst 2 uger,  

 modtager  

 i funktionsperioden vederlag svarende til formandens vederlag forholdsmæssigt  

 for den pågældende periode, jf. § 10 i bekendtgørelsen.
 Det følger heraf, at hver konstituering skal udgøre en  

 uafbrudt periode på mindst to uger for at berettige til funktionsvederlag.  

 Kortere perioder kan således ikke lægges sammen.
4.3. Efterløn til udvalgsformænd I henhold til bekendtgørelsens § 11 ydes der efterløn  

 til udvalgsformænd.
Efterlønnen er fastsat således, at den svarer til  

 formandens funktionstid i påbegyndte hele år gange det sidst ydede månedlige  

 udvalgsformandsvederlag  med et maksimum på 3 måneders vederlag.
Det er  

 dog en  

 betingelse for at opnå efterløn, at formanden har haft mindst ét års uafbrudt  

 vederlæggelse som formand for et udvalg.
 Ved beregningen af efterlønnen er det udelukkende  

 funktionstidens varighed, der er afgørende  ikke dens fordeling på  

 kalenderår.  

 Ved beregningen kan der således ikke stilles krav om, at funktionstiden er  

 inden for samme valgperiode, eller at den pågældende har fungeret for det  

 samme  

 udvalg, såfremt funktionstiden i øvrigt er uafbrudt.
 Som eksempel kan nævnes, at en udvalgsformand, der går af  

 den 1. februar efter at have fungeret som formand i 1½ år, og på  

 fratrædelsestidspunktet vederlægges med 5.000 kr. om måneden, har krav på  

 10.000 kr. i efterløn.
I bekendtgørelsens § 11, stk. 3, er det fastsat,  

 at der ikke ydes efterløn, hvis den fratrådte udvalgsformand tiltræder som  

 formand for et andet vederlagt udvalg.
Dette gælder uden hensyn til  

 størrelsen  

 af det vederlag, der oppebæres.
Dette indebærer, at der ikke er adgang til at  

 udbetale  

 efterløn svarende til differencen mellem to udvalgsformandsvederlag, selv om  

 det formandshverv, der overtages, indebærer, at den pågældende ydes et  

 væsentligt lavere udvalgsformandsvederlag end hidtil.
En udvalgsformand, der samtidig har varetaget flere  

 vederlagte formandshverv, kan være berettiget til efterløn på baggrund af  

 varetagelsen af hvert af disse hverv.
Dette gælder, uanset om hvervene  

 fratrædes samtidig, eller om et eller flere hverv fortsat bestrides.
En  

 fratrådt udvalgsformand kan således være berettiget til efterløn, selvom  

 udvalgsformanden fortsat bestrider en eller flere andre  

 udvalgsformandsposter.  

 Dette skyldes, at den fratrådte udvalgsformand ikke i denne situation  

 tiltræder  

 som formand for et andet vederlagt udvalg, jf. bekendtgørelsens § 11,  

 stk. 3. I forbindelse med fratræden af det sidste hverv kan tidligere  

 formandsperioder, der allerede én gang er indgået i grundlaget for  

 beregningen  

 af efterløn, ikke på ny indgå i beregningen, selvom det måtte kunne anføres,  

 at  

 funktionstiden også i det foreliggende tilfælde har været uafbrudt.
Dette  

 skyldes, at en funktionsperiode kun kan indgå i beregningsgrundlaget én gang.
Begrundelsen herfor er, at efterløn til udvalgsformænd er  

 indført for at sikre en udvalgsformand økonomisk ved fratræden.
Efterløn  

 giver  

 en udvalgsformand en bedre mulighed for at tilrettelægge sin arbejdssituation  

 efter de ændrede vilkår.
Efterløn er som sådan ikke en rettighed, der løbende  

 optjenes, men en (overgangs)ydelse, der beregnes på grundlag af vederlaget og  

 ancienniteten  

 som udvalgsformand på fratrædelsestidspunktet.
 Efterløn kan også ydes til udvalgsformænd, der ikke er  

 medlemmer af kommunalbestyrelsen, i den udstrækning disse kan vælges til  

 formand  f.eks. for beskæftigelsesudvalg.
 Bestemmelsen giver ikke adgang til at yde efterindtægt til  

 ægtefælle eller børn i tilfælde, hvor en udvalgsformand afgår ved døden.
5. Vederlæggelse af næstformænd  

  

 5.1. Vederlæggelse af næstformænd for kommunalbestyrelsen Reglerne om vederlag til kommunalbestyrelsens næstformand findes  

 i bekendtgørelsens §§ 12 og 13.
Kommunalbestyrelsen kan beslutte at yde vederlag på indtil  

 10 pct. af formandens vederlag til en næstformand.
I Københavns Kommune kan  

 Borgerrepræsentationen dog beslutte at tillægge såvel første som anden  

 næstformand et vederlag på indtil 15 pct. af formandens vederlag.
 Om vederlæggelse i de tilfælde, hvor en næstformand fungerer  

 som borgmester, se kapitel 5, pkt. 1.3.
5.2. Vederlæggelse af næstformænd for udvalg Der er ikke mulighed for at tillægge næstformænd for udvalg  

 et særligt vederlag.
 Dog gælder det, at næstformanden for børn og unge-udvalget i  

 Københavns Kommune kan tillægges et vederlag, der højst kan udgøre 6 pct. af  

 vederlaget til formanden for Borgerrepræsentationen.
 For så vidt angår vederlæggelse i de tilfælde, hvor en  

 næstformand fungerer som udvalgsformand, henvises til pkt. 4.2.
Kapitel 3 Vederlæggelse af   

 ikke-kommunalbestyrelsesmedlemmer 1. Diæter og erstatning for dokumenteret tabt  

 arbejdsfortjeneste Efter § 16 a, stk. 1, i loven kan  

 kommunalbestyrelsen beslutte at yde ikke-kommunalbestyrelsesmedlemmer diæter  

 og  

 erstatning for tabt arbejdsfortjeneste for deltagelse i den type kommunale  

 hverv, der er nævnt i § 16, stk. 1, litra a-e.
Kommunalbestyrelsen  

 kan vælge at udbetale begge ydelser, kun den ene af ydelserne eller ingen af  

 disse.
Kommunalbestyrelsen har således mulighed for at beslutte, at  

 der til medlemmerne af et udvalg, et råd m.v. alene skal ydes diæter og  

 erstatning for tabt arbejdsfortjeneste i forbindelse med møderne, jf.  

 § 16, stk. 1, litra b.
Der vil herefter ikke være adgang til at yde  

 diæter og erstatning for tabt arbejdsfortjeneste, hvis udvalget anmoder et  

 medlem om at udføre et hverv, jf. § 16, stk. 1, litra e.
 Det er forudsat, at offentligt ansatte ikke kan modtage  

 diæter eller erstatning for tabt arbejdsfortjeneste for varetagelse af hverv,  

 der er et led i de pågældendes embedsgerning.
 Kommunalbestyrelsens kompetence til at træffe beslutninger  

 om ydelse af diæter og erstatning for tabt arbejdsfortjeneste efter § 16  

 a, stk. 1, kan ikke delegeres til et af kommunalbestyrelsen nedsat  

 udvalg  

 eller til forvaltningen.
Efter bemærkningerne til bestemmelsen kan  

 kommunalbestyrelsen træffe beslutninger om at yde diæter og erstatning for  

 tabt  

 arbejdsfortjeneste i forbindelse med varetagelsen af de enkelte hverv eller  

 generelt, f.eks. i form af et diætregulativ.
Det er i den forbindelse i  

 praksis  

 antaget, at kommunalbestyrelsen kan beslutte, at der kun ydes diæter og  

 erstatning for tabt arbejdsfortjeneste inden for en nærmere angivet grænse,  

 f.eks. et bestemt antal møder eller en beløbsgrænse.
Hvis  

 kommunalbestyrelsens  

 hjemmel til at yde diæter m.v. findes i særlovgivningen, må adgangen til at  

 fastsætte en grænse for udbetalingerne afhænge af en fortolkning af den  

 pågældende hjemmelsbestemmelse.
 Der kan ikke ydes et ikke-kommunalbestyrelsesmedlem diæter  

 og erstatning for tabt arbejdsfortjeneste i henhold til styrelseslovens  

 regler  

 i forbindelse med varetagelsen af kommunale hverv, hvis der er tillagt den  

 pågældende særligt honorar eller vederlag for varetagelsen af dette hverv,  

 jf.  

 § 16 a, stk. 4.
Som eksempel kan nævnes reglerne om vederlag til medlemmer  

 af de af amtsrådene nedsatte bestyrelser for undervisningsinstitutioner efter  

 lov om specialundervisning for voksne (lovbekendtgørelse nr. 658 af 3. juli  

 2000). I det omfang amtsrådet har vedtaget at yde diæter og erstatning for  

 tabt  

 arbejdsfortjeneste efter bestemmelsen i § 6 e i lov om  

 specialundervisning  

 for voksne, er det udelukket at yde diæter eller erstatning for tabt  

 arbejdsfortjeneste for deltagelse i bestyrelsens møder i medfør af den  

 kommunale styrelseslov til ikke-kommunalbestyrelsesmedlemmer, der er udpeget  

 som medlemmer af bestyrelsen, jf. § 16 a, stk. 4. Derimod kan  

 ikke-kommunalbestyrelsesmedlemmer, der varetager hvervet som  

 bestyrelsesmedlem  

 i en institutionsbestyrelse, ydes diæter og erstatning for tabt  

 arbejdsfortjeneste i medfør af den kommunale styrelseslov for deltagelsen i  

 kurser, der af kommunalbestyrelsen anses at have betydning for varetagelsen  

 af  

 hvervet som bestyrelsesmedlem.
Dette gælder, selvom der ikke kan gives disse  

 ydelser for deltagelsen i bestyrelsesmøder.
Dette skyldes, at der alene er  

 tillagt et bestyrelsesmedlem særligt vederlag for deltagelsen i  

 bestyrelsesmøder efter reglerne i lov om specialundervisning for voksne, men  

 ikke for deltagelsen i kurser af betydning for hvervet.
Diætbeløbet efter § 4 i bekendtgørelsen udgør 340 kr.  

 pr. dag.
Hvis hvervet beslaglægger mere end 4 timer, ydes der dog 680 kr.
I tilfælde, hvor der varetages flere diætberettigende hverv  

 samme dag, skal mødetiderne sammenlægges ved beregningen af diætbeløbet.
Der  

 kan således ikke foretages selvstændig beregning af diæter for de enkelte  

 (amts)kommunale hverv for sig.
Et møde, der har strakt sig ud over kl. 24.00,  

 betragtes også diætmæssigt som ét møde.
Diætsatsen vil hvert år den 1. januar, første gang den 1.  

 januar 2003, blive forhøjet med 5 kr.
I 2003 vil diætbeløbet således udgøre  

 345  

 kr. pr. dag, hvilket betyder, at den maksimale erstatning for dokumenteret  

 tabt  

 arbejdsfortjeneste ligeledes vil udgøre 1.725 kr. i 2003.
Kapitel 4 Godtgørelse af udgifter 1. Godtgørelse til kommunalbestyrelsesmedlemmer  

  

 1.1. Obligatorisk godtgørelse I henhold til § 16, stk. 10, litra a-c, i loven er  

 tre godtgørelsestyper obligatoriske i forbindelse med et  

 kommunalbestyrelsesmedlems  

 deltagelse i de møder m.v., der er nævnt i § 16, stk. 1, litra a-e.  

 Dette gælder også, selvom der er tale om møder m.v. inden for kommunegrænsen.
 Efter loven har et kommunalbestyrelsesmedlem ikke pligt til  

 at modtage de godtgørelser, der er nævnt i § 16, stk. 10. Et  

 kommunalbestyrelsesmedlem har imidlertid krav på at modtage de nævnte  

 godtgørelser, og kommunalbestyrelsen kan derfor ikke  heller ikke i  

 enighed   

 træffe beslutning om en begrænsning af medlemmernes krav på godtgørelse.
»a) befordringsgodtgørelse og godtgørelse for  

 fravær fra hjemstedet,« Bestemmelsen giver kun adgang til dækning af positive  

 udgifter.
Dette er efter forarbejderne til bestemmelsen imidlertid ikke til  

 hinder for, at der fastsættes generelle godtgørelsessatser, når blot dette  

 sker  

 under hensyn til de faktiske omkostninger.
Fraværsgodtgørelse vil typisk  

 omfatte merudgifter til forplejning og logi.
Fra april 1999 har kommuner og amtskommuner kun kunnet  

 udbetale skattefri befordrings- og fraværsgodtgørelse efter de regler, der  

 fastsættes af Ligningsrådet.
De med virkning fra 1. januar 2002 gældende  

 satser  

 for skattefri rejse- og befordringsgodtgørelse er fastsat i Told- og  

 Skattestyrelsens cirkulærer nr. 2001-40 og 2001-43. Cirkulærerne fastsætter  

 alene et maksimum for, hvor stort et beløb, der kan udbetales skattefrit.  

 Adgangen for kommunalbestyrelserne til at fastsætte egne (højere) generelle  

 godtgørelsessatser  under hensyn til de faktiske udgifter  består  

 fortsat.  

 Den skattemæssige behandling af godtgørelsen er således ikke i sig selv  

 afgørende for, om godtgørelsen er i overensstemmelse med reglerne i lov om  

 kommunernes styrelse.
Bestemmelsen i § 16, stk. 10, litra a, er ikke til  

 hinder for, at en kommunalbestyrelse generelt beslutter som udgangspunkt at  

 godtgøre udgifter til en bestemt type befordring  f.eks. bus eller tog.  

 Der  

 kan dog forekomme tilfælde, hvor et kommunalbestyrelsesmedlem desuagtet vil  

 have krav på (anden) befordringsgodtgørelse, f.eks. hvis busserne ikke kører  

 eller lader sig benytte, eller hvis medlemmet af helbredsmæssige årsager er  

 afskåret fra at benytte offentlige transportmidler.
Tilsvarende er det  

 antaget,  

 at en kommunalbestyrelse kan træffe en generel beslutning om at yde  

 kommunalbestyrelsesmedlemmer  

 befordringsgodtgørelse gennem fast ydelse af et på forhånd fastsat antal  

 færgebilletter årligt, forudsat at dette er udtryk for de faktiske  

 omkostninger  

 ved rejser med henblik på varetagelse af de i § 16, stk. 10, litra  

 a-e, nævnte hverv.
Kommunalbestyrelsesmedlemmer, der dokumenterer større  

 udgifter  

 til færgebilletter ved varetagelse af de i § 16, stk. 1, litra a-e,  

 nævnte hverv, har imidlertid uanset kommunalbestyrelsens beslutning krav på  

 godtgørelse af disse yderligere udgifter, da godtgørelsen som nævnt er  

 obligatorisk.
Særlige befordringsudgifter, der er begrundet i handicap, er  

 ligesom udgifter til befordring i øvrigt omfattet af reglen i § 16,  

 stk. 10, litra a.
Dette gælder uanset den særlige regel i § 16,  

 stk. 10, litra b, der giver adgang til godtgørelse af dokumenterede,  

 nødvendige udgifter i forbindelse med et fysisk handicap.
Det vil således  

 ikke  

 være i overensstemmelse med § 16, stk. 10, litra a, på forhånd at  

 udelukke  

 bestemte arter af befordringsudgifter, f.eks. særlige udgifter til  

 handicappede, fra godtgørelse efter bestemmelsen.
Det antages dog som anført,  

 at kommunalbestyrelsen generelt kan beslutte som udgangspunkt at godtgøre  

 udgiften til en bestemt type befordring  f.eks. bus eller tog.
Dette  

 betyder,  

 at en handicappet person ikke har krav på godtgørelse af ekstraudgifter til  

 f.eks. transport med taxa, såfremt vedkommende faktisk er i stand til uden  

 særlige gener at benytte bus eller tog.
 Uanset, at der ikke i § 16, stk. 10, er fastsat  

 begrænsninger i kommunernes pligt til at yde befordringsgodtgørelse, antages  

 det, at bestemmelsen først og fremmest tager sigte på transport fra bopælen  

 til  

 det sted, hvor det kommunale hverv udøves.
Der vil dog efter bestemmelsen tillige være krav på  

 godtgørelse af transportomkostninger fra et arbejdssted eller et andet  

 opholdssted til mødestedet.
Dette gælder også, selvom arbejdssted eller  

 opholdssted ligger uden for kommunegrænsen, hvis det under hensyn til  

 transporttiden og de dermed forbundne udgifter må anses for naturligt, at den  

 pågældende deltager i mødet m.v.
Det må i den forbindelse antages, at kravet  

 på  

 befordringsgodtgørelse har sammenhæng med den mødepligt, der følger af det  

 borgerlige ombud.
Har kommunalbestyrelsesmedlemmet mødepligt, vil der i  

 almindelighed  

 være pligt til at yde befordringsgodtgørelse, men der vil  henset til  

 afstanden  

 mellem opholdsstedet og mødestedet og de dermed forbundne, omfattende  

 rejseudgifter - være situationer, hvor den pågældende har mødepligt uden at  

 have krav på befordringsgodtgørelse.
Har kommunalbestyrelsesmedlemmet ikke  

 mødepligt, har kommunalbestyrelsesmedlemmet ikke krav på  

 befordringsgodtgørelse.  

 Indenrigsministeriet har i en konkret sag udtalt, at en afstand på  

 45 km  

 fra arbejdssted til mødested ikke  

 i sig selv medførte, at der ikke var mødepligt ved kommunalbestyrelsesmøder  

 m.v., og der ville derfor i en sådan situation være pligt til at yde  

 befordringsgodtgørelse til det pågældende kommunalbestyrelsesmedlem, der  

 kørte  

 fra arbejdsstedet for at deltage i et møde og returnerede til arbejdsstedet.
Der kan derimod næppe være adgang til at godtgøre transportomkostninger  

 i tilfælde, hvor et kommunalbestyrelsesmedlem på grund af bortrejse i  

 forbindelse med arbejde eller ferie har lovligt forfald.
Det bemærkes i den  

 forbindelse, at det er antaget, at sommerhusophold o.lign. ikke kan anses som  

 lovligt forfald, medmindre opholdet skyldes forhold, der kan opveje det  

 borgerlige ombud, f.eks. forretninger, ferie og sygdom, herunder hos nære  

 pårørende.
I tilfælde, hvor et kommunalbestyrelsesmedlem uanset ophold i  

 sommerhus o.lign. fortsat har mødepligt, kan der  henset til afstanden  

 mellem  

 opholdsstedet og mødestedet og de dermed forbundne, omfattende rejseudgifter  

 -  

 være situationer, hvor den pågældende har mødepligt uden at have krav på  

 befordringsgodtgørelse.
Indenrigsministeriet har i en konkret sag fundet, at  

 en  

 afstand på  

 200 km  

 fra et sommerhus til det sted, hvor det kommunale hverv udøvedes, ikke fritog  

 et kommunalbestyrelsesmedlem, der var pensioneret, fra mødepligt, når  

 vedkommende uden at holde ferie m.v. opholdt sig i sommerhuset.
Ministeriet  

 fandt imidlertid videre, at der var tale om så betydelig afstand, at kommunen  

 ikke var forpligtet eller berettiget til at godtgøre de hermed forbundne  

 befordringsudgifter.
 Kommunalbestyrelsen kan  ud over de tilfælde, hvor kommunen  

 har pligt til at yde befordringsgodtgørelse  vælge at udbetale  

 befordringsgodtgørelse i særlige tilfælde, hvis kommunen har en interesse i,  

 at  

 en bestemt person varetager et kommunalt hverv uanset afstanden mellem  

 mødestedet og vedkommendes opholdssted eller arbejdssted.
Det forhold, at et kommunalbestyrelsesmedlem ikke har brug  

 for en betalt hjemrejse, berettiger ikke til alternativt at få en anden  

 ydelse,  

 f.eks. overnatning.
Kun nødvendige udgifter kan dækkes i medfør af § 16,  

 stk. 10, litra a.
Hvorvidt f.eks. en overnatning er nødvendig af hensyn  

 til en fornuftig varetagelse af det kommunale hverv, skal vurderes af  

 kommunen.
»b) godtgørelse af dokumenterede, nødvendige  

 udgifter forbundet med et fysisk handicap,« Efter bemærkningerne til loven har bestemmelsen til formål  

 at sikre, at kommunalbestyrelsesmedlemmer, der har et fysisk handicap, i  

 videst  

 muligt omfang kan deltage på samme vilkår som andre  

 kommunalbestyrelsesmedlemmer.
Som eksempler på udgifter, der skal godtgøres  

 efter bestemmelsen, kan nævnes udgifter til hjælpemidler, særlig  

 sekretærbistand m.v.
F.eks. skal blinde og andre personer, der ikke kan læse  

 almindelig skrift, sikres en anden og lige så tilfredsstillende adgang til  

 information ved godtgørelse af udgifter til lydbånd, punktskrift eller  

 bistand  

 til oplæsning.
For personer med hørehandicap kan der være tale om godtgørelse  

 af udgifter til tolkebistand.
I visse tilfælde vil det kunne give anledning til tvivl, om  

 en udgift er nødvendig for den fysisk handicappedes muligheder for at deltage  

 på rimelige vilkår i de nævnte møder m.v.
Der kan være tale om, at behovene  

 varierer under hensyn til de lokale forhold.
Efter bemærkningerne til  

 bestemmelsen  

 må kommunalbestyrelsen derfor indrømmes et vist skøn, navnlig med hensyn til  

 arten og omfanget af ydelserne.
 Godtgørelse af udgifter til hjælpemidler m.v. forudsætter,  

 at de almindelige muligheder for at få hjælpemidler m.v. efter den sociale  

 lovgivning er udtømt.
»c) godtgørelse af dokumenterede, nødvendige  

 udgifter til pasning af syge nære pårørende.« Efter bemærkningerne til bestemmelsen er det en  

 forudsætning, at vedkommende normalt passer den syge, men på grund af  

 deltagelse i møder m.v. er nødsaget til at afholde specielle udgifter til  

 anden  

 pasning.
Det fremgår endvidere af bemærkningerne, at der ved nære pårørende  

 forstås forældre, børn, søskende, ægtefælle eller en person, med hvem  

 medlemmet  

 i øvrigt lever i fast parforhold.
1.2. Anden godtgørelse Efter § 16, stk. 11, i loven kan  

 kommunalbestyrelsen beslutte, at der til et medlem, der udfører de i  

 § 16,  

 stk. 1, litra f, nævnte aktiviteter, skal ydes de godtgørelsestyper, der  

 er nævnt i § 16, stk. 10, litra a-c.
Beslutningen om at yde de  

 nævnte  

 godtgørelser kan træffes fra gang til gang.
Såfremt beslutningen træffes  

 generelt, må det være en forudsætning, at det er præcist angivet, hvilke  

 aktiviteter der skal begrunde udbetaling af godtgørelser.
Det er således ikke  

 tilstrækkeligt at henvise til, at alle aktiviteter, der er omfattet af  

 § 16, stk. 1, litra f, kan begrunde udbetaling af godtgørelse.
 Kommunalbestyrelsen kan endvidere beslutte at godtgøre andre  

 udgifter, som afholdes i forbindelse med et medlems varetagelse af kommunale  

 hverv, eller beslutte at yde anden støtte i den forbindelse.  

 Kommunalbestyrelsen kan f.eks. beslutte at godtgøre udgifter til telefon,  

 telefax, avishold m.v. eller beslutte at stille lokaler eller pc til  

 rådighed.  

 Indenrigsministeriet har i en konkret sag meddelt, at betaling for et  

 kommunalbestyrelsesmedlems behandling for alkoholmisbrug ikke er omfattet af  

 § 16, stk. 11, da støtten ikke findes at have en sådan nær  

 sammenhæng  

 med udførelsen af de aktiviteter, som den pågældende varetager i sin egenskab  

 af kommunalbestyrelsesmedlem, som må kræves for at yde støtte i medfør  

 bestemmelsen.
 Bestemmelsen er ikke til hinder for, at der fastsættes et  

 maksimumbeløb, inden for hvilket støtte kan ydes - f.eks. avisabonnement til  

 én  

 avis.
 2. Godtgørelse til borgmestre m.fl.
Borgmestre, magistratsmedlemmer og de i lovens § 64 a  

 nævnte udvalgsformænd har som udgangspunkt tilsvarende krav på og adgang til  

 udgiftsgodtgørelse som andre kommunalbestyrelsesmedlemmer.
Efter § 16,  

 stk. 12, i loven kan de pågældende dog ikke modtage den i § 16,  

 stk. 10, litra c, nævnte godtgørelse af udgifter til pasning af syge  

 nære  

 pårørende.
Endvidere antages det, at bestemmelserne i § 16, stk. 10,  

 og § 16, stk. 11, ikke giver adgang til at godtgøre borgmestres,  

 magistratsmedlemmers og de nævnte udvalgsformænds udgifter i forbindelse med  

 fremmøde for at varetage funktionen som administrationsleder.
Det afgørende  

 for, om bestemmelserne finder anvendelse, er således, om de aktiviteter, som  

 borgmesteren, magistratsmedlemmet eller de i § 64 a nævnte  

 udvalgsformænd  

 skal udføre den pågældende dag, efter en konkret vurdering anses for omfattet  

 af bestemmelsen i § 16, stk. 1.
Det samme gælder i forhold til en udvalgsformand, der møder  

 op på rådhuset for at drøfte sager med forvaltningen eller i øvrigt tage del  

 i  

 det administrative arbejde.
Aktiviteten skal efter en konkret vurdering være  

 omfattet af § 16, stk. 1, for at berettige til godtgørelse af  

 fremmødet.
Det er antaget, at det ligger inden for kommunens  

 driftsmæssige råderum at stille en tjenestebil til rådighed for borgmesteren.  

 Tjenestebilen, der ikke må bruges privat, er en mere generel støtte til  

 borgmesteren, som ydes af kommunen som arbejdsgiver, idet borgmesterhvervet  

 har  

 karakter af fuldtidsbeskæftigelse og ud fra hensynet til en hensigtsmæssig  

 tilrettelæggelse af kommunens drift.
At stille en tjenestebil til rådighed  

 for  

 borgmesteren adskiller sig således markant fra at dække borgmesterens  

 udgifter  

 til befordring.
Det er imidlertid antaget, at § 16, stk. 12, i  

 loven  

 ikke er til hinder for, at der af kommunen ydes anden støtte til  

 borgmesteren,  

 når støtten har direkte forbindelse med borgmesterhvervet.  

 Kommunalbestyrelsen må således have mulighed for at yde borgmesteren støtte  

 til  

 alle dele af borgmesterhvervet.
Det bemærkes, at en tjenestebil ikke anses  

 som  

 »anden økonomisk ydelse af kommunens kasse«, som borgmesteren i givet fald  

 ikke  

 må modtage, jf. § 19, stk. 4, i bekendtgørelsen og kapitel 5, pkt.  

 1.1.
3. Godtgørelse til ikke-kommunalbestyrelsesmedlemmer Efter § 16 a, stk. 6, i loven har  

 ikke-kommunalbestyrelsesmedlemmer, der deltager i de i § 16,  

 stk. 1,  

 litra a-c, nævnte møder m.v. krav på befordringsgodtgørelse, godtgørelse for  

 fravær fra hjemstedet, godtgørelse af dokumenterede, nødvendige udgifter  

 forbundet med et fysisk handicap og godtgørelse af dokumenterede, nødvendige  

 udgifter til pasning af syge nære pårørende, jf. § 16, stk. 10.
 Herudover har ikke-kommunalbestyrelses-medlemmer, der  

 deltager i de pågældende møder m.v., krav på godtgørelse af dokumenterede,  

 nødvendige udgifter til børnepasning.
 I henhold til § 16 a, stk. 7, i loven kan  

 kommunalbestyrelsen endvidere beslutte at godtgøre  

 ikke-kommunalbestyrelsesmedlemmer, der deltager i aktiviteter omfattet af  

 § 16, stk. 1, litra d-f, de tilsvarende udgifter.
 Kommunalbestyrelsen kan efter § 16 a, stk. 7,  

 yderligere beslutte at godtgøre ikke-kommunalbestyrelsesmedlemmer andre  

 udgifter, som de pågældende har afholdt i forbindelse med varetagelsen af  

 kommunale hverv, eller beslutte at yde anden støtte i den forbindelse.
 Det bemærkes, at det med affattelsen af § 16 a,  

 stk. 6 og 7, er præciseret, at der ikke kan udbetales godtgørelser til  

 personer, der ikke er valgt af kommunalbestyrelsen til at varetage kommunale  

 hverv  bortset fra personer, der deltager i seminarer, jf. § 9 a i  

 loven,  

 eller varetager kommunale hverv efter anmodning fra kommunalbestyrelsen eller  

 dennes udvalg, jf. § 16, stk. 1, litra e.
Kapitel 5 Vederlag og pension til borgmestre m.fl.
1. Vederlag Reglerne om vederlag til borgmestre er fastsat i § 19 i  

 bekendtgørelsen.
Borgmestre vederlægges i forhold til indbyggertallet i  

 kommunen.
Borgmestrene er på den baggrund indplaceret i lønrammer for  

 statslige  

 tjenestemænd og oppebærer den til enhver tid gældende løn for en tjenestemand  

 i  

 staten, der er i samme lønramme, jf. bilag 1 i bekendtgørelsen.
Den, der modtager vederlag som borgmester, kan ikke samtidig  

 oppebære anden økonomisk ydelse af kommunens kasse, jf. § 19,  

 stk. 4,  

 i bekendtgørelsen.
Der henvises dog for så vidt angår godtgørelse til kapitel  

 4, pkt. 2.
 En borgmester, der tillige er formand for eller medlem af en  

 havnebestyrelse, kan derimod godt oppebære vederlag for dette hverv, da  

 vederlaget i medfør af § 8 i bekendtgørelse nr. 1050 af 16. december  

 1999  

 om vederlag m.v. til medlemmer af havnebestyrelser afholdes af havnekassen og  

 ikke kommunekassen.
2. Funktionsvederlag Reglerne om vederlag til en fungerende borgmester er fastsat  

 i § 34, stk. 3-6, i loven og § 19, stk. 2-4, i  

 bekendtgørelsen.
Et medlem, der i henhold til § 15, stk. 5, i loven  

 er udpeget til at fungere som borgmester, oppebærer i funktionsperioden et  

 vederlag svarende til borgmesterens, jf. § 34, stk. 3, i loven og  

 § 19, stk. 2, i bekendtgørelsen.
Det er herefter en betingelse, at  

 borgmesterens stedfortræder er indkaldt som følge af borgmesterens fravær på  

 mindst en måned, jf. lovens § 15, stk. 2, og at fraværet forventes  

 at  

 have en varighed på mindst 2 måneder.
Et tilsvarende vederlag oppebæres af  

 det  

 medlem, der i henhold til § 66, stk. 2, i loven er udpeget til at  

 fungere som borgmester.
 Efter kommunalbestyrelsens bestemmelse kan der endvidere i  

 henhold til § 34, stk. 4, ydes vederlag til et medlem, som uden for  

 de ovennævnte tilfælde varetager opgaver, der påhviler kommunalbestyrelsens  

 formand.
 I tilfælde, hvor en næstformand eller et andet medlem af  

 kommunalbestyrelsen uden for de i bekendtgørelsens § 19, stk. 2,  

 (lovens § 34, stk. 3) nævnte tilfælde fungerer i borgmesterens  

 fravær, kan der kun ydes funktionsvederlag, når kommunalbestyrelsen træffer  

 konkret beslutning herom, jf. lovens § 34, stk. 4.
 Forarbejderne til bestemmelsen forudsætter, at bestemmelsen  

 yderst sjældent kommer i anvendelse.
Størrelsen af vederlaget efter § 34, stk. 4, må  

 fastsættes af kommunalbestyrelsen efter en konkret vurdering.
I  

 vurderingsgrundlaget kan indgå arbejdsbyrdens omfang og varighed, herunder  

 hvorvidt borgmesterens fravær nødvendiggør, at den fungerende borgmester  

 varetager alle borgmesterfunktioner.
Der kan endvidere tages hensyn til den  

 vederlæggelse, som vedkommende i forvejen modtager fra kommunen.
Vederlaget  

 efter § 34, stk. 4, skal således ikke nødvendigvis modsvare  

 borgmestervederlaget.
 Såfremt en næstformand, der er vederlagt efter §§ 12-13  

 i bekendtgørelsen, fungerer som borgmester, kan vedkommende kun modtage  

 funktionsvederlag for den funktionsperiode, der ligger ud over 5 uger i et  

 regnskabsår, jf. § 34, stk. 5, i loven og § 19, stk. 3, i  

 bekendtgørelsen.
 Det bemærkes endvidere, at der i lovens § 34,  

 stk. 6, er fastsat en begrænsning for vederlagets størrelse, idet det  

 funktionsvederlag, som en næstformand eller et medlem af kommunalbestyrelsen  

 måtte modtage efter lovens 34, stk. 2-4, sammen med de øvrige vederlag  

 m.v., som den pågældende modtager fra kommunens kasse, inden for et  

 regnskabsår  

 ikke kan overstige borgmestervederlaget.
3. Efterløn Formålet med efterlønsordningen for aftrådte borgmestre er  

 bl.a.  i en overgangsperiode  at give de pågældende en bedre  

 mulighed for at  

 indrette sig økonomisk efter deres fratræden og den deraf følgende  

 indtægtsnedgang, inden de eventuelt på ny indtræder på arbejdsmarkedet.
Det  

 er  

 således ikke sikkert, at den fratrådte borgmester umiddelbart kan genoptage  

 sit  

 tidligere erhverv ved borgmesterhvervets ophør.
Eventuelle økonomiske  

 problemer  

 i den anledning modvirkes af efterlønsordningen.
Det bemærkes endvidere, at  

 efterlønsbeløbets størrelse afhænger af, hvor længe den pågældende har stået  

 uden for det almindelige arbejdsmarked som følge af varetagelsen af hvervet  

 som  

 borgmester.
 Efterløn til en borgmester ydes således, jf. § 20,  

 stk. 1, i bekendtgørelsen, med et beløb, der for hvert påbegyndt hele  

 år,  

 borgmesterens seneste sammenhængende funktionstid har varet, svarer til 1 ½  

 gange det sidst ydede månedlige vederlag, dog højst 12 gange det sidst ydede  

 månedlige vederlag.
 Efterlønnen udbetales i henhold til reglerne i § 20,  

 stk. 2. Eksempelvis modtager en borgmester, der går af den 31. december  

 2001 med 8 års anciennitet eller mere, 6 måneders efterløn som et  

 engangsbeløb den  

 1. januar 2002, og herefter 6 måneders efterløn, der udbetales første gang  

 den  

 1. februar 2002 og sidste gang den 1. juli 2002. Såfremt den pågældende på  

 dette tidspunkt er fyldt 60 år, kan pensionen herefter påbegyndes udbetalt  

 den  

 1. august 2002.
 Der kan ikke ydes efterløn og pension samtidig, jf.  

 § 24, stk. 1, i bekendtgørelsen.
4. Pension Reglerne om egenpension til borgmestre er fastsat i  

 §§ 21-24 i bekendtgørelsen.
 Borgmestre er berettigede til en egenpension, der svarer til  

 den til enhver tid gældende egenpension til en tjenestemand i staten, hvis  

 pensionsalder og lønramme svarer til borgmesterens pensionsalder og vederlag.
 Det er i bekendtgørelsens § 22, stk. 3, angivet,  

 hvordan borgmesterens pensionsalder beregnes efter funktionstiden som  

 borgmester,  

 jf. bekendtgørelsens § 22, stk. 2. Tabellen i § 22,  

 stk. 3,  

 fortolkes således, at en funktionstid på præcis 10 år omregnes til en  

 pensionsalder på 30 år, en funktionstid på præcis 12 år omregnes til en  

 pensionsalder på 31 år o.s.v.
 Udover, at det i § 24, stk. 3, in fine, er  

 præciseret, at der ikke i egenpension til borgmestre foretages  

 førtidspensionsfradrag i medfør af § 6, stk. 4, i lov om  

 tjenestemandspension, er der ikke sket ændringer af bestemmelserne om  

 egenpension til borgmestre.
Bekendtgørelsens regler, herunder § 25, regulerer  

 udtømmende, i hvilket omfang en kommune kan medvirke til at udbetale pension  

 til en tidligere borgmester, herunder administrere en pensionsordning for en  

 nuværende borgmester.
Indenrigsministeriet har på den baggrund i anledning af  

 en konkret henvendelse meddelt, at en kommune ikke lovligt kan tegne og  

 administrere en ratepension/kapitalpensionsordning til fordel for  

 borgmesteren,  

 uanset at ydelserne på ordningen skal udredes af borgmesterens vederlag.
5. Understøttelse I henhold til § 25 i bekendtgørelsen kan  

 kommunalbestyrelsen i ganske særlige tilfælde med Indenrigs- og  

 Sundhedsministeriets tilladelse beslutte at yde understøttelse til en  

 tidligere  

 borgmester, der ikke på understøttelsestidspunktet modtager egenpension.  

 Understøttelse kan endvidere ydes til ægtefællen efter en afdød borgmester  

 eller borgmesterens børn under 21 år.
 Indenrigsministeriet har kun modtaget få ansøgninger om  

 tilladelse til understøttelse efter § 25.
Tilladelse i henhold til bestemmelsen er alene givet i to  

 tilfælde  i 1962 og i 1988. I begge tilfælde var der tale om tidligere  

 sognerådsformænd i indlemmede/sammenlagte kommuner, som ikke opfyldte  

 betingelserne for egenpension.
Indenrigsministeriet lagde ved meddelelsen af  

 de  

 pågældende tilladelser vægt på den forhenværende sognerådsformands  

 funktionstid, pensionsberettigelse efter nugældende bestemmelser, at der var  

 tale om en særlig situation i forbindelse med  

 indlemmelse/kommunesammenlægning  

 og på de pågældendes alder og lange politiske karrierer.
Det bemærkes, at § 25 ikke har betydning, hvor en  

 borgmester på grund af sygdom er fratrådt hvervet inden udløbet af en  

 valgperiode.
I denne situation følger det af § 22, stk. 4, i  

 bekendtgørelsen, at hele valgperioden medregnes i den funktionstid, der  

 lægges  

 til grund for beregningen af pensionen.
Efter Indenrigs- og Sundhedsministeriets vurdering kan der  

 herefter alene tænkes et behov for at yde en tidligere borgmester  

 understøttelse el.lign. i ganske særlige tilfælde, hvor det  ud over  

 sygdomstilfælde  

  ikke kan tilregnes borgmesteren, at den pågældende ikke har haft en  

 funktionstid på 8 år, og hvor fratræden sker meget kort tid inden opnåelse af  

 en funktionstid på 8 år.
Ministeriet har ikke været indstillet på at anvende  

 § 25 i en sag vedrørende en borgmester med en funktionstid på ca. 7 ½  

 år.
6. Ægtefællepension § 26 i bekendtgørelsen fik sin nuværende affattelse ved  

 Indenrigsministeriets bekendtgørelse nr. 866 af 29. november 1999.  

 Bestemmelsen  

 blev ændret som følge af uoverensstemmelse med principperne i lov om  

 tjenestemandspension vedrørende kravene til, hvornår et ægteskab skal være  

 indgået  

 for at kunne berettige til ægtefællepension.
 Det er efter § 26 en betingelse for, at en ægtefælle  

 efter en borgmester eller en tidligere borgmester opnår ret til  

 ægtefællepension, at ægteskabet blev indgået, før den afdøde borgmester var  

 fyldt 65 år, før egenpensionen til den afdøde borgmester var påbegyndt  

 udbetalt, og mindst 3 måneder inden dødsfaldet, jf. dog § 26,  

 stk. 4.
Ændringen indebærer, at ægteskaber indgået efter, at en  

 borgmester er fratrådt borgmesterhvervet, i tilfælde, hvor den tidligere  

 borgmester på tidspunktet for ægteskabets indgåelse var mellem 60 og 65 år,  

 ikke giver ret til ægtefællepension.
Dog vil et ægteskab indgået i den  

 periode,  

 hvor den afgåede borgmester oppebærer efterløn efter § 20 i  

 bekendtgørelsen, berettige til ægtefællepension.
Dette gælder, uanset om den  

 tidligere borgmester er fyldt 60 år (men ikke 65), når ægteskabet indgås.
 Kravet om, at ægteskabet er indgået, før egenpensionen til  

 den afdøde borgmester er påbegyndt udbetalt, gælder ikke for personer, der  

 ved  

 ændringsbekendtgørelsens ikrafttræden den 1. januar 2000 havde indgået  

 ægteskab.
 Ægtefællepension udbetales den 1. i måneden efter den måned,  

 hvor der er udbetalt efterindtægt, eller i tilfælde af, at ægtefællen ikke er  

 berettiget til efterindtægt, den 1. i måneden efter borgmesterens død, jf.  

 § 26, stk. 5.
 Bekendtgørelsen giver ikke mulighed for at bevare retten til  

 ægtefællepension i tilfælde af skilsmisse.
7. Efterindtægt Ægtefællen  eller hvis ægtefælle ikke efterlades,  

 borgmesterens børn under 21 år  efter en borgmester, der ved sin død  

 oppebar  

 vederlag som sådan, jf. bekendtgørelsens § 19, stk. 1, eller efter  

 en  

 tidligere borgmester, der oppebar egenpension eller understøttelse, er  

 berettiget til efterindtægt i henhold til § 27 i bekendtgørelsen.
Bestemmelsen kan sammenlignes med § 20, stk. 1, i  

 lov om tjenestemandspension.
Bestemmelsens formulering er blevet præciseret,  

 fordi udtrykket »fungerede som borgmester«, der blev anvendt i den tidligere  

 bekendtgørelse, kunne give anledning til visse utilsigtede misforståelser.
Såfremt en borgmester  f.eks. på grund af sygdom  fritages  

 for borgmesterhvervet, forinden vedkommende samme måned afgår ved døden, er  

 der  

 fortsat adgang til at yde efterindtægt.
Borgmesteren oppebærer i denne  

 situation vederlag som borgmester måneden ud, jf. bekendtgørelsens § 30,  

 1. pkt. og § 31, stk. 1. Tilsvarende gælder, hvor borgmesteren  

 afgår  

 ved døden i tilfælde, hvor vedkommende ikke har varetaget hvervet i en  

 periode,  

 men fortsat oppebærer vederlag, jf. § 31 i bekendtgørelsen.
 Såfremt en tidligere borgmester afgår ved døden i den  

 periode, hvor den pågældende oppebærer efterløn, eller i den periode, hvor  

 egenpensionen er opsat, er der ikke adgang til at yde efterindtægt.
 Om beregningen af efterindtægten er det fastsat, at den  

 svarer til 3 gange det sidst ydede månedlige borgmestervederlag, den sidst  

 ydede egenpension eller den sidst ydede understøttelse.
 Efterindtægten udbetales den 1. i måneden efter  

 borgmesterens død.
8. Samordning af pensioner Reglerne om samordning af egenpension til en borgmester er  

 fastsat i § 29 i bekendtgørelsen.
Samordning indebærer, at egenpensionen  

 som borgmester bliver nedsat.
Samordning skal ske, hvis en tidligere borgmester oppebærer  

 egenpension efter lov om tjenestemandspension, lov om vederlag og pension  

 m.v.  

 for ministre, lov om valg til Folketinget samt lov om vederlag og pension  

 m.v.  

 for de danske repræsentanter i Europa-Parlamentet.
Samordning skal endvidere  

 ske, hvis en tidligere borgmester oppebærer egenpension fra en stilling i en  

 kommune på tjenestemands- eller tjenestemandslignende vilkår, et  

 koncessioneret  

 selskab, anden offentlig virksomhed eller fra en statsgaranteret  

 pensionskasse.  

 Såfremt der tilkommer en tidligere borgmester løn eller vederlag fra en  

 stilling, som berettiger til pension som angivet ovenfor, sker der ligeledes  

 samordning.
 Alene en tjenestemandsstilling eller en  

 tjenestemandslignende stilling i en kommune kan begrunde nedsættelse af  

 borgmesterpensionen.  

 Der skal således ikke ske nedsættelse af borgmesterpensionen, hvis en  

 tidligere  

 borgmester oppebærer pension fra en overenskomstansættelse i en kommune,  

 eller  

 hvis en tidligere borgmester overenskomstansættes i en stilling i en kommune.
 Samordningen sker dels efter en halvdelsregel dels efter en  

 maksimumsregel.
Halvdelsreglen går ud på, at borgmesterpensionen nedsættes  

 med halvdelen af de øvrige ovennævnte ydelser, den tidligere borgmester har  

 krav på.
Nedsættelsen kan dog aldrig overstige halvdelen af  

 borgmesterpensionen.
Maksimumsreglen går ud på, at borgmesterpensionen i sin  

 reducerede form sammen med andre pensioner  f.eks. ministerpension  

  ikke må  

 overstige den til enhver tid højst opnåelige tjenestemandspension.
Hvis de  

 sammenlagte ydelser overstiger den højst opnåelige tjenestemandspension,  

 nedsættes borgmesterpensionen med det overskydende beløb, jf. § 29,  

 stk. 2. Såfremt der ved siden af borgmesterpensionen modtages løn eller  

 andre vederlag, må borgmesterpensionen i sin reducerede form sammen med  

 lønnen  

 og de andre vederlag i henhold til maksimumsreglen ikke overstige den højeste  

 pensionsgivende tjenestemandsløn, jf. § 29, stk. 3.
Hvis der i henhold til bestemmelser vedrørende udbetalingen  

 af pension eller løn som nævnt i § 29, stk. 1 og stk. 3, sker  

 tilsvarende pensionsbegrænsninger som følge af pension hidrørende fra  

 borgmesterhvervet, foretages ikke nedsættelse af borgmesterpensionen, jf.  

 § 29, stk. 5, i bekendtgørelsen.
Det gælder f.eks. i tilfælde, hvor  

 en eventuel tjenestemandspension er højere end borgmesterpensionen, idet der  

 i  

 sådanne tilfælde vil ske nedsættelse af tjenestemandspensionen, og for så  

 vidt  

 angår eftervederlag til ministre, idet der i henhold til lov om vederlag og  

 pension m.v. for ministre sker modregning af borgmesterpensionen i  

 eftervederlaget.
I henhold til lov om valg til Folketinget modregnes  

 borgmesterpension endvidere i eftervederlaget som folketingsmedlem fra og med  

 den 13. måned, eftervederlaget ydes.
Kapitel 6 Fælles bestemmelser 1. Ophør Formuleringen af ophørsbestemmelsen i § 31 i  

 bekendtgørelsen er ændret med henblik på at præcisere, at vurderingen af,  

 hvorvidt vederlæggelse skal ophøre, skal foretages i forhold til hvert enkelt  

 vederlag for sig.
Vurderingen skal således foretages både i forhold til det  

 faste vederlag og i forhold til eventuelle yderligere vederlag i form af  

 udvalgsvederlag, udvalgsformandsvederlag samt for vederlag som næstformand og  

 borgmester.
Tillægsvederlaget knytter sig til det faste vederlag.
Såfremt et medlem fratræder sit hverv, ophører  

 vederlæggelsen med udgangen af måneden.
I en situation, hvor hvervet  

 fratrædes,  

 fordi kommunalbestyrelsesmedlemmet har rimelig grund til at ønske sig  

 fritaget,  

 er fraflyttet den pågældende kommune eller i øvrigt har fortabt sin  

 valgbarhed,  

 skal der betales vederlag til udgangen af den måned, hvori  

 kommunalbestyrelsen  

 træffer afgørelse om, at medlemmet kan fritages eller har fortabt sin  

 valgbarhed.
 Ved dødsfald ophører vederlaget med udgangen af den måned,  

 hvori dødsfaldet er indtruffet.
 Da vederlæggelse for varetagelse af de enkelte selvstændigt  

 vederlagte hverv kan ophøre hver for sig, kan eksempelvis vederlæggelsen som  

 udvalgsmedlem ophøre, fordi hvervet ikke er varetaget i 3 måneder, uden at  

 det  

 behøver at få indflydelse på det faste vederlag som  

 kommunalbestyrelsesmedlem,  

 såfremt vedkommende i øvrigt deltager i kommunalbestyrelsesmøderne.
 Ved fravær på grund af sygdom, graviditet, barsel og  

 adoption er der ret til vederlag i indtil 9 måneder, jf. § 31,  

 stk. 2.
 § 31, stk. 2, omfatter også en mandlig borgmesters  

 fravær på grund af barsel og adoption og et kommunalbestyrelsesmedlems fravær  

 på grund af sin ægtefælles, sit barns eller anden nærtståendes meget  

 alvorlige  

 sygdom.
Det er en betingelse for at modtage vederlag i indtil 9  

 måneder, at kommunalbestyrelsen i hele denne periode har truffet beslutning  

 om  

 at indkalde en stedfortræder som følge af en af de nævnte forfaldsgrunde, jf.  

 § 15, stk. 2, i loven.
Eksempelvis kan et kommunalbestyrelsesmedlem  

 ikke blive vederlagt i mere end 3 måneder, uanset at fraværet efter det  

 oplyste  

 skyldes sygdom, medmindre kommunalbestyrelsen har truffet beslutning om  

 indkaldelse af stedfortræder.
2. Feriegodtgørelse Der beregnes ikke feriegodtgørelse efter reglerne i  

 ferieloven (lovbekendtgørelse nr. 498 af 29. juni 1998) af de ydelser, som  

 kommunalbestyrelsesmedlemmer oppebærer i henhold til den kommunale  

 styrelseslov  

 og regler udstedt i medfør heraf.
Af § 32, stk. 1, i bekendtgørelsen følger  

 imidlertid, at borgmestre, viceborgmestre og udvalgsformænd oppebærer en  

 feriegodtgørelse på 1½ pct. af vederlag efter §§ 9, 12, 13, 15, 18 og  

 19.  

 Herudover giver de ydelser, som kommunalbestyrelsesmedlemmer modtager i  

 henhold  

 til den kommunale styrelseslov og regler udstedt i medfør heraf, ikke  

 grundlag  

 for udbetaling af feriegodtgørelse.
Dette gælder også vederlag efter  

 § 34,  

 stk. 4, i loven.
Kapitel 7 Overgang og ikrafttræden 1. Overgangsordningerne Med den ændring af pensionsreglerne, der blev gennemført pr.  

 1. januar 1994, blev pension og efterløn til borgmestre væsentligt forbedret  

 samtidig med, at pensionskravet blev opsat til det 60. år.
Det betød, at det for en person, der var blevet borgmester i  

 en ung alder, ville kunne være en fordel, såfremt reglerne fra før den 1.  

 januar 1994 fortsat kunne finde anvendelse.
Det var derfor  afhængigt  

 af hvor  

 længe den pågældende havde været i funktion i § 15 i  

 Indenrigsministeriets  

 bekendtgørelse nr. 1169 af 23. december 1993 om pension m.v. til borgmestre  

 og  

 amtsborgmestre m.fl. fastsat, at den pågældende inden den 1. juli 1994  

 skriftligt  

 skulle meddele kommunalbestyrelsen, om de nye eller de gamle regler skulle  

 finde anvendelse, jf. nærmere nedenfor.
Det fulgte således af § 15, stk. 3, i den  

 dagældende bekendtgørelse, at en borgmester, der var valgt pr. 1. januar 1994  

 og inden denne dato havde opnået ret til egenpension, fik mulighed for inden  

 den 1. juli 1994 skriftligt at meddele kommunalbestyrelsen, at vedkommende  

 ikke  

 ønskede at være underlagt den gamle bekendtgørelses regler om pension og  

 efterløn m.v., hvilket ellers som udgangspunkt var tilfældet.
Valget havde  

 ikke  

 indflydelse på beregningen af egenpensionen, idet pensionen, uafhængigt af  

 hvilken ordning der blev valgt, ville blive beregnet på grundlag af de nye  

 borgmestervederlagssatser i bekendtgørelse nr. 1168 af 23. december 1993 om  

 vederlag m.v. til borgmestre og amtsborgmestre m.fl., jf. herved § 2,  

 stk. 1, jf. § 4, stk. 1, i borgmesterpensionsbekendtgørelsen.
Ved § 15, stk. 4, blev der endvidere fastsat en  

 særlig ordning, der alene vedrørte borgmestre, der var valgt pr. 1. januar  

 1994, og som inden denne dato havde opnået en funktionstid på mindst 4 år,  

 men  

 som ikke havde opnået en funktionstid på mindst 8 år og dermed ikke opnået  

 ret  

 til ydelse af egenpension.
En borgmester, der tilhørte denne gruppe, var som  

 udgangspunkt omfattet af de nye regler.
Imidlertid indebar § 15,  

 stk. 4, at en sådan borgmester havde mulighed for senest den 1. juli  

 1994  

 skriftligt at meddele kommunalbestyrelsen, at den pågældende ønskede at være  

 omfattet af reglerne i den gamle bekendtgørelse med hensyn til tidspunktet  

 for  

 udbetaling af pension, beregning af efterløn (eftervederlag) og  

 ægtefællepension m.v.
Pensionsberegningen skulle i disse tilfælde ske på  

 grundlag af den pågældende borgmesters  lavere - vederlagsmæssige  

 lønramme i  

 henhold til bekendtgørelse nr. 668 af 20. december 1984 med senere ændringer.
 For borgmestre, der var valgt pr. 1. januar 1998 og var  

 omfattet af reglerne i 1984-bekendtgørelsen, som følge af overgangsordningen  

 i  

 § 15, stk. 3 og 4, i Indenrigsministeriets bekendtgørelse nr. 1169  

 af  

 23. december 1993, blev det i bekendtgørelse nr. 861 af 21. november 1997  

 fastsat, at de inden den 1. juli 1998 skriftligt skulle meddele  

 kommunalbestyrelsen, hvis de fortsat ønskede at være omfattet af  

 overgangsordningen, jf. § 36, stk. 1, i bekendtgørelsen.
 Overgangsbestemmelserne i ministeriets bekendtgørelse nr.  

 584 af 9. juli 2002 er i lighed med de tidligere bekendtgørelsers  

 bestemmelser  

 herom affattet med det formål, at så mange som muligt af de borgmestre og  

 magistratsmedlemmer, der er omfattet af de gamle regler, og som bliver  

 genvalgt  

 til en ny periode fra den 1. januar 2002, eller som på et andet tidspunkt  

 vælges igen, skal blive omfattet af de regler, der trådte i kraft den 1.  

 januar  

 1994 og er videreført i de senere bekendtgørelser.
 Borgmestre og magistratsmedlemmer, der er fratrådt inden den  

 1. januar 2002, og som er omfattet af den gamle ordning, forbliver på denne  

 ordning og berøres således ikke af de nye regler, medmindre de senere vælges  

 på  

 ny, jf. bekendtgørelsens § 36, stk. 2.
 Borgmestre og magistratsmedlemmer, der vælges pr. 1. januar  

 2002 og er omfattet af de gamle regler, berøres derimod af de nye regler.
De borgmestre og magistratsmedlemmer, der vælges pr. 1.  

 januar 2002 og er omfattet af de gamle regler, skal inden den 1. september  

 2002  

 skriftligt meddele kommunalbestyrelsen, såfremt de fortsat ønsker at være  

 omfattet af reglerne fra før 1. januar 1994. Reagerer de pågældende ikke  

 skriftligt, vil de blive omfattet af den gældende ordning, jf. § 36,  

 stk. 2, i bekendtgørelsen.
Tilsvarende gælder de borgmestre og  

 magistratsmedlemmer, der vælges på et senere tidspunkt end 1. januar 2002. De  

 skal inden 6 måneder efter funktionsperiodens påbegyndelse skriftligt  

 meddele,  

 såfremt de ønsker at være omfattet af reglerne fra før den 1. januar 1994.
 Tilsvarende skal en borgmester, der den 1. januar 1994  

 oppebar egenpension som borgmester, og som senere igen vælges til borgmester,  

 inden 6 måneder efter tiltrædelsen af hvervet skriftligt meddele  

 kommunalbestyrelsen, såfremt den pågældende ved sin fratræden fortsat ønsker  

 at  

 modtage pension efter reglerne fra før 1. januar 1994, jf. § 36,  

 stk. 2, i bekendtgørelsen.
I alle de tilfælde, hvor de nye regler utvivlsomt er de  

 gunstigste for den enkelte borgmester, er borgmesteren ikke overladt noget  

 valg, og de nye regler vil derfor uden videre finde anvendelse.
Dette gælder,  

 hvis der vælges en borgmester, der er fyldt 58 år, og vedkommende har haft 8  

 års funktionstid eller derover som borgmester, jf. § 36, stk. 4, i  

 bekendtgørelsen.
 I de tilfælde, hvor en borgmester er omfattet af en  

 overgangsordning og regner med at gå af væsentligt tidligere end det 60. år,  

 vil det imidlertid kunne være en fordel for den pågældende fortsat at være  

 omfattet af de gamle regler.
 Overgangsbestemmelsernes anvendelse illustreres i bilag 1  

 til vejledningen.
2. Tidligere vejledning Vejledning nr. 152 af 21. november 1997 om vederlag, diæter,  

 pension m.v. for varetagelsen af kommunale hverv bortfalder.
Indenrigs- og Sundhedsministeriet, den 9.  

 juli 2002 Lars Løkke Rasmussen /Pernille Christensen Bilag 1 Overgangsbestemmelser vedrørende  

 pensionsreglerne Gammel ordning Ny ordning Hvem er omfattet? Borgmestre, der har benyttet sig af valgmuligheden i  

 Indenrigsministeriets vederlagsbekendtgørelser nr. 1169 af 23. december 1993,  

 nr. 861 af 21. november 1997 og nr. 584 af 9. juli 2002.
 Alle borgmestre, der er valgt 1. gang efter den 1. januar  

 1990.
 Følgende borgmestre har, jf. de nærmere regler herom,  

 haft mulighed for at vælge den gamle ordning:
 For borgmestre, der er valgt 1. gang senest den 1. januar  

 1990, kan gammel ordning være relevant.
borgmestre, der  

 den 1. januar 1994 havde opnået ret til egenpension i kraft af mindst 8 års  

 funktionstid, og er blevet genvalgt borgmestre, der  

 den 1. januar 1994 havde opnået en funktionstid på mindst 4 år, men som ikke  

 havde opnået ret til egenpension.
 Valget skal være tilkendegivet (og gentaget) skriftligt  

 inden den 1. juli i hver af valgperioderne (1. juli 1994, 1. juli 1998, dog  

 først 1. september i 2002, 1. juli 2006 o.s.v.) over for kommunalbestyrelsen.
Hvilke regler om  

 udbetaling af pension, efterløn, ægtefællepension, efterindtægt, børnepension  

 og samordning gælder? Indenrigsministeriets bekendtgørelse nr. 669 af 20.  

 december 1984, §§ 5, 7, 9, 10 og 13, stk. 2.
 Indenrigs- og Sundhedsministeriets bekendtgørelse nr. 584  

 af 9. juli 2002, §§ 20, 24, 26, 27, 28 og 29.
Beregnes borgmesterpensionen  

 på grundlag af de nugældende satser for borgmestervederlag, jf. bilag 1 i  

 vederlagsbekendtgørelsen? Ja  hvis den pågældende  

 borgmester pr. 1. januar 1994 havde opnået mindst 8 års funktionstid og  

 dermed ret til ydelse af egenpension.
Ja Nej  efter den  

 lavere vederlagsmæssige lønramme i Indenrigsministeriets bekendtgørelse nr.  

 668 af 20. december 1984 om vederlag til borgmestre og amtsborgmestre m.fl.,  

 hvis den pågældende borgmester pr. 1. januar 1994 havde opnået en  

 funktionstid på mindst 4 år, men ikke ret til egenpension.
Har borgmesteren  

 krav på efterløn før udbetaling af egenpension? Nej.
Kun borgmestre, der ikke har krav på egenpension,  

 kan få efterløn ved fratrædelsen, jf. § 7, stk. 1.
 Ja, jf. § 20.
Hvornår udbetales  

 egenpension? Den 1. i måneden efter borgmestervederlagets ophør, jf.  

 § 5.
 Den 1. i måneden efter den sidste udbetaling af efterløn,  

 såfremt den pågældende på dette tidspunkt er fyldt 60 år, jf. § 24,  

 stk. 1.
 Dvs. umiddelbart efter borgmesterens fratræden.
 Hvis borgmesteren ved efterlønnens ophør ikke er fyldt 60  

 år, udbetales egenpensionen den 1. i måneden efter det fyldte 60. år, jf.  

 § 24, stk. 2.
 Dvs. at pensionen er opsat.
Ægtefællepension Ydes i.h.t. § 9 Ydes i.h.t. § 26 Efterindtægt Ydes i.h.t. § 10 Ydes i.h.t. § 27 Børnepension Den gamle ordning giver ikke mulighed for at yde  

 børnepension.
 Ydes i.h.t. § 28.
Samordning Sker i.h.t. § 13, stk. 2.
 Sker i.h.t. § 29.
