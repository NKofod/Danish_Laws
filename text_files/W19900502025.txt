Kommunens afslag på dispensation fra elopvarmning alene vedr  

 el-gulvvarme i køkkenet i en bolig ophævedes af Energistyrelsen p.g.a. den  

 ringe elanvendelse, idet huset i øvrigt var tilsluttet fjernvarmeforsyningen Med skrivelse af 2. januar 1990, j.nr. 842/17, har De klaget til Gas- og  

 Varmeprisudvalget over det af Randers Kommune den 15. december 1989 meddelte  

 afslag på ansøgning om dispensation fra elvarmeforbud for ejendommen  

 Syvstjernen 45, Helsted, Randers.
Som det er Dem bekendt, er klagen  

 efterfølgende forelagt for Energistyrelsen, der er rette myndighed, til  

 afgørelse.
Efter Energistyrelsens anmodning har kommunen afgivet udtalelse i sagen,  

 jfr. vedlagte kopi af skrivelse af 20. februar 1990 fra Randers kommunale  

 værker.
Fra kommunens side ønsker man afgørelsen opretholdt af hensyntagen  

 til økonomien for områdets kollektive varmeforsyning (fjernvarme).
 Det fremgår af sagen, at det alene drejer sig om tilladelse til at  

 installere elektrisk gulvvarme i køkkenet, og at ejendommen i øvrigt,  

 inclusive køkkenet, på helt normal måde er forsynet med installationer for  

 fjernvarmeopvarmning.
Energistyrelsen kan ikke erklære sig enig i den trufne afgørelse om  

 afslag.
Et forbud mod etablering af elvarme, der kan nedlægges med hjemmel i  

 varmeforsyningsloven, jfr. § 15 i bekendtgørelse nr. 98 af 19. marts 1982 om  

 tilslutning m.v. til kollektive varmeforsyningsanlæg, har til formål at sikre  

 et marked for kollektiv varmeforsyning, således at der ikke foretages  

 investeringer i opvarmningssystemer, der gør det vanskeligt eller umuligt  

 senere at tilslutte den pågældende ejendom et kollektivt  

 varmeforsyningsanlæg.
Forbudet er alene rettet mod installation af  

 elopvarmning som bebyggelsens primære varmekilde, og hindrer således ikke  

 anvendelse af elvarme som supplerende varmekilde, eller komfortvarme i  

 køkken, som i det foreliggende tilfælde.
Dette er senest fastslået ved  

 Energiministeriets skrivelse af 30. november 1988 til samtlige  

 kommunalbestyrelser vedrørende forbud mod etablering af elopvarmning i ny  

 bebyggelse, beliggende i kollektive forsyningsområder (skrivelsens afsnit 3).
 Energistyrelsen kan således imødekomme Deres klage, og ophæver hermed den  

 af kommunen i sagen trufne afgørelse.
 Kopi af denne skrivelse er samtidig hermed tilsendt Randers kommunale  

 værker til underretning.
 P.d.v.
