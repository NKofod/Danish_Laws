Fremsat den 14. januar 2004 af  

 Bjarne Laustsen (S), Lene Garsdal (SF) og Line Barfod (EL) Forslag til folketingsbeslutning om udbygning af bedriftssundhedstjenesten for at fremme et  

 bedre arbejdsmiljø Folketinget opfordrer regeringen til inden den 1. juni 2004  

 at fremsætte forslag om en udbygning af bedriftssundhedstjenesten (BST)  

 startende den 1. juni 2005, således at alle brancher omfattes med det formål,  

 at virksomhedernes ledelse og sikkerhedsrepræsentanter får en øget og bedre  

 rådgivning om arbejdsmiljørisici og forbedringer af arbejdsmiljøet.
Bemærkninger til forslaget Forslaget er en uændret genfremsættelse af  

 beslutningsforslag nr.
B 171 fra folketingsåret 2002-03. Se Folketingstidende  

 2002-03, tillæg A side 7051 og 7053.
Det er forslagsstillernes opfattelse, at det er påkrævet,  

 at arbejdsmiljøet bliver forbedret på de danske arbejdspladser.
Der er alt  

 for  

 mange arbejdsskader og ulykker samt et alt for stort sygefravær.
 Sygefraværet kan ifølge Arbejdsmiljøinstituttet (AMI)  

 reduceres med en tredjedel alene gennem et bedre og sundere arbejdsmiljø.
Med hensyn til dødsulykker ligger Danmark på gennemsnittet  

 for Europa.
Ikke just noget at prale af, når man tænker på, at lande som  

 Irland, Portugal og Spanien trækker gennemsnittet ned med cirka den dobbelte  

 dødelighed.
Andre lande som Sverige og England ligger klart lavere.
De har  

 cirka halvt så mange dødsulykker som Danmark pr. 1.000 ansatte.
I midten af  

 1980erne havde Sverige cirka det samme niveau for dødsulykker som  

 Danmark.
Men  

 siden da er antallet reduceret væsentligt.
Det samme gælder Norge.
 Disse tal viser, at Danmark på ulykkesområdet har et stort  

 uudnyttet potentiale for bedre forebyggelse.
 Det vil kunne spare samfundet for mange milliarder kroner  

 ved at give virksomhederne en bedre konkurrenceevne samt ikke mindst give et  

 bedre arbejdsliv for den enkelte, som bliver ramt af sygdom.
Når arbejdsmiljøproblemerne er så store, skyldes det i  

 ganske betydelig grad, at virksomheder mangler viden om, hvilke  

 sundhedsrisici  

 medarbejderne udsættes for, og indsigt i, hvordan der skabes et sundere  

 arbejdsmiljø. Undersøgelser viser, at det er de allerfærreste  i  

 størrelsesordenen 4-6 procent  af arbejdsgiverne og arbejdslederne, der  

 opfatter arbejdsulykker som et problem på deres arbejdsplads.
Specielt for  

 ledere  

 og medarbejdere på små virksomheder, der ikke har haft konkrete  

 arbejdsulykker,  

 er arbejdsulykker noget, der rammer andre mennesker på andre arbejdspladser.
 Derfor må samfundet sørge for, at virksomheder får en øget  

 indsigt i arbejdspladsens særlige sundhedsrisici.
 Her er den danske BST-ordning et egnet instrument, der må  

 udbygges og gøres endnu bedre.
De virksomheder, der i dag ikke bruger BST, har et behov  

 for hjælp og rådgivning.
Rapporten »Virksomhedernes vurdering af samarbejdet  

 og  

 effekten af BST-rådgivningen«, som Teknologisk Institut i marts 2003 har  

 udarbejdet for LO, dokumenterer, at de virksomheder, der ikke benytter sig af  

 BST, har et dårligere arbejdsmiljø end de virksomheder, der bruger BST.
De virksomheder, der er BST-pligtige, gør ganske pænt brug  

 af BST-rådgivning.
Det viser ovennævnte rapport.
Og denne brug skyldes først  

 og  

 fremmest, at virksomhederne får bedre arbejdsmiljø for pengene. 80 pct. af  

 lederne på de virksomheder, der bruger BST, er ifølge undersøgelsen tilfredse  

 med ordningen.
De giver udtryk for, at den har ført til forbedringer af  

 virksomhedens arbejdsmiljø.
Men vil en sådan brug af BST ikke komme af sig selv ad  

 frivillighedens vej? Det er der desværre ikke meget der tyder på.  

 Virksomhedernes bevidsthed om deres arbejdsmiljøproblemer gør det langtfra  

 altid til en oplagt handling at købe den fornødne rådgivning.
Selv om  

 virksomhederne er glade for BST, bruger halvdelen ifølge den nævnte  

 undersøgelse kun ordningen, fordi den er betalt på forhånd.
Mange virksomheder vil spare arbejdsmiljørådgivningen væk,  

 hvis de ikke er omfattet af en BST-pligt.
Det bekræftes også af andre  

 undersøgelser, bl.a. undersøgelser foretaget af Dansk Handel & Service.
Forslagsstillerne mener, at det er meget vigtigt med en  

 uvildig rådgivningsindsats, som både lønmodtagerne og arbejdsgiverne kan have  

 tillid til.
Det sker i dag i den eksisterende bedriftssundhedstjeneste med  

 paritetisk sammensatte bestyrelser.
 Forslagsstillerne tager afstand fra de forslag, som nogle  

 arbejdsgiverorganisationer har været fremme med om at lade virksomhedernes  

 egne  

 snævre økonomisk gevinstvurderinger ligge til grund for, om man ønsker at  

 søge  

 rådgivning om forbedring af arbejdsmiljøet.
Forslagsstillerne ønsker at forpligte arbejdsgiverne til at  

 indgå aftale om rådgivning, således at medarbejderne opnår sikkerhed for, at  

 der kan ske en uafhængig rådgivning om forbedring af arbejdsmiljøet.
Det bør  

 gælde hele arbejdsmarkedet.
Skriftlig fremsættelse Bjarne Laustsen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udbygning af bedriftssundhedstjenesten for at fremme  

 et  

 bedre arbejdsmiljø.
(Beslutningsforslag nr.
B 106).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
