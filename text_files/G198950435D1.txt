Formålet med registeret er at tjene som grundlag for ledende læge ved lægestuer og infirmerier under Forsvarskommandoen i forbindelse med udarbejdelse af måneds- og årsrapporter, afdækning af sygdomsmønsteret ved forsvarets lægestuer og infirmerier, afdækning af særligt farlige og krævende momenter i den militære uddannelse med henblik på forebyggende tiltag.
Endvidere er formålet med registeret at tjene som grundlag for udarbejdelse af videnskabelige undersøgelser med henblik på en vurdering af forskellige behandlingsmetoders effektivitet samt udarbejdelse af patientlister til hjælp i den daglige administration ved lægestuen/infirmeriet.
Personkreds: Registeret må kun indeholde oplysninger om personel, der er ansat ved, tjenstgørende ved eller designeret til myndigheder under Forsvarskommandoens myndighedsområde.
 Ikrafttrædelsesdato: 01/10/1989.
