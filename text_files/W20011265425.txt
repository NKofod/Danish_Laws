Den 26. februar 1998 blev patienten indlagt akut på grund af  

 rygsmerter.
Under indlæggelsen fandt overlægen en 5 x 3 cm stor  

 fast knude i venstre bryst, og hun blev henvist til mammografi.
Den 18. marts  

 1998 blev patienten udskrevet.
I udskrivningsnotatet blev det anført,  

 at hun skulle til ambulant kontrol efter 4 - 6 uger ved overlægen,  

 blandt andet med henblik på svar på mammografien.
Mammografien  

 blev beskrevet den 23. marts 1998 og viste en kræftknude.
Den 22. april 1998 var patienten til kontrol hos speciallægen i  

 gynækologi.
Hun blev sat i hormonbehandling.
Den 30. april og den 6. august 1998 var patienten til ambulant kontrol hos  

 overlægen, uden at der blev taget stilling til resultatet af  

 mammografiundersøgelsen.
Det fremgik af udskrivningsbrevet til egen  

 læge, at der under indlæggelsen var fundet godartet knudedannelse  

 i brystet, og at der var foretaget mammografi, men at svaret endnu ikke  

 forelå.
Det fremgik endvidere, at patienten skulle til ambulant kontrol  

 efter 4 - 6 uger forudgået af blodprøvekontrol.
Den 19. november 1998 var patienten hos egen læge med henblik  

 på førtidspension.
Brystet blev ikke undersøgt i denne  

 forbindelse.
Den 30. marts 1999 henviste egen læge hende til fornyet  

 mammografi.
Mammografien viste en kræftknude i venstre bryst.
Den 10.  

 maj 1999 blev hun opereret.
Der var spredning af kræft til  

 lymfeknuderne i armhulen.
Der blev klaget over, at speciallægen ikke sørgede for, at  

 patienten fik foretaget biopsi i april 1997 og over, at hun ikke fik besked  

 om resultatet af den mammografiundersøgelse, hun fik foretaget i marts  

 1998, samt at der ikke blev foretaget biopsi i forbindelse med  

 undersøgelsen.
Derudover blev der klaget over, at patientens egen  

 læge ikke foretog sig noget, da hun konsulterede ham ved flere  

 lejlighed i tiden fra den 8. april 1997 til maj 1999, samt at hun ikke kunne  

 få oplyst resultatet af den mammografi, der blev taget i marts 1998.  

 Endelig er der klaget over, at patienten fik hormonbehandling, efter at  

 knuderne i brystet blev opdaget.
Klage over manglende svar på  

 mammografiundersøgelse Patientklagenævnet fandt ikke anledning til kritik af  

 speciallægen.
Nævnet lagde vægt på, at patienten var  

 blevet henvist til speciallægen på grund af  

 blødningsforstyrrelse, og at hun fik undersøgt brysterne to  

 gange.
Nævnet fandt dog, at det havde været  

 hensigtsmæssigt, om speciallægen havde sikret sig, at  

 mammografien i marts 1998 var normal, idet brystkræft er en  

 kontraindikation til hormonbehandling.
Patientklagenævnet fandt anledning til kritik af overlægens  

 behandling af patienten den 30. april 1998 på reumatologisk afdeling.  

 Nævnet lagde vægt på, at patienten fik foretaget en  

 mammografi, som viste en ondartet svulst.
Derudover lagde nævnet lagt  

 vægt på, at patienten skulle komme til ambulant kontrol 4-6 uger  

 hos overlægen bl.a. til svar på mammografien, og at det ikke  

 fremgår af journalnotatet fra kontrollen den 30. april 1998, at der er  

 givet svar på mammografiundersøgelsen.
Nævnet fandt, at  

 overlægen burde havde sikret sig, at patienten var i et relevant  

 udredningsprogram på baggrund af mammografisvaret.
Det blev desuden  

 indskærpet overfor overlægen at udvise større omhu i sit  

 fremtidige virke.
