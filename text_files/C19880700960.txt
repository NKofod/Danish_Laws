 Fra de franske sundhedsmyndigheder er der modtaget underretning om, at det  

 ved import i Frankrig af fisk og fiskevarer fra 3.-lande ikke længere er  

 påkrævet med sundhedscertifikat fra oprindelseslandet, såfremt fisken  

 ilandbringes i en EF-havn direkte efter fangsten af et fangstfartøj,  

 registreret i et 3.-land.
 De franske sundhedsmyndigheder har herefter godkendt, at den attest, der  

 bør benyttes ved reeksport fra Danmark til Frankrig af et sådant parti fisk  

 og fiskevarer fra et 3.-land, er den attest (Fm 00-114), som blev fremsendt  

 med cirkulære af 20. maj 1987 fra Fiskeriministeriets Industritilsyn om  

 attester for fiskevarer fra 3.-lande, der reeksporteres til Frankrig, idet  

 attesten påføres navnet på oprindelseslandet (ud for »Pays  

 d'origine«), og idet der endvidere i attestens øverste højre hjørne  

 mellem »Attestation -- France« og »Danemark -- Controle«  

 indføjes: »Debarquement directe au Danemark« (Direkte  

 ilandbringelse i Danmark').
