Bekendtgørelse om tildeling af  

 jernbaneinfrastrukturkapacitet (kanaler) I medfør af § 9 i lov nr. 289 af 18. maj 1998 om  

 jernbanevirksomhed m.v. fastsættes:
Kapitel 1 Definitioner § 1. I denne bekendtgørelse forstås  

 ved:
 1)	»tog«, en eller flere sammenkoblede jernbanetrækkraftenheder,  

 som med eller uden tilkoblede vogne, kører fra en jernbanestation til  

 en anden.
 2)	»kanal«, den infrastrukturkapacitet, der er nødvendig for, at  

 et tog kan køre fra et punkt til et andet i en bestemt tidsperiode  

 eventuelt regelmæssigt gentaget, hver dag, hver uge eller  

 lignende.
Kapitel 2 Ansøgningsprocedure m.v.
 § 2. Ansøgning om tildeling af kanaler  

 på statens jernbaneinfrastruktur samt infrastruktur ejet af A/S  

 Storebæltsforbindelsen og A/S Øresundsforbindelsen indgives til  

 Banestyrelsen, Sølvgade 40, 1349 København K.
 Stk. 2. Ansøgning efter stk. 1 kan indgives af en  

 sammenslutning af jernbanevirksomheder.
 Stk. 3. Det forhold, at en ansøger ikke på  

 ansøgningstidspunktet opfylder de i § 3 i lov om  

 jernbanevirksomhed m.v. fastsatte betingelser for at drive jernbanevirksomhed  

 i Danmark, er ikke til hinder for, at ansøgning om tildeling af  

 kanaler indgives.
 § 3. Banestyrelsen bekendtgør tidsfristerne  

 for ansøgning om kanaler i Statstidende senest 2 år før  

 en tildelingsperiodes begyndelse.
 Stk. 2. Hver tildelingsperiode varer 2 år.
 Stk. 3. Banestyrelsen bekendtgør en gang om året,  

 hvilke strækninger der er åbne for færdsel og på  

 hvilke betingelser, herunder maksimalt akseltryk, maksimal hastighed m.v., og  

 hvilke arealer og klargøringsfaciliteter, der stilles til  

 rådighed til forberedelse af tog og henstilling af tog i ledige  

 perioder.
 § 4. Banestyrelsen bekendtgør 18  

 måneder før en tildelingsperiodes begyndelse en  

 redegørelse for den tilgængelige infrastruktur for  

 tildelingsperioden efter høring af de jernbanevirksomheder, der  

 opfylder de i § 3 i lov om jernbanevirksomhed m.v. fastsatte betingelser  

 for at drive jernbanevirksomhed i Danmark.
§ 5. Banestyrelsen træffer afgørelse  

 om tildeling af kanaler efter reglerne i § 7, jf. §§ 10-11,  

 på grundlag af de ansøgninger, der er indkommet 12 måneder  

 før en tildelingsperiodes begyndelse.
Senere indkomne  

 ansøgninger kan imødekommes, såfremt der er ledig  

 kapacitet.
 § 6. Banestyrelsen reserverer senest 9  

 måneder før en tildelingsperiodes begyndelses kanaler til  

 infrastrukturarbejder under behørig hensyntagen til de indkomne  

 ansøgninger om kanaler på de pågældende  

 baneafsnit.
 § 7. I de tilfælde, hvor der foreligger  

 modstridende ønsker om kanaler på et baneafsnit, indkalder  

 Banestyrelsen de pågældende jernbanevirksomheder til  

 forhandlinger senest 8 måneder før en tildelingsperiodes  

 begyndelse.
 Stk. 2. Jernbanevirksomheder, som er udeblevet fra  

 forhandlingerne eller har udvist passivitet ved disse, kan nedprioriteres  

 uagtet den i § 11 beskrevne prioriteringsorden.
 Stk. 3. Såfremt der ikke findes en løsning ved  

 forhandlingerne, træffer Banestyrelsen afgørelse om fordelingen  

 efter reglerne i § 11.
 § 8. Banestyrelsen meddeler senest 6 måneder  

 før tildelingsperioden ansøgerne den endelige  

 kanaltildeling.
§ 9. De enkelte jernbanevirksomheder eller  

 sammenslutninger af jernbanevirksomheder skal, inden tildelte kanaler kan  

 benyttes, indgå aftale med Banestyrelsen vedrørende  

 samarbejdsrelationer, gensidige rettigheder og forpligtelser, betingelser for  

 benyttelse af infrastrukturen og krav til forsikring.
Aftalen skal  

 specificere de tildelte kanaler og vilkårene for deres benyttelse,  

 beskrive den infrastruktur, der stilles til rådighed af  

 infrastrukturforvalteren, den tilladte kørsel, afregning af  

 baneafgift, særlige sikkerhedsforhold m.v.
Aftalerne skal  

 fastsætte, hvorvidt kanalerne må være genstand for  

 overdragelse mellem jernbanevirksomheder eller sammenslutninger af  

 jernbanevirksomheder.
 Stk. 2. Aftalen skal fastsætte, hvordan der forholdes i  

 forbindelse med arbejder på jernbaneinfrastrukturen, herunder varsling  

 over for jernbanevirksomhederne af arbejder og erstatning for gener,  

 ansvarsregler for skader på jernbaneinfrastrukturen og på det  

 rullende materiel, ansvars-, erstatnings- og bodsregler for togforsinkelser  

 både i relationer mellem jernbanevirksomheden og Banestyrelsen og andre  

 jernbanevirksomheder, der befærder det pågældende  

 baneafsnit.
 Stk. 3. Aftalen skal specificere, i hvilket omfang  

 jernbanevirksomheden skal benytte de tildelte kanaler for at kunne bevare  

 retten til kanalerne, og skal forpligte jernbanevirksomheden til at meddele  

 Banestyrelsen, hvis den helt eller delvist ophører med at anvende de  

 tildelte kanaler.
 Stk. 4. Aftalen skal give Banestyrelsen mulighed for at  

 tilbagekalde tildelte kanaler, hvis de ikke har være benyttet i et  

 mellem Banestyrelsen og jernbanevirksomheden eller sammenslutningen af  

 jernbanevirksomheder aftalt tidsrum eller omfang.
 Stk. 5. Aftalen skal fastsætte bodsregler i forbindelse  

 med overtrædelse af aftalen.
Kapitel 3 Kanaltildelingsprincipper § 10. Offentlig service trafik har fortrinsret  

 frem for andre former for trafik ved kanaltildeling.
I tilfælde af  

 knaphed på kapacitet kan omfanget af trafik udført som offentlig  

 service dog kun øges ved en eventuel udvidelse af kapaciteten på  

 det pågældende baneafsnit eller efter reglerne i § 11.
 § 11. I de tilfælde, hvor der foreligger  

 modstridende ønsker om kanaler på et baneafsnit, hvor den  

 samlede kapacitet ikke i forvejen anvendes af trafik udført som  

 offentlig service, jf. § 10, sker kanaltildelingen efter følgende  

 prioritering:
 1)	Ansøgere, der for første gang ansøger om  

 tildeling af kanaler på et baneafsnit, har samlet ret til halvdelen af  

 de kanaler, der afgives efter § 12 på det ansøgte  

 baneafsnit.
 2)	Derefter tildeles kanaler til ny trafik udført som offentlig  

 service.
 3)	Derefter tildeles kanaler til godstrafik i internationale  

 godskorridorer efter trafikministerens afgørelse.
 4)	De resterende kanaler tildeles ansøgere, der ønsker at  

 udføre anden trafik.
Stk. 2. I tilfælde af, at to eller flere ønsker  

 om trafik, der er sidestillede efter prioriteringsordenen i stk. 1, ikke  

 kan forenes gennem forhandling eller efter mindre korrektioner af  

 køreplanen, tildeles kanaler således, at den jernbanevirksomhed,  

 der forventes at udføre det største transportarbejde på  

 den pågældende kanal, prioriteres.
Tog indlægges successivt  

 i køreplanen så tæt på ønskerne i  

 ansøgningen som muligt under hensyn til de tog, som allerede er lagt  

 ind i køreplanen.
Stk. 3. Det transportarbejde, der lægges til grund for  

 prioriteringen efter stk. 2, antages at være proportionalt med  

 vognkilometerproduktionen pr. år.
Vognkilometerproduktionen pr.  

 år beregnes for godstog ved formlen: T x A x D og for passagertog ved  

 formlen: 4 x T x A x D, hvor 1)	T er togets størrelse i antal vogne, som fastsættes ud  

 fra den aktuelle køreplansperiode.
For passagertog, der ifølge  

 ansøgningen skal afgå med faste regelmæssige minuttal,  

 forudsættes togstørrelsen at svare til det samlede antal vogne i  

 de pågældende tog i løbet af et døgn.
For nye tog  

 forudsættes togstørrelsen at svare til gennemsnittet af de  

 øvrige kommercielle gods- henholdsvis persontog på de  

 baneafsnit, hvor der er ansøgt om kanaler, 2)	A er afstanden mellem afgangs- og ankomststationen på de  

 baneafsnit, hvor der er ansøgt om kanaler, og 3)	D er antal dage i tildelingsperioden, som der er indgivet  

 ansøgning om.
 Stk. 4. Såfremt to jernbanevirksomheder er sidestillede  

 efter stk. 2-3, tildeles kanaler først til den  

 jernbanevirksomhed, der har ansøgt om kørsel med det materiel,  

 der har det største kraft/masse forhold.
§ 12. Enhver jernbanevirksomhed, der  

 udfører passagertrafik, der ikke er trafik udført som offentlig  

 service, har krav på at bevare 80 pct. af sin kapacitet fra  

 foregående kanaltildelingsperiode på alle baneafsnit fra en  

 tildelingsperiode til den næste, hvis der indgives ansøgning  

 herom.
For godstrafik fastsættes den andel, som virksomhederne har krav  

 på at bevare, i tildelingsperioder indtil maj 2001 dog til 95 pct. af  

 kapaciteten umiddelbart før tildelingsperioden, i perioden fra maj  

 2001 til maj 2003 til 90 pct. og herefter til 80 pct.
Stk. 2. Procentsatserne i stk.1 opgøres i forhold til  

 det samlede antal tog, der opereres af jernbanevirksomheden på et  

 baneafsnit, afrundet til nærmeste hele tal.
Togtallet målt i  

 brøkdele anvendes ved udmålingen af kapacitet ved  

 efterfølgende perioder.
Kapitel 4 Klage, ikrafttrædelse og overgangsbestemmelse § 13. Klage vedrørende afgørelser  

 truffet i medfør af denne bekendtgørelse kan indgives til  

 Jernbaneklagenævnet efter reglerne i § 24 i lov om  

 jernbanevirksomhed m.v.
 § 14. Bekendtgørelsen træder i kraft  

 den 1. januar 1999.
 § 15. Første kanaltildelingsperiode efter  

 denne bekendtgørelse varer fra maj 2000 til maj 2001.
 Stk. 2. Ved kanaltildelingen for perioden fra maj 2000 til maj  

 2001 betragtes trafik, der kører frem til maj 2000, som tildelt i den  

 foregående kanaltildelingsperiode.
 Stk. 3. Banestyrelsen bekendtgør tidsfristerne for  

 ansøgning om kanaler ved opslag i Statstidende snarest efter denne  

 bekendtgørelses ikrafttrædelse.
 Stk. 4. Banestyrelsen bekendtgør snarest efter denne  

 bekendtgørelses ikrafttrædelse en redegørelse for den  

 tilgængelige infrastruktur for første kanaltildelingsperiode  

 efter høring af interesserede jernbanevirksomheder.
