Fremsat den 10. november 2000 af  

 skatteministeren (Ole Stavad) Forslag til Lov om ændring af ligningsloven (Ændrede regler for skattefri rejsegodtgørelse  

 og havdagsfradrag) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 775 af 16. august 2000,  

 foretages følgende ændringer:
 1. I § 9 A, stk. 8, udgår: »i udlandet«.
 2. § 9 A, stk. 9, affattes således:
»Stk. 9. Reglerne i stk. 1-6 finder tilsvarende  

 anvendelse på rejsegodtgørelser, der udbetales til medlemmer af  

 eller medhjælpere for bestyrelser, udvalg, kommissioner, råd og  

 lignende.
Bestemmelsen i stk. 7 finder tilsvarende anvendelse for  

 lønnede medlemmer af eller medhjælpere for bestyrelser, udvalg,  

 kommissioner, råd og lignende.«.
 3. I § 9 A, stk. 10, 1. pkt., udgår:  

 »§ 9 G,«.
 4. I § 9 A, stk. 10, indsættes efter 2.  

 pkt.:
 »Reglerne i stk. 1-8 finder ikke anvendelse for  

 personer, der for et indkomstår har valgt fradrag efter § 9 G ved  

 fangstture i det pågældende indkomstår.«.
 5. I § 9 G, stk. 1, 1. pkt., ændres  

 »saltvandsfiskeriloven« til: »fiskeriloven«.
 6. I § 9 G, stk. 2, 1. pkt., ændres  

 »§§ 9 B-9 D« til: »§§ 9 A-9 D«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning fra og med indkomståret  

 2001.
Bemærkninger til lovforslaget Almindelige bemærkninger Lovforslaget har til formål at skabe yderligere  

 ligestilling mellem personer på rejse.
 Lovforslaget indeholder forslag om justeringer i reglerne  

 om rejsefradrag for selvstændigt erhvervsdrivende og forslag om en  

 ændret koordinering mellem reglerne om skattefri  

 rejsegodtgørelse/rejsefradrag og det særlige havdagsfradrag for  

 registrerede erhvervsfiskere.
 Ved lov nr. 955 af 20. december 1999 om blandt andet  

 ændrede satser og regler for skattefrie rejsegodtgørelser blev  

 rejsereglerne ændret for at skabe større ligestilling mellem  

 personer på tjenesterejse, hvadenten de rejser efter standardsatserne,  

 efter regning eller foretager fradrag. Ændringerne skete i  

 forlængelse af regeringens tidligere tiltag på området, der  

 havde ligestilling som hovedformål.
 Dansk Transport og Logistik har imidlertid påpeget,  

 at der fortsat er visse uligheder i regelsættet, idet der ikke er  

 symmetri i rejsereglerne for så vidt angår selvstændigt  

 erhvervsdrivende og lønmodtagere, selv om f.eks. selvstændige  

 vognmænd og ansatte langturschauffører har samme forhold,  

 når de er på rejse.
 Med dette lovforslag ønsker regeringen at skabe en  

 større ligestilling mellem ansatte og selvstændige, der  

 rejser.
Lovforslaget indeholder dels et forslag om, at  

 selvstændigt erhvervsdrivende også ved rejser i Danmark skal  

 kunne foretage fradrag med den standardsats, der gælder for  

 rejsegodtgørelse/rejsefradrag til lønmodtagere i det  

 pågældende erhverv, dels et forslag om, at registrerede  

 erhvervsfiskere skal have mulighed for at vælge mellem at anvende de  

 almindelige rejseregler og det særlige havdagsfradrag.
Herudover  

 indeholder lovforslaget en præcisering af reglerne om de muligheder,  

 som medlemmer af og medhjælpere for bestyrelser m.v. har for at benytte  

 rejsereglerne.
1. Gældende regler Selvstændigt erhvervsdrivende Selvstændigt erhvervsdrivende, der på grund af  

 afstanden mellem bopæl og et midlertidigt arbejdssted i udlandet ikke  

 har mulighed for at overnatte på den sædvanlige bopæl, kan  

 - i stedet for at foretage fradrag med de dokumenterede faktiske udgifter -  

 foretage fradrag med de standardsatser, der efter ligningslovens § 9 A,  

 stk. 2 og 3, gælder for rejsegodtgørelser til  

 lønmodtagere i det pågældende erhverv, jf. ligningslovens  

 § 9 A, stk. 8.
Det betyder, at for udgifter til kost, logi og  

 småfornødenheder ved rejser i udlandet har selvstændigt  

 erhvervsdrivende to muligheder for at foretage fradrag.
De kan enten foretage  

 fradrag for de dokumenterede faktiske udgifter efter statsskattelovens  

 § 6, stk. 1, litra a, eller de kan - på samme betingelser som  

 lønmodtagere - foretage fradrag med de standardsatser, der efter  

 ligningslovens § 9 A, stk. 2 og 3, gælder for  

 rejsegodtgørelser til lønmodtagere i det pågældende  

 erhverv.
 For rejser i Danmark har selvstændigt  

 erhvervsdrivende alene den mulighed at foretage fradrag for de dokumenterede  

 faktiske udgifter i medfør af statsskattelovens § 6, stk. 1,  

 litra a.
Selvstændigt erhvervsdrivendes fradrag for  

 rejseudgifter foretages i den personlige indkomst.
Skattemæssigt svarer  

 dette til, at lønmodtagere kan få en skattefri  

 godtgørelse til dækning af rejseudgifter.
Bestyrelsesmedlemmer Det følger af bestemmelsen i ligningslovens  

 § 9 A, stk. 9, at rejsereglerne i § 9 A, stk. 1-7, finder  

 tilsvarende anvendelse på rejsegodtgørelser, der udbetales til  

 medlemmer af eller medhjælpere for bestyrelser, udvalg, kommissioner,  

 råd og lignende.
Både lønnede og ulønnede medlemmer  

 af og medhjælpere for bestyrelser m.v. kan således få  

 skattefri rejsegodtgørelse eller få dækket rejseudgifter  

 skattefrit som udlæg efter regning.
 Ligningslovens § 9 A, stk. 9, blev indsat ved  

 lov nr. 955 af 20. december 1999 i forbindelse med, at alle relevante regler  

 om skattefri rejsegodtgørelse blev samlet i ligningslovens § 9 A.  

 Ifølge bemærkningerne til loven svarer ligningslovens § 9  

 A, stk. 9, til de daværende regler med en enkelt tilføjelse  

 vedrørende de medlemmer af eller medhjælpere for bestyrelser  

 m.v., som rejser efter regning, jf. bemærkningerne til § 9 A,  

 stk. 7-10, i L 88, Folketinget 1999-2000.
 Efter de daværende regler kunne alene  

 lønnede, men ikke ulønnede, medlemmer af og medhjælpere  

 for bestyrelser m.v. foretage fradrag for rejseudgifter.
Fiskere Personer, der ved indkomstårets udløb er  

 eller på et tidspunkt i løbet af indkomståret har  

 været registreret som erhvervsfiskere, har efter de gældende  

 regler mulighed for at vælge havdagsfradrag, jf. ligningslovens  

 § 9 G.
Fradraget kan vælges både af selvstændige  

 fiskere og fiskere, der er lønmodtagere.
Fiskere, der i løbet  

 af året har været registreret som erhvervsfiskere, kan derimod  

 ikke anvende reglerne om skattefri rejsegodtgørelse eller fradrag for  

 rejseudgifter efter ligningslovens § 9 A, jf. dennes stk. 10, 1.  

 pkt., selv om alle øvrige betingelser herfor måtte være  

 opfyldt.
Havdagsfradraget udgør 190 kr. pr. påbegyndt  

 havdag ved fangstture af mindst 12 timers varighed, dog max. 41.800 kr.  

 årligt.
Fradraget vælges for hele indkomståret.
Hvis der  

 foretages havdagsfradrag, bortfalder adgangen til en række andre  

 fradrag.
Havdagsfradraget er alene et fradrag i skattepligtig indkomst og kan  

 ikke foretages i personlig indkomst, heller ikke for selvstændige  

 fiskere, jf. personskattelovens § 3, stk. 2, nr. 1.
2. Lovforslaget Selvstændigt erhvervsdrivende Det må antages, at selvstændigt  

 erhvervsdrivende på rejse har forhold, der ikke adskiller sig  

 væsentligt fra lønmodtageres forhold, når de er på  

 rejse.
For at skabe yderligere ligestilling mellem personer på rejse  

 foreslås det derfor at give selvstændigt erhvervsdrivende  

 mulighed for ved rejser i Danmark at trække rejseudgifter fra med  

 standardsatserne for skattefri rejsegodtgørelse/rejsefradrag til  

 lønmodtagere i det pågældende erhverv.
Den mulighed har de  

 selvstændigt erhvervsdrivende efter de gældende regler kun for  

 rejser i udlandet.
Selvstændigt erhvervsdrivendes fradrag for  

 rejseudgifter foretages i den personlige indkomst.
Skattemæssigt svarer  

 det til, at lønmodtagere kan få en skattefri godtgørelse  

 til dækning af rejseudgifter.
Lovforslaget indebærer således, at f.eks.  

 selvstændige vognmænd både ved rejser i Danmark og ved  

 rejser i udlandet kan foretage fradrag med standardsatsen for udgifter til  

 kost og småfornødenheder i ligningslovens § 9 A,  

 stk. 2, nr. 1, i stedet for at foretage fradrag med de dokumenterede  

 faktiske udgifter.
Selvstændige vognmænd vil ligesom  

 lønmodtagere i det samme erhverv ikke kunne benytte standardsatsen for  

 udgifter til logi.
Bestyrelsesmedlemmer Det foreslås endvidere, at det i lovteksten  

 præciseres, hvordan reglerne om lønmodtageres skattefrie  

 rejsegodtgørelser finder anvendelse på rejsegodtgørelser,  

 der udbetales til medlemmer af eller medhjælpere for bestyrelser,  

 udvalg, kommissioner, råd og lignende.
Forslaget skal sikre, at  

 lovteksten svarer til hensigten med lov nr. 955 af 20. december 1999, jf. det  

 ovenfor anførte om, at reglerne på dette punkt skulle svare til  

 de daværende regler, hvorefter lønnede, men ikke  

 ulønnede, medlemmer af og medhjælpere for bestyrelser m.v. kunne  

 foretage fradrag for rejseudgifter.
 Lovforslaget medfører ikke ændringer i den  

 mulighed, som lønnede og ulønnede medlemmer af og  

 medhjælpere for bestyrelser m.v. har for at få skattefri  

 rejsegodtgørelse eller for at få dækket rejseudgifter  

 skattefrit som udlæg efter regning.
Fiskere Arbejdsforholdene for erhvervsfiskere varierer betydeligt  

 inden for de forskellige grene af erhvervet.
En betydelig del af de ansatte  

 fiskere har mange fangstture af en varighed på over 24 timer og  

 opfylder også i øvrigt de almindelige betingelser for at modtage  

 skattefri rejsegodtgørelse eller foretage rejsefradrag  

 vedrørende disse fangstture efter ligningslovens § 9 A.  

 Tilsvarende vil en betydelig del af de selvstændige fiskere opfylde de  

 almindelige betingelser for at foretage rejsefradrag, hvis disse ændres  

 som beskrevet ovenfor.
En betydelig del af erhvervsfiskerne vil således ud  

 fra en økonomisk betragtning have fordel af at benytte de almindelige  

 rejseregler fremfor havdagsfradraget, idet standardsatsen for udgifter til  

 kost og småfornødenheder er større (363 kr. i 2001) end  

 havdagsfradraget (190 kr.). Derfor vælger en del fiskere ikke at  

 være registreret som erhvervsfiskere, skønt de er  

 beskæftiget inden for erhvervet, for herved at kunne anvende  

 rejsereglerne.
Andre fiskere er derimod afskåret fra at anvende  

 rejsereglerne, fordi de er eller i løbet af indkomståret har  

 været registreret som erhvervsfiskere.
Dette gælder først  

 og fremmest de selvstændige fiskere, som efter fiskerilovgivningen skal  

 være registreret for at eje et fiskerfartøj og for at  

 afsætte fangsten, samt de fiskere, der ønsker at blive  

 selvstændige, idet der hertil efter fiskerilovgivningen kræves  

 registrering med såkaldt B-status i 12 måneder forinden.
Der er i  

 praksis i 2000 konstateret en betydelig usikkerhed blandt fiskerne om  

 samspillet mellem de to sæt skatteregler, hvilket bl.a. har resulteret  

 i en for fiskerimyndighederne uhensigtsmæssig - og for beskatningen  

 irrelevant - praksis, hvorefter de fiskere, der har mulighed herfor, til- og  

 framelder sig registreringen forud for de enkelte fangstture alt efter, om de  

 forventer, at turen vil strække sig over mere eller mindre end 24  

 timer.
Omvendt er der også en betydelig del af  

 erhvervsfiskerne, der beskæftiger sig med kystnært fiskeri og  

 sjældent eller aldrig har fangstture af mere end 24 timers varighed.
En  

 betydelig del af fiskerne har således fortsat økonomisk fordel i  

 at benytte havdagsfradraget fremfor at benytte de almindelige  

 rejseregler.
Det foreslås, at registrering efter  

 fiskerilovgivningen ikke længere skal afskære erhvervsfiskere fra  

 at anvende rejsereglerne.
Det foreslås derfor, at alle erhvervsfiskere  

 - både lønmodtagere og selvstændige fiskere - kan  

 vælge, om de vil benytte havdagsfradraget.
Gør de ikke det, har  

 de adgang til at benytte de almindelige regler, herunder rejsereglerne, selv  

 om de er eller har været registreret som erhvervsfiskere.
Valget  

 gælder dog for hele indkomståret.
Der er således ikke  

 mulighed for at vælge skattefri rejsegodtgørelse/rejsefradrag  

 vedrørende nogle fangstture og havdagsfradrag vedrørende andre.  

 Valget skal først træffes i forbindelse med indgivelsen af  

 selvangivelsen for det pågældende indkomstår.
Provenumæssige konsekvenser Der foreligger ikke tilgængelige statistiske  

 oplysninger, der gør det muligt at udarbejde et underbygget  

 skøn over de provenumæssige konsekvenser af lovforslaget.
 Der vil blive tale om et provenutab vedrørende  

 selvstændige vognmænd og håndværksmestre m.fl., i det  

 omfang standardsatsen for rejsefradraget på 363 kr. pr. døgn  

 (2001) overstiger fradraget for de hidtil dokumenterede faktiske udgifter ved  

 rejse i Danmark uden mulighed for overnatning på sædvanlig  

 bopæl.
For selvstændige erhvervsfiskere vil der blive tale  

 om et provenutab i det omfang den foreslåede adgang til at foretage  

 fradrag efter rejsegodtgørelsesreglerne medfører større  

 fradrag end det hidtil foretagne havdagsfradrag på 190 kr.
Endvidere  

 skønnes der for ansatte erhvervsfiskere at blive tale om et mindre  

 provenutab som følge af de mere gunstige muligheder for at vælge  

 mellem rejsefradraget og havdagsfradraget.
Hvis det antages, at en personkreds på omkring 3.000  

 selvstændigt erhvervsdrivende samt en mindre gruppe af ansatte  

 erhvervsfiskere efter lovforslaget vil kunne opnå større fradrag  

 end efter de hidtil gældende regler, kan det med meget stor usikkerhed  

 skønnes, at lovforslaget vil medføre et årligt provenutab  

 på omkring 20 mill. kr.
Heraf vedrører ca. 7 mill. kr.  

 kommunerne.
 For finansåret 2001 skønnes provenutabet at  

 udgøre ca. 10 mill. kr.
Administrative konsekvenser for stat, amter og  

 kommuner Lovforslaget har ingen administrative konsekvenser for  

 stat, amter og kommuner.
Administrative og økonomiske konsekvenser for  

 erhvervslivet Lovforslaget er en udmøntning af ønsker fra  

 erhvervslivet om forenkling på området.
Ud over de  

 økonomiske fordele ved forøgede fradrag for en gruppe af  

 selvstændigt erhvervsdrivende med stor rejseaktivitet indebærer  

 den foreslåede adgang til fremover at kunne foretage fradrag med  

 standardsatser lettelser af de administrative byrder for især  

 enmandsejede og mindre virksomheder.
Miljømæssige konsekvenser Lovforslaget har ikke nogen konsekvenser for  

 miljøet.
Administrative konsekvenser for borgerne Lovforslaget medfører en administrativ lettelse for  

 selvstændigt erhvervdrivende og lønmodtagere med stor  

 rejseaktivitet.
Forholdet til EU-retten Ved fremsættelsen af lovforslag om havdagsfradraget,  

 ligningslovens § 9 G, i 1992, blev ordningen anmeldt over for og senere  

 godkendt af Kommissionen for de Europæiske Fællesskaber som  

 statsstøtteordning (statsstøttesag nr.
N 536/92 - godkendelse  

 ved den pågældende kommissærs brev af 23. juni 1993 til  

 udenrigsministeren).
 Eftersom nærværende lovforslag hverken  

 indebærer en forhøjelse af havdagsfradraget eller en udvidelse  

 af anvendelsesområdet for havdagsfradraget, skønnes lovforslaget  

 imidlertid ikke at have selvstændige EU-retlige aspekter.
Høring Lovforslaget har ikke været i høring.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Ingen Indkomstårsvirkning:
Et årligt provenutab på omkring 20 mill. kr.
Heraf  

 vedrører ca. 7 mill. kr. kommunerne.
 Finansårsvirkning 2001:
 Provenutab på ca. 10 mill. kr.
Administrative konsekvenser for stat, amter og  

 kommuner Ingen Ingen Administrative og økonomiske konsekvenser for  

 erhvervslivet Ud over de økonomiske fordele ved forøgede  

 fradrag indebærer den foreslåede adgang til fremover at kunne  

 foretage fradrag med standardsatser lettelser af de administrative  

 byrder.
Ingen Miljømæssige konsekvenser Ingen Ingen Administrative konsekvenser for borgerne Administrativ lettelse for selvstændigt  

 erhvervsdrivende og lønmodtagere med stor rejseaktivitet Forholdet til EU-retten Havdagsfradraget er i 1992 anmeldt til og i 1993 godkendt af  

 Kommissionen for de Europæiske Fællesskaber som en  

 statsstøtteordning for fiskeriet.
Eftersom dette lovforslag hverken  

 indebærer en forhøjelse af havdagsfradraget eller en udvidelse  

 af anvendelsesområdet for havdagsfradraget, skønnes det ikke at  

 have selvstændige EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Efter de gældende regler kan selvstændigt  

 erhvervsdrivende for rejser i udlandet vælge at foretage fradrag  

 med de dokumenterede faktiske udgifter eller at foretage fradrag med de  

 standardsatser, der gælder for skattefri rejsegodtgørelse til  

 lønmodtagere i det pågældende erhverv.
Det foreslås,  

 at selvstændigt erhvervsdrivende også for rejser i Danmark  

 kan vælge at foretage fradrag med standardsatsen for skattefri  

 rejsegodtgørelse til lønmodtagere i det pågældende  

 erhverv.
 De betingelser for anvendelsen af standardsatserne, der  

 efter ligningslovens § 9 A, stk. 5 og 6, gælder for  

 lønmodtagere, gælder også for selvstændigt  

 erhvervsdrivende, der anvender standardsatserne til fradrag.
Til nr. 2 Det præciseres, at reglerne om udbetaling af  

 skattefri rejsegodtgørelse til lønmodtagere efter  

 ligningslovens § 9 A, stk. 1-6, finder tilsvarende anvendelse  

 på rejsegodtgørelser, der udbetales til medlemmer af eller  

 medhjælpere for bestyrelser, udvalg, kommissioner, råd og  

 lignende.
Det gælder såvel de lønnede som de  

 ulønnede medlemmer af og medhjælpere for bestyrelser m.v.
 Det præciseres endvidere, at reglerne om fradrag for  

 rejseudgifter efter ligningslovens § 9 A, stk. 7, som hidtil alene  

 finder anvendelse for de lønnede medlemmer af og medhjælpere for  

 bestyrelser m.v.
Til nr. 3, 4 og 6 Der foreslås en ændret koordinering mellem  

 reglerne om skattefri rejsegodtgørelse/rejsefradrag efter  

 ligningslovens § 9 A på den ene side og havdagsfradraget efter  

 ligningslovens § 9 G på den anden side.
 Efter de gældende regler kan personer, der ved  

 indkomstårets udløb er eller i løbet af  

 indkomståret har været registreret som erhvervsfiskere,  

 vælge at foretage havdagsfradrag efter ligningslovens § 9 G.  

 Hvadenten de vælger at foretage sådant fradrag eller ej, er de  

 imidlertid allerede på grund af registreringen afskåret fra at  

 anvende de almindelige regler om skattefri rejsegodtgørelse eller  

 rejsefradrag, jf. § 9 A, stk. 10, 1. pkt.
Det foreslås, at selve registreringen som  

 erhvervsfisker fremover ikke skal afskære en fisker fra at anvende  

 rejsereglerne.
Såvel selvstændige som ansatte erhvervsfiskere  

 får herved mulighed for at anvende rejsereglerne som et alternativ til  

 havdagsfradraget, forudsat at betingelserne for at anvende rejsereglerne i  

 øvrigt er opfyldt.
Det foreslås, at fiskerne som hidtil skal tage  

 positiv beslutning om at anvende havdagsfradraget, og at valget som hidtil  

 foretages for ét indkomstår ad gangen.
Det betyder, at der ikke  

 inden for samme indkomstår kan anvendes rejseregler - hverken regler om  

 skattefri godtgørelse eller fradragsregler - vedrørende nogle  

 fangstture og havdagsfradrag vedrørende andre fangstture.
Dette  

 foreslås præciseret ved en tilføjelse til ligningslovens  

 § 9 A, stk. 10. Valget skal træffes i forbindelse med  

 indgivelsen af selvangivelsen for det pågældende  

 indkomstår.
Det foreslås tilføjet til de materielle  

 regler om havdagsfradraget, at fiskere, der foretager havdagsfradrag, ikke i  

 samme indkomstår kan foretage fradrag efter rejsereglerne for udgifter,  

 der relaterer sig til erhvervelsen af indkomsten som erhvervsfisker.  

 Derudover foreslås der ingen materielle ændringer i reglerne om  

 havdagsfradraget.
Det betyder, at valg af havdagsfradrag også  

 afskærer fiskerne fra i det pågældende indkomstår at  

 foretage fradrag for udgifter omfattet af ligningslovens § 9,  

 stk. 1, (lønmodtagerudgifter), §§ 9 B-9 D (befordring),  

 § 13 (faglige kontingenter) eller pensionsbeskatningslovens § 49,  

 stk. 1, (arbejdsløshedsforsikring), når udgifterne er  

 relateret til beskæftigelsen som registreret erhvervsfisker.  

 Selvstændige erhvervsfiskere kan ikke fradrage driftsudgifter, som kan  

 sidestilles med lønmodtagerudgifter.
Til nr. 5 Der er tale om en konsekvensændring som følge  

 af, at saltvandsfiskeriloven er afløst af fiskeriloven, jf. lov nr.  

 281 af 12. maj 1999, som trådte i kraft den 1. januar 2000.
Til § 2 Det foreslås, at loven træder i kraft dagen  

 efter bekendtgørelsen i Lovtidende, og at den har virkning fra og med  

 indkomståret 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændringer:
 1. I § 9 A, stk. 8, udgår: »i  

 udlandet«.
§ 9 A - - Stk. 8. Selvstændigt erhvervsdrivende, der på  

 grund af afstanden mellem bopæl og et midlertidigt arbejdssted i  

 udlandet ikke har mulighed for at overnatte på deres sædvanlige  

 bopæl, kan vælge at foretage fradrag med de i stk. 2 og 3  

 fastsatte satser i stedet for de faktiske udgifter.
 2. § 9 A, stk. 9, affattes således:
 Stk. 9. Reglerne i stk. 1-7 finder tilsvarende anvendelse  

 på rejsegodtgørelser, der udbetales til medlemmer af eller  

 medhjælpere for bestyrelser, udvalg, kommissioner, råd og  

 lignende.
»Stk. 9. Reglerne i stk. 1-6 finder tilsvarende  

 anvendelse på rejsegodtgørelser, der udbetales til medlemmer af  

 eller medhjælpere for bestyrelser, udvalg, kommissioner, råd og  

 lignende.
Bestemmelsen i stk. 7 finder tilsvarende anvendelse for  

 lønnede medlemmer af eller medhjælpere for bestyrelser, udvalg,  

 kommissioner, råd og lignende.«.
 3. I § 9 A, stk. 10, 1. pkt., udgår:  

 »§ 9 G,«.
 Stk. 10. Personer, der kan anvende § 9 G, § 33 C  

 eller lov om særlige fradrag til sømænd eller modtager  

 ydelser efter § 7, litra r, eller § 31, stk. 4, er ikke  

 omfattet af stk. 1-8. Personer, der aftjener værnepligt, samt  

 frivilligt personel i den periode, der er fastsat som uddannelsestid, kan  

 ikke foretage fradrag med standardsatserne.
 4. I § 9 A, stk. 10,  

indsættes efter 2. pkt.:
 »Reglerne i stk. 1-8 finder ikke anvendelse for  

 personer, der for et indkomstår har valgt fradrag efter § 9 G ved  

 fangstture i det pågældende indkomstår.«.
§ 9 G.
Personer, der ved indkomstårets udløb er,  

 eller som i løbet af indkomståret har været registreret  

 som erhvervsfiskere efter saltvandsfiskeriloven, kan ved opgørelsen af  

 den skattepligtige indkomst fradrage 190 kr. pr. påbegyndt havdag ved  

 fangstture af mindst 12 timers varighed.
Fradraget vælges for hele  

 indkomståret og kan højst udgøre 41.800 kr.  

 årligt.
 5. I § 9 G, stk. 1, 1. pkt., ændres  

 »saltvandsfiskeriloven« til: »fiskeriloven«.
Stk. 2. Hvis fradrag foretages efter stk. 1, kan udgifter  

 i forbindelse med erhvervelsen af indkomsten som registreret erhvervsfisker  

 ikke fradrages efter §§ 9 B-9 D.
Der indrømmes heller ikke  

 fradrag efter § 13 eller efter § 49, stk. 1, i lov om  

 beskatningen af pensionsordninger m.v., hvis medlemskabet af fagforeningen  

 m.v. eller arbejdsløshedskassen har tilknytning til  

 beskæftigelsen som erhvervsfisker.
For ansatte fiskere træder  

 fradraget endvidere i stedet for fradrag efter § 9, stk. 1.  

 Selvstændige fiskere kan ikke fradrage driftsudgifter, som kan  

 sidestilles med lønmodtagerudgifter efter § 9, stk. 1.
 6. I § 9 G, stk. 2, 1. pkt., ændres  

 »§§ 9 B-9 D« til: »§§ 9 A-9 D«.
