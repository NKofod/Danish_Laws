Skriftlig fremsættelse (8. november 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af lov om afgift af tinglysning og registrering af ejer- og panterettigheder  

 m.v. og forskellige andre love (Digital tinglysning m.v.) (Lovforslag nr.
L 66).
Forslaget indeholder primært ændringer, som er et led i  

 indførelsen af digital tinglysning og digital skibs- og  

 luftfartøjsregistrering.
Derudover foreslås det at indføre en  

 afgiftsfritagelse  

 ved transaktioner i forbindelse med ændringer af den kommunale inddeling  

 m.v.,  

 samt at foretage en mindre teknisk præcisering af vurderingslovens § 33, stk.  

 2.
 Lovforslagets hovedtræk er følgende:
 1. Digital tinglysning m.v.
1.1 Indførelse af angivelsesordning Det foreslås, at den nugældende storkundeordning, jf.  

 tinglysningsafgiftslovens § 17, ændres til en angivelsesordning.
Fremover  

 skal  

 storkunderne angive digitalt, hvad de skal betale, og så kan told- og  

 skatteforvaltningen kontrollere rigtigheden heraf.
Ordningen medfører  

 administrative lettelser for storkunderne, og ordningen forventes derfor  

 anvendt i væsentligt større omfang end i dag.
Det foreslås, at told- og  

 skatteforvaltningen får kontrolbeføjelser svarende til tilsvarende regler i  

 punktafgiftslovene.
1.2. Ændring af forfaldstidspunktet for  

 tinglysnings- og registreringsafgiften Det foreslås at ændre forfaldstidspunktet fra tidspunktet  

 for anmeldelse til tinglysning eller registrering til tidspunktet for  

 tinglysning eller registrering.
Dette betyder, at der alene skal betales  

 afgift,  

 såfremt et dokument tinglyses.
I dag skal der betales afgift allerede ved  

 anmeldelsen, uanset om dokumentet bliver tinglyst/registreret eller afvist.  

 Hvis dokumentet afvises, kan den procentvise afgift godtgøres, jf. lovens §  

 22.  

 En ændring af forfaldstidspunktet vil være en administrativ lettelse for både  

 anmelderne og SKAT.
Det foreslås samtidig, at godtgørelsesbestemmelsen i  

 lovens  

 § 22 ophæves.
1.3. Erklæringer erstatter papirdokumentation Forslaget indeholder endvidere krav om afgivelse af flere  

 erklæringer ved anmeldelse af et dokument til tinglysning.
I dag forudsætter  

 en  

 række bestemmelser i tinglysningsafgiftsloven, at der indsendes dokumentation  

 i  

 forbindelse med anmeldelsen af dokumentet.
I e-TL er det som udgangspunkt  

 ikke  

 hensigten, at der skal indsendes papirdokumenter til Tinglysningsretten  

 samtidig med anmeldelsen til tinglysning.
E-TL forudsættes at give mulighed  

 for  

 indtastning af de fleste nødvendige oplysninger.
 2. Afgiftsfritagelse ved transaktioner i  

 forbindelse med ændringer af den kommunale inddeling m.v.
Forslaget indeholder bestemmelser om fritagelse for afgift  

 for tinglysninger og registreringer, der sker som følge af overdragelse af  

 aktiver og passiver samt rettigheder og pligter i forbindelse med ændringer  

 af  

 den kommunale eller regionale inddeling eller som følge af opløsning og  

 udpegelse af forpligtende kommunale samarbejder.
Der er tale om fritagelse  

 for  

 afgift for både tinglysninger og registreringer efter  

 tinglysningsafgiftsloven  

 og for afgift ved ejerskifte af et køretøj efter færdselsloven og lov om  

 registrering af køretøjer.
 3. Fritagelse for betaling af variabel  

 tinglysningsafgift ved gaveoverdragelse til diverse foreninger m.v.
 Det foreslås at udvide kredsen af fonde, foreninger m.v.,  

 som er fritaget for betaling af den variable tinglysningsafgift i forbindelse  

 med gaveoverdragelse af en fast ejendom, til også at omfatte foreninger m.v.,  

 der er godkendt efter ligningslovens §  

 8 A,  

 stk. 2, og § 12, stk. 3.
 Da ingen af de digitale systemer endnu er fuldt udviklede,  

 foreslås det, at skatteministeren bemyndiges til at fastsætte tidspunktet for  

 lovens ikrafttræden for så vidt angår de ændringer, der er en følge af  

 digital  

 tinglysning og digital skibs- og luftfartøjsregistrering.
 De øvrige ændringer træder i kraft dagen efter  

 bekendtgørelsen af loven i Lovtidende.
 Lovforslaget skønnes ikke at have nævneværdige  

 provenumæssige konsekvenser.
 Med disse bemærkninger skal jeg anbefale forslaget til  

 Folketingets velvillige behandling.
