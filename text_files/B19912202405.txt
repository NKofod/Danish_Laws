 I medfør af § 4, stk. 2, og § 9 i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til frisør.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Frisørfagets Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som frisør.
 Uddannelsens varighed og struktur m.v.
 § 4.  Uddannelsen varer i alt 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Skoleundervisningen varer 80 uger.  

 Skoleundervisning veksler med praktikuddannelse som vist i figuren og som  

 anført nedenfor:
 Stk. 2.  Efter afslutningen af 6. skoleperiode afholdes  

 svendeprøve, jf. § 28.
Fritagelse for dele af uddannelsen § 6.  Gennemførelse af 2. skoleperiode i  

 kosmetikeruddannelsen giver fritagelse for 2. skoleperiode i  

 frisøruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisnings- og Forskningsministeriet efter indstilling fra det faglige  

 udvalg og Erhvervsuddannelsesrådet hvert år inden 31. december gældende for  

 det følgende kalenderår og for alle skoler, der udbyder uddannelsen.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  I 1991/92 beregnes skolens pladsantal i henhold  

 til stk. 2 på grundlag af det antal elever med uddannelsesaftale, som skolen  

 optog i 1990 inden for frisøruddannelsen.
Uddannelsens mål og indhold § 8.  Den uddannede frisør skal selvstændigt kunne  

 udføre alle former for klipning, frisering, permanent og hårfarvning på både  

 dame- og herremodel.
Den uddannede frisør skal kunne fremstille skitser, der  

 viser almindeligt forekommende klippe- og friseringsteknikker, samt kunne  

 give manicure og ansigtspleje på både dame- og herremodel.
Skoleundervisningen § 9.  Undervisningen skal under hele  

 uddannelsesforløbet på en helhedsorienteret måde omfatte både teoretisk og  

 praktisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelsen tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
--------------------------------------------------------------------- --------------------------------------------------------------------- Grundfag § 10.  Undervisningen i 2. skoleperiode omfatter  

 følgende grundfag: Førstehjælp, hygiejne, kundebetjening, reklame (B), salg  

 og service (B) og virksomhedens driftsøkonomi og regnskab.
 Stk. 2.  Undervisningen i 3.-6. skoleperiode omfatter  

 følgende grundfag: Arbejdsmarkedsforhold, engelsk (B), internationale  

 forhold, materialeforståelse, stil, form og farve (80 timer) og sundhed (40  

 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag i 2. skoleperiode  

 har følgende mål:
 Eleverne skal have kendskab til de præparater, der anvendes ved frisering,  

 kemiske behandlinger og negle- og ansigtsbehandlinger, samt til gavnestoffer.  

 Eleverne skal endvidere have kendskab til danske myndigheders  

 bekendtgørelser, vejledninger m.v., der omhandler kosmetiske produkter, samt  

 til EF's negativ- og positivliste vedrørende stoffer, der anvendes i  

 branchen.
 Eleverne skal kunne lægge ansigtsmaske, aften-makeup, dag-makeup, rette  

 bryn, give ansigtsmassage, depilere underben, manicure med håndmassage og  

 lak, påsætning af løse negle samt have kendskab til teater- og tv-makeup.  

 Eleverne skal have kendskab til hudanalyse, grundlæggende  

 hudpleje/arbejdsprocedurer og ansigtsmassage.
 Eleverne skal kunne fremstille en mondur.
 Eleverne skal selvstændigt kunne udføre hårvask og hårbundsmassage på  

 model.
 Eleverne skal selvstændigt kunne udføre standardoprulning af permanent på  

 øvelseshoved.
Eleverne skal have grundlæggende viden om ansigtets og halsens anatomi og  

 fysiologi, herunder til knogler og nerver, hudens funktion og neglenes  

 anatomi.
Eleverne skal endvidere have kendskab til musklerne i ansigtet,  

 hudens og hårets opbygning, neglenes opbygning og de almindeligst  

 forekommende sygdomme.
 Eleverne skal kunne indtage hensigtsmæssige arbejdsstillinger ved fagets  

 forskellige arbejdsprocedurer.
 Eleverne skal have kendskab til arbejdsgangen i forbindelse med fjernelse  

 af uønsket hårvækst ved hjælp af voks samt til nødvendige  

 sikkerhedsprocedurer under arbejdsgangen.
 Stk. 2.  Undervisningen i områdefag i 3.-6. skoleperiode  

 har følgende mål:
 Eleverne skal selvstændigt kunne anvende pivot point's klippetekniske  

 principper på henholdsvis dame- og herremodeller samt kunne udføre klipninger  

 til vandondulation af både dag- og aftenfrisurer, klip og brush, engelsk  

 stil, modeklipning, plys, skulpteret frisure (klassisk) og skægklipning.
Eleverne skal selvstændigt kunne udføre følgende indlægninger og  

 friseringer på både dame- og herremodel: Vandondulation, herunder dag-,  

 aften-, selskabs- og brudefrisure, klip og brush, langhårsopsætning,  

 jernondulation, eventuelt på øvelseshoved, føntørring, klassisk bombage,  

 fønbølgning engelsk stil og fønbølgning uden skilning.
Eleverne skal kunne  

 anvende pivot point's teknik til langhårsfrisering og ved indlægning til  

 vandondulation.
Eleverne skal selvstændigt kunne udføre arbejdstegninger over indlægningen  

 til vandondulation på dagfrisure, aftenfrisure, selskabsfrisure, brudefrisure  

 samt klipning.
Af arbejdstegningerne skal det fremgå, at eleverne har  

 forståelse af pivot point's terminologi inden for oprulnings- og  

 klippeteknik.
Eleverne skal opnå viden om farveteori, permanentteori, hårplejeteori,  

 ansigtsplejeteori, skønhedsplejeteori og manicureteori.
Eleverne skal  

 endvidere vise forståelse af nødvendigheden af at udfylde af diagnoseseddel  

 ved kemiske behandlinger.
 Eleverne skal kunne tamburere en mondur, foretage modknytning samt  

 tilklippe den færdige paryk/top.
Specialefag § 12.  Undervisningen i specialefag i 2. skoleperiode  

 har følgende mål:
 Eleverne skal have både teoretisk og praktisk kendskab til pivot point's  

 friseringsteknik.
Eleverne skal opnå både teoretisk viden og praktisk kunnen om pivot  

 point's klippeteknik.
Eleverne skal kunne gennemføre praktiske øvelser på  

 trense, vertikalbase og profilbase.
 Eleverne skal opnå grundlæggende viden om farveteori, permanentteori,  

 hårplejeteori, hud/ansigtspleje, skønhedspleje og manicureteori samt påføring  

 af farve på øvelseshoved.
 § 13.  Undervisningen i specialefag i 3.-6.  

 skoleperiode har følgende mål:
Eleverne skal selvstændigt kunne udføre ansigtspleje, herunder massage,  

 skønhedspleje samt dag- og aften-makeup på model.
Eleverne skal selvstændigt  

 kunne udføre almindelig behandling af negle samt påføring af lak med og uden  

 farve samt have viden om påsætning af kunstige negle og disses behandling.
Eleverne skal selvstændigt kunne udføre følgende kemiske behandlinger:  

 Permanent i både standard og mode, almindelig hårfarvning, refleksfarver,  

 3-trins hårfarvning, afblegning, afrensning, lyse spidser, toning, skylning  

 og anvendelse af indlægningsmidler med farve.
I forbindelse med de enkelte  

 behandlinger skal eleverne kunne foretage en analyse af det enkelte hårs  

 kvalitet samt kunne udfylde og anvende diagnoseseddel.
 Eleverne skal opnå viden om historiske frisurer og teaterfrisurer, således  

 som de anvendes ved tv.
Eleverne skal kunne foretage måltagning, tilklipning, frisering og  

 påsætning af paryk og toupe.
Eleverne skal endvidere vise forståelse af at  

 udtage farveprøve.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 17.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at udføre alle  

 funktioner i en frisørforretning, herunder vejledning af forbrugerne, at  

 eleven opnår en rutine og hurtighed, der svarer til branchens krav, og at  

 eleven selvstændigt kan tilrettelægge og vurdere et arbejdes omfang.
 Stk. 2.  Praktikuddannelsen skal indeholde følgende  

 arbejdsområder og funktioner: Praktikvirksomheden skal tilse, at eleverne  

 anvender korrekte arbejdsstillinger samt får praktisk oplæring i de  

 almindeligst forekommende arbejdsfunktioner, metoder og anvendelse af  

 materialer og værktøjer.
§ 18.  Praktikuddannelsen tilrettelægges således, at  

 der sikres beskæftigelse i virksomheden med fortsat indlæring og udbygning af  

 de discipliner, der indlæres i skoleundervisningen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles til en  

 frisør.
I uddannelsestiden arbejdes der med de for en frisør normalt  

 forekommende arbejdsopgaver i virksomheden.
 § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene  

 tilfredsstillende (dvs. har fået karakteren 3 eller derunder i område- og  

 specialefag eller karakteren 5 eller derunder i grund- og valgfag),  

 udarbejder skolen en vejledning, der tilkendegiver elevens behov for  

 supplerende oplæring i praktiktiden og eventuelt supplerende  

 skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 27, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 24.  Skolen afholder eksamen i grundfagene engelsk  

 (B), førstehjælp og virksomhedens driftsøkonomi og regnskab.
 Stk. 2.  Skolen afholder eksamen i følgende områdefag og  

 specialefag, jf. § 25: Ansigtsplejeteori, farveteori, materialelære og  

 permanentteori.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Arbejdsmarkedsforhold, hygiejne,  

 internationale forhold, kundebetjening, materialeforståelse, reklame (B),  

 salg og service (B), stil, form og farve og sundhed.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 11-13.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 25.  Eksamen i områdefag og specialefag gennemføres  

 således: Der afholdes skriftlig eksamen med 25 spørgsmål, jævnt fordelt  

 mellem de i § 24, stk. 2, nævnte fag.
Til den skriftlige eksamen afsættes 90  

 minutter.
Ingen hjælpemidler er tilladt.
 Stk. 2.  Eksamensopgaverne tilvejebringes af skolen og  

 det lokale uddannelsesudvalg.
Karakterskalaer § 26.  Ved bedømmelsen af områdefag og specialefag  

 gives der karakterer efter følgende karakterskala, jf. § 19, stk. 5, 2. led,  

 i hovedbekendtgørelsen:
 10-9: Meget over middel.
 8-7: Over middel.
 6-5: Middel.
 4-3: Under middel.
 2-0: Meget under middel.
 Stk. 2.  Ved bedømmelsen af grundfag og valgfag anvendes  

 13-skalaen, jf. § 17 i eksamensbekendtgørelsen.
Skolebevis § 27.  Når alle skoleperioder er gennemført, udsteder  

 skolen et skolebevis, hvis eleven har opnået en gennemsnitskarakter på mindst  

 4 i parykarbejde, en gennemsnitskarakter på mindst 4 i eksamen i område- og  

 specialefag, jf. § 25, stk. 1, og en gennemsnitskarakter på mindst 6 ved  

 eksamen i grundfag og valgfag.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 28.  Efter 6. skoleperiode afholdes svendeprøve.
 Stk. 2.  Det faglige udvalg udpeger skuemestre med et  

 lige antal fra arbejdsgiver- og arbejdstagerside.
 Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 6. skoleperiode og  

 skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Eleven skal udføre praktiske øvelser, hvis  

 sammensætning samt antallet af discipliner udarbejdes af Frisørfagets  

 Fællesudvalg.
Prøvedisciplinerne udleveres til eleverne på 6. skoleperiode,  

 senest i den 5. undervisningsuge.
Prøven har en varighed på 16 timer og skal  

 afvikles på 2 dage.
Ved svendeprøvens påbegyndelse skal censor konstatere, om  

 alle modeller er af en sådan kvalitet, at prøven kan gennemføres forsvarligt.  

 Såfremt en model bliver kasseret af censor som uanvendelig, skal skolen være  

 behjælpelig med at fremskaffe en ny model til den pågældende disciplin.  

 Disciplinerne til svendeprøven udføres almindeligvis på elevens egne  

 modeller, men Frisørfagets Fællesudvalg kan ændre dette, således at en eller  

 flere discipliner udføres på lodtrækningsmodeller.
 Stk. 6.  Ved bedømmelsen anvendes 10-skalaen, jf. § 26,  

 stk. 1.
Stk. 7.  Hver skuemester afgiver 1 karakter.  

 Skuemestrenes karakterer udregnes som gennemsnit med 2 decimaler.
Der finder  

 ingen forhøjelse sted.
Eleven har bestået, hvis gennemsnitskarakteren er 4  

 eller derover.
Det faglige udvalg meddeler skolen resultatet af bedømmelsen.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår et tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 29.  Uddannelsesbevis udstedes af Frisørfagets  

 Fællesudvalg og affattes i overensstemmelse med § 29 i hovedbekendtgørelsen,  

 når skolebevis og praktikerklæring er udstedt, og svendeprøven er bestået.
 Stk. 2.  Uddannelsesbeviset påføres ingen karakter, men  

 kun oplysning om at eleven har bestået.
Ikrafttræden § 30.  Bekendtgørelsen træder i kraft den 15. marts  

 1991 og har virkning fra den 1. januar 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
