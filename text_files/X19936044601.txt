Firmapensionskasser kan kun opløses ved beslutning af  

 generalforsamlingen.
Bidragene kan i visse tilfælde være større end  

 ækvivalensbidraget.
 I forbindelse med gennemgang af en firmapensionskasses pensionsregulativ  

 ved overgang til den ny firmapensionskasselov spurgte advokaten for et  

 fagforbund, der repræsenterer et antal af pensionskassens medlemmer, om det  

 kan eller skal fastsættes i vedtægterne, at den virksomhed, hvortil  

 pensionskassen er knyttet, kan beslutte, at den skal opløses.
Hertil svarede Finanstilsynet, at reglerne om pensionskassens opløsning er  

 fastsat i lovens §§ 58 og 60. Heraf fremgår, at beslutning om opløsning kun  

 kan træffes af generalforsamlingen eller i særlige tilfælde af tilsynet.
En  

 vedtægtsbestemmelse som den anførte vil derfor ikke kunne tillades.
 Endvidere spurgte advokaten, om det i pensionsregulativet kan fastsættes,  

 at det samlede pensionsbidrag mindst skal udgøre en bestemt brøkdel af  

 medlemmernes samlede løn.
