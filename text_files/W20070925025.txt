Landsskatteretskendelse vedr.
Skattepligtig af værdi af fri  

 sommerbolig Klagen vedrører værdi af fri  

 sommerbolig, hotellejlighed, for hovedanpartshaver.
Landsskatterettens afgørelse Personlig indkomst Indkomståret 2001 Skatteankenævnet har anset  

 klageren for skattepligtig af værdi af fri sommerbolig, hotellejlighed, i  

 henhold til ligningslovens§ 16, stk. 5, i ikke udlejede perioder i perioden  

 23.  

 juni  31. december med:
 Lavsæson:
 Ejendomsværdi 600.000 kr. x ¼  

 pct. x 1/7, i alt 214 kr. x 76 dage, i alt 16.264 kr.
 Højsæson:
 Ejendomsværdi 600.000 kr. x ½  

 pct. x 1/7, i alt 428 kr. x 17 dage, i alt 7.276 kr.
 Værdi af fri sommerbolig i  

 perioden 23. juni  31. december i alt 23.540 kr.
Indkomståret 2002 Skatteankenævnet har anset  

 klageren for skattepligtig af værdi af fri sommerbolig, hotellejlighed, i henhold til  

 ligningslovens § 16, stk. 5, i ikke udlejede perioder med:
 Lavsæson:
 Ejendomsværdi 600.000 kr. x ¼  

 pct. x 1/7, i alt 214 kr. x 196 dage, i alt 41.944 kr.
 Højsæson:
 Ejendomsværdi 600.000 kr. x ½  

 pct. x 1/7, i alt 428 kr. x 20 dage, i alt 8.560 kr.
 Værdi af fri sommerbolig i  

 alt 50.504 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren er eneanpartshaver i  

 selskabet B ApS.
Klageren aflønnes ikke af selskabet.
Selskabet er stiftet i  

 1993. Formålet var at forestå råstofudvinding, entreprenørvirksomhed og  

 handel.  

 Selskabet har ikke forestået råstofudvinding siden regnskabsåret 1998/99.  

 Selskabets hovedformål er nu handel med værdipapirer og andre  

 investeringsobjekter.
Der er ingen ansatte i selskabet.
Selskabet har med  

 overtagelsesdag den 23. juni 2001 erhvervet hotellejligheden ejerlejlighed  

 nr.  

 70, beliggende X, af kommanditselskabet C.
Ejerlejlighedens areal udgør 66  

 m2.  

 Købesummen på 620.000 kr. blev erlagt kontant.
Købesummen fremkommer med  

 følgende  

 specifikation:
Værdi af løsøre (inventar) 35.000 kr.
Værdi af grund 99.450 kr.
Værdi af bygning 485.550 kr.
I alt 620.000 kr.
 Skødet indeholder bl.a.  

 følgende bestemmelser:
 1.7.
Udlejning af  

 hotelejerlejligheden foretages samlet gennem ejerforeningen D,  

 som køber har  

 pligt til at være medlem af.
Denne indgår på vegne medlemmerne og med  

 forpligtende virkning for disse en samlet aftale om udlejning af medlemmernes  

 hotelejerlejligheder, jfr. pkt. 5. De enkelte hotelejerlejlighedsejere kan  

 ikke  

 opsige, ophæve eller i øvrigt ændre udlejningsaftalen, idet evt. opsigelse,  

 ophævelse og genforhandling herunder ændring af udlejningsaftalen og lignende  

 må foretages af ejerforeningen.
Køber respekterer og tiltræder ved sin  

 underskrift af nærværende købsaftale vedhæftede udlejningsaftale med E A/S.
 1.9.
Køber er bekendt med, at  

 ejerlejligheden er pålagt hotelpligt og kun må anvendes til ferie- og  

 kongreshotel  

 og som følge heraf er omfattet af lov om restaurations- og hotelvirksomhed.  

 Køber er således bl.a. forpligtet til at stille sin lejlighed til rådighed  

 til  

 udlejning til hotel- og restaurationsformål, som udøves samlet af  

 ejerforeningen eller af tredjemand i henhold til aftale med ejerforeningen.  

 Køber erklærer ved sin underskrift af nærværende købsaftale at være bekendt  

 hermed samt at være bekendt med, hvad dette indebærer af begrænsninger for  

 købers dispositionsret over ejerlejligheden.
Køber er endvidere opfordret til  

 vedr. den fremtidige opfyldelse af reglerne om hotelpligt, eventuelt at søge  

 egne rådgivere med henblik på nærmere vejledning herom.
 10.2.
 Under henvisning til lov nr.  

 267 af 7. juni 1982 som ændret ved lovbekendtgørelse nr. 920 af 22. december  

 1989 om sommerhuse og campering m.v. erklæres hermed, at ejendommen skal  

 anvendes i et erhvervsøjemed, der ikke er omfattet af lovens § 1, idet  

 ejendommen skal anvendes til erhvervsformål, nemlig udlejning.
 Ejerforeningen D har indgået  

 aftale med E A/S om udlejning af de i alt 75 hotelejerlejligheder fra den 1.  

 juni 2001.
 Udlejningsaftalen indeholder  

 bl.a. følgende bestemmelser:
 2.1.
 Så længe udlejningsaftalen er  

 i kraft, har EA/S eneret til at formidle lejemål i hotelejerlejlighederne.
 2.2.
E A/S skal tilstræbe, at hver  

 enkelt hotelejerlejlighed i hver kategori udlejes lige meget.
Til sikring  

 heraf  

 skal formidler anvende edb-systemet Spectra eller lign.
 2.3.
Ejerforeningen indestår for,  

 at E A/S kan formidle lejemål hele kalenderåret, jf. dog nedenfor pkt. 3.  

 Ejerforeningen indestår for, at vandlandet holdes åbent hele året.
Dog  

 undtaget  

 er sidste uge i november og de to første uger i december til brug for  

 reparations- og vedligeholdelsesarbejde.
 3.1.
 Den enkelte  

 hotelejerlejlighedsejer er berettiget til selv at benytte sin  

 hotelejerlejlighed i de perioder, hvor den ikke er udlejet samt i øvrigt  

 efter  

 aftale med E A/S dog højst 3 uger i højsæsonen, d.v.s. juni, juli og august.
 3.2.
 Hotelejerlejlighedsejeren kan  

 reservere egne ferieophold senest den 1. februar for resten af året med  

 respekt  

 af allerede indgåede lejemål.
 3.4.
 Uanset det ovenfor anførte må  

 hotelejerlejlighedsejerens egen benyttelse af hotelejerlejligheden på intet  

 tidspunkt antage et sådant omfang, at hotelejerlejligheden ikke længere må  

 anses for at være drevet som hotel.
 Pr. 1. oktober 2001 har F A/S  

 overtaget udlejningsrettighederne.
 Med virkning fra den 1. juli  

 2003 er der indgået en udlejningsaftale med F A/S.
 Aftalen indeholder bl.a.  

 følgende bestemmelser:
 2.1.
 Så længe udlejningsaftalen er  

 i kraft, har F eneret til at formidle lejemål i hotellejlighederne.
 2.2.
F skal sikre, at hver enkelt  

 hotellejlighed i hver kategori udlejes lige meget.
Til sikring heraf skal F  

 anvende et af ejerforeningen godkendt edb-system.
 2.3.
 Ejerforeningen indestår for,  

 at F kan formidle lejemål i hele kalenderåret  dog jfr. § 3.
 3.1.
 Ejers ferie skal for at være  

 gyldig altid skriftlig bekræftes af F.
 Egenbenyttelse af  

 hotellejligheden må maksimalt andrage 5 uger pr. år.
Ejers egen benyttelse i juli  

 og august skal bookes hos F senest 31. december det forudgående år, og  

 perioden  

 kan maksimalt udgøre 3 uger.
Allerede indgåede lejemål og agentaftaler  

 indgået  

 før 31. december det forudgående år går dog forud for ejers ferieønsker.
 Såfremt en  

 hotellejlighedsejer selv benytter/spærrer sin hotelejerlejlighed i perioderne  

 juli og august samt i folkeskolernes efterårsferie medregnes opholdet i den  

 pågældende periode i prioriteringssystemet med et beløb svarende til  

 ejerafregningen for det pågældende ophold.
Herudover kan en ejer i  

 perioden juli og august samt i folkeskolernes efterårsferie tidligst 10 dage  

 før en ikke udlejet periode, spærre denne til eget brug forudsat afrejsedagen  

 ikke griber ind i næste udlejningsperiode og med respekt for indgåede  

 agentaftaler.
Denne spærring tæller ikke med i prioriteringssystemet.
Der er udarbejdet et bilag af  

 20. august 2004 til aftalen for at tydeliggøre aftalens § 3 om en  

 egenbenyttelse  

 på maksimalt 5 uger pr. år.
Det er ikke muligt som ejer at benytte sin  

 lejlighed ud over de 5 uger.
Af bilaget fremgår endvidere, at reglen om  

 egenbenyttelse såvel som den samlede ordlyd af udlejningsaftalen i relation  

 til  

 ejernes benyttelse af hotellejlighederne har været gældende og efterlevet  

 siden  

 Fs overtagelse af udlejningsrettighederne pr. 1. oktober 2001.
 Hverken selskabet B ApS eller  

 klageren har fraskrevet sig retten til at benytte hotelejerlejligheden.
 Klageren har ikke anvendt  

 hotelejerlejligheden i de pågældende indkomstår.
Skatteankenævnets afgørelse Klageren er anset for  

 skattepligtig af værdi af fri sommerbolig i henhold til ligningslovens § 16,  

 stk. 5, for de pågældende indkomstår bortset fra de perioder, hvori  

 hotelejerlejligheden har været udlejet.
Klageren har ikke afkræftet  

 at have haft rådighed over boligen i ikke udlejede perioder.
Ligningsrådets  

 to  

 besvarelser af 21. august 2001, offentliggjort i SKM2001.331.LR, og 19.  

 august  

 2003, offentliggjort i SKM2003.723, illustrerer forskellen mellem at have en  

 bolig til rådighed, jf. formodningsreglen i ligningslovens § 16, stk. 5, og  

 beskatning under forudsætning af en faktisk benyttelse af privat karakter,  

 jf.  

 ligningslovens § 16, stk. 9. Da værdiansættelsen af de ikke udlejede perioder  

 ikke er anfægtet, er den påklagede ansættelse stadfæstet, jf. ligningslovens  

 §  

 16 A, stk. 10, og § 16, stk. 5, 2. pkt.
 Klageren henhører som  

 hovedanpartshaver under den personkreds, hvor formodningsreglen i  

 ligningslovens  

 § 16, stk. 5, 2. pkt., kan bringes til anvendelse, jf. ligningslovens § 16 A,  

 stk. 10.
 Hverken klageren eller  

 hotelejerlejlighedens ejer, selskabet B ApS, har fraskrevet sig retten til  

 selv  

 at benytte hotelejerlejligheden.
Eventuel beskatning af fri  

 sommerbolig forudsætter, at boligen har været stillet til rådighed for  

 klageren.  

 Det er således rådigheden og ikke klagerens faktiske brug af boligen, der vil  

 være grundlaget for eventuel beskatning.
Forskellen mellem rådighed og  

 faktisk  

 brug er illustreret i de to bindende forhåndsbeskeder af henholdsvis 21.  

 august  

 2001, hvor formodningsreglen blev gjort gældende, og 19. august 2003, hvor  

 anvendelse af formodningsreglen blev afkræftet.
Ved den første besvarelse var  

 der lagt til grund, at den pågældende skatteyder havde brugt boligen privat,  

 medens der i den anden besvarelse var forudsat, at boligen  en  

 helårsbolig  

 omfattet af ligningslovens § 16, stk. 9, og beskatning dermed forudsatte en  

 faktisk privat benyttelse  ikke blev benyttet privat, men udelukkende  

 blev  

 anvendt erhvervsmæssigt til firmarelaterede aktiviteter.
Klagerens repræsentant har  

 henvist til en udtalelse af 3. marts 2005 fra Told- og Skattestyrelsen (nu  

 SKAT  

 Hovedcentret) vedrørende formodningsreglen.
Det er oplyst herfra, at det ikke  

 er en betingelse, at en sommerbolig rent faktisk har været anvendt af en  

 hovedaktionær, for at en beskatning med henvisning til formodningsreglen i  

 ligningslovens § 16, stk. 5, kan finde sted.
Beskatning kan finde sted med  

 henvisning til, at sommerboligen er stillet til rådighed til privat  

 benyttelse.  

 Undladelse af beskatning forudsætter i så fald en fuldstændig afståelse af  

 privat rådighed over sommerboligen.
 Hotelejerlejligheden har  

 været tilmeldt udlejning hele ejerperioden.
 Ejerlejligheden er omfattet  

 af hotelpligt.
På grundlag af  

 månedsafregningerne for perioden 1. juli 2001 til 31. december 2002 har  

 klageren godtgjort, at hotelejerlejligheden ikke har været anvendt privat af  

 klageren i denne periode.
Det ændrer ikke på, at boligen har været til  

 rådighed  

 i ikke udlejede perioder.
 Ifølge udlejningsaftalen med  

 E A/S er klageren berettiget til selv at benytte boligen i de perioder, hvor  

 den ikke er udlejet.
 Ifølge kontrakt med virkning  

 fra 1. juli 2003 med F A/S vil der fremover maksimalt kunne ske en beskatning  

 af rådigheden over sommerboligen ud fra formodningsreglen for en periode på 5  

 uger (42 dage). Det er oplyst, at denne rådighedsbegrænsning har været  

 gældende  

 i hele perioden, hvor F A/S har administreret hotelejerlejlighederne, det vil  

 sige fra den 1. oktober 2001.
 Klageren har to timeshare  

 anparter på Lanzarote, hvor han ferierer med familien i februar måned, medens  

 klageren ferierer i en autocamper om sommeren.
 På grundlag af en  

 sammenholdelse og vurdering af ovennævnte forhold er konklusionen, at  

 klageren  

 ikke har afkræftet at have haft rådighed over boligen i ikke udlejede  

 perioder.
Klagerens påstand og argumenter Klagerens repræsentant har  

 principalt nedlagt påstand om, at klageren ikke anses for skattepligtig af  

 værdi af fri sommerbolig for de pågældende indkomstår i henhold til  

 ligningslovens § 16, stk. 5.
 Subsidiært har klagerens  

 repræsentant nedlagt påstand om, at beskatning af værdi af fri sommerbolig  

 maksimalt kan udgøre en beskatning svarende til rådighed over  

 hotelejerlejligheden i 5 uger i perioden fra 1. oktober 2001 til 31. december  

 2001 samt 5 uger i 2002.
Der er ikke grundlag for at  

 anse klageren for værende skattepligtig i henhold til ligningslovens § 16,  

 stk.  

 5, af udlejningsværdien af hotelejerlejligheden i ledige perioder, idet  

 betingelserne for beskatning i henhold til formodningsreglen i ligningslovens  

 §  

 16, stk. 5, ikke er tilstede, da klageren eller dennes nærtstående på intet  

 tidspunkt de facto har haft privat rådighed over den i sagen omhandlede  

 hotelejerlejlighed, idet lejligheden alene er blevet anvendt til udlejning  

 gennem E A/S / F A/S og i den forbindelse var udlejet i lidt over 11 uger i  

 2001 (startende fra 1. juli 2001) og i ca. 17 ½ uge i 2002, idet  

 hotelejerlejligheden blev erhvervet som et investeringsobjekt alene med  

 henblik  

 på udlejning, og idet det følger af såvel den skatteretlige teori som  

 praksis,  

 at der alene er grundlag for at beskatte klageren i en situation som den  

 foreliggende, såfremt skattemyndighederne kan godtgøre, at klageren de facto  

 har haft privat rådighed over den i sagen omhandlede hotelejerlejlighed.
Der  

 kan således ikke blot gennemføres en beskatning i forhold til den periode,  

 hvor  

 det kan konstateres, at hotelejerlejligheden ikke har været udlejet.
 Sagen drejer sig om, hvorvidt  

 der er grundlag for at gennemføre en beskatning af værdien af fri sommerbolig  

 i  

 henhold til bestemmelsen i ligningslovens § 16, stk. 5.
 Ifølge de nye regler i  

 ligningslovens § 16, stk. 5, vil en ansat direktør eller en anden medarbejder  

 med væsentlig indflydelse på egen aflønningsform, der får stillet en  

 sommerbolig til rådighed for privat benyttelse, som udgangspunkt blive anset  

 for at have sommerboligen til rådighed hele året.
 Ifølge bestemmelsens ordlyd  

 er det en betingelse for beskatning af værdien af fri sommerbolig, at denne  

 er  

 stillet til rådighed for hovedaktionæren.
 Den omhandlede  

 hotelejerlejlighed har ikke været stillet til rådighed for klageren, idet  

 hotelejerlejligheden alene har været anvendt til udlejning, jf. de indsendte  

 udlejningsaftaler med E A/S og F A/S.
 Efter indførelsen af de nye  

 regler i ligningslovens § 16, stk. 5, jf. lov nr. 459 af 31. maj 2000 (L  

 237),  

 vil der være en formodning for, at en direktør eller en ansat med væsentlig  

 indflydelse på egen aflønningsform har en af selskabet ejet sommerbolig til  

 rådighed hele året, hvorfor personen vil blive beskattet af fri sommerbolig  

 hele året.
 Der henvises til  

 bemærkningerne til lovforslaget, hvor bl.a. følgende anføres vedrørende  

 formålet med ændringen af bestemmelsen i ligningslovens § 16, stk. 5:
Det foreslås, at  

 beskatningen af fri sommerbolig bringes i overensstemmelse med hensigten med  

 de  

 gældende regler  dvs. at hovedaktionæren m.fl. beskattes af rådigheden  

 over og  

 ikke af den faktiske anvendelse af en sommerbolig.
Det foreslås derfor, at  

 der  

 indsættes en formodningsregel, hvorefter den ansatte hovedaktionær m.fl. med  

 væsentlig indflydelse på egen aflønningsform,  

  

 der har rådighed over en af  

 selskabet ejet sommerbolig, som udgangspunkt anses for at have rådighed  

 over huset hele året.
Såfremt et frit sommerhus er  

 omfattet af formodningsreglen, gives der nedslag i beskatningen,  

 i det omfang  

 ikke nærtstående råder over huset. I bemærkningerne til  

 lovforslagets enkelte bestemmelser anføres vedrørende forslaget om ændring af  

 ligningslovens § 16, stk. 5, bl.a. følgende:
Det foreslås, at såfremt en  

 sommerbolig som led i et ansættelsesforhold er stillet til rådighed for en  

 ansat direktør eller en anden medarbejder med væsentlig indflydelse på egen  

 aflønningsform, anses den pågældende at have sommerboligen til rådighed hele  

 året.
Beskatning efter denne formodningsregel forudsætter, at den pågældende  

 direktør eller medarbejder  

  

 i et eller andet omfang råder privat over  

 sommerhuset.
Den ansatte hovedaktionær m.fl. beskattes som udgangspunkt i  

 ugerne 22  34 af et beløb svarende til ½ pct. pr. uge af  

 ejendomsværdien for  

 sommerboligen.
For årets øvrige uger udgør procentsatsen ¼ pct. pr. uge.
Har  

 en  

 ansat hovedaktionær m.fl. rådighed over en sommerbolig hele året, indebærer  

 den  

 foreslåede formodningsregel således, at den skattepligtige værdi pr. år udgør  

 16,25 pct. af ejendommens værdi.
Er sommerboligen udlejet til  

 andre eller stillet til rådighed for andre ansatte, har direktøren m.fl. dog  

 ikke sommerboligen til rådighed hele året.
Det foreslås derfor, at den  

 skattepligtige værdi nedsættes forholdsmæssigt efter antallet af dage  

 sommerboligen stilles til rådighed for eller udlejes til andre personer  

 (ansatte og ikke ansatte). Det er et krav, at disse personer ikke er  

 nærtstående. Som det fremgår af  

 ovenstående uddrag fra bemærkningerne til lovforslaget, forudsætter en  

 beskatning  

 efter formodningsreglen, at hovedaktionæren i et eller andet omfang har  

 mulighed for at råde privat over sommerhuset.
Dette synspunkt fremgår tillige  

 af Ligningsvejledningen 2005-2, afsnit A.B.1.9.6., hvor følgende anføres  

 vedrørende formodningsreglens anvendelsesområde:
  

  

 Formodningsreglen  

 gælder kun, såfremt den ansatte hovedaktionær m.fl. råder privat over  

 sommerhuset.
Det er således rådigheden og ikke den faktiske anvendelse af  

 godet, der beskattes.
Dette er ikke ensbetydende med, at det forhold, at et  

 selskab ejer/lejer en sommerbolig, medfører, at en ansat hovedaktionær m.fl.  

 bliver beskattet heraf.  

  

 Afgørelsen af, om den ansatte hovedaktionær m.fl.  

 har rådighed over en sommerbolig, beror på en konkret skønsmæssig vurdering  

  Som det fremgår af det netop  

 citerede uddrag fra Ligningsvejledningen 2005-2, kan formodningsreglen i  

 ligningslovens § 16, stk. 5, alene finde anvendelse i tilfælde, hvor den  

 ansatte hovedaktionær råder privat over sommerhuset.
Det forhold, at et  

 selskab  

 ejer en sommerbolig, er således ikke ensbetydende med, at den ansatte  

 hovedaktionær dermed skal beskattes efter reglerne i ligningslovens § 16,  

 stk.  

 5. Der må således i hvert enkelt tilfælde foretages  

  

 en konkret skønsmæssig  

 vurdering  

 af, hvorvidt den ansatte hovedaktionær har rådighed over en  

 sommerbolig.
 At formodningsreglen i  

 ligningslovens § 16, stk. 5, alene finder anvendelse under visse betingelser,  

 og at den kan afkræftes, fremgår klart af en artikel af fuldmægtig Anne Mette  

 Vestergaard fra Skatteministeriet, offentliggjort i Revision &  

 Regnskabsvæsen nr. 12, december 2000, side 6, med overskriften  

 Beskatning af  

 hovedaktionærers personalegoder og udbytter.
 I denne artikel gennemgår  

 forfatteren de nye regler for beskatning af hovedaktionærers personalegoder.
Skatteankenævnet er af den  

 opfattelse, at klageren er skattepligtig af rådighedsretten til  

 hotelejerlejligheden,  

 idet han ikke har fraskrevet sig retten til at benytte lejligheden.
I nævnets  

 sagsfremstilling anføres således bl.a. følgende som begrundelse for at anse  

 klageren som værende skattepligtig af rådighedsretten:
Hverken De eller  

 hotelejerlejlighedens ejer, selskabet B ApS, har fraskrevet sig retten til at  

 benytte hotelejerlejligheden. En manglende fraskrivelse af  

 rådighedsretten over hotelejerlejligheden kan ikke i sig selv begrunde, at  

 der  

 dermed skal ske en beskatning efter de skematiske regler i ligningslovens §  

 16,  

 stk. 5. Som det fremgår af bemærkningerne til lovforslaget, forudsætter en  

 beskatning efter formodningsreglen, at den pågældende hovedaktionær i et  

 eller  

 andet omfang råder privat over sommerboligen.
Det må således i hvert enkelt  

 tilfælde bero på en konkret skønsmæssig vurdering, hvorvidt den pågældende  

 hovedaktionær har rådighed over sommerboligen.
Der er ikke i nærværende sag  

 grundlag for at gennemføre en beskatning af rådighedsretten, idet klageren  

 ikke  

 på noget tidspunkt har anvendt hotelejerlejligheden til privat brug.
Der  

 henvises til skatteankenævnets kendelse side 2, hvori det direkte fremhæves,  

 at  

 klageren ikke har anvendt lejligheden til privat brug, jf. 7. afsnit, hvor  

 følgende anføres:
Jf. månedsafregningerne for  

 perioden 1. juli 2001 til 31. december 2002 finder Skatteankenævnet, at De  

 har  

 godtgjort, at den af selskabet ejede hotelejerlejlighed ikke har været  

 anvendt  

 privat af Dem i denne periode. Det kan altså konstateres, at  

 der er enighed om, at lejligheden på intet tidspunkt har været anvendt privat  

 af klageren.
 Endvidere har selskabet  

 tilmeldt hotelejerlejligheden til udlejning  

  

 hele kalenderåret  

 og har  

 således ikke haft mulighed for at disponere over hotelejerlejligheden i denne  

 periode, hvor udlejningsbureauet har haft kompetence til at leje lejligheden  

 ud.
Al brug/udlejning af  

 hotelejerlejligheden bliver registreret i Fs edb-system således, at F  

 hele  

 tiden er à jour med antallet af ledige hotellejligheder.
Den private  

 udlejning  

 ville således fremgå af de månedlige udskrifter fra Fs  

 registreringssystem.  

 Som det fremgår af de indsendte udskrifter for udlejning af lejligheden, er  

 der  

 på intet tidspunkt registreret en privat brug fra klagerens side.
 På baggrund af de ovenfor  

 citerede uddrag fra henholdsvis forarbejderne til den nugældende lov samt  

 Ligningsvejledningen 2005-2 kan det konstateres, at der er mulighed for  

 afkræftelse af formodningsreglen i tilfælde, hvor den ansatte hovedaktionær  

 ikke råder privat over selskabets sommerbolig.
Det forhold at et selskab, i  

 dette tilfælde B ApS, ejer en sommerbolig, er således ikke ensbetydende med,  

 at  

 hovedanpartshaveren dermed automatisk skal beskattes heraf.
Der må således i  

 hvert enkelt tilfælde foretages  

  

 en konkret skønsmæssig vurdering  

 af,  

 hvorvidt den ansatte hovedanpartshaver har rådighed over selskabets  

 sommerbolig.
 I nærværende tilfælde er der  

 ikke grundlag for at anse hotelejerlejligheden som værende stillet til  

 rådighed for klageren, idet en konstatering af, at den pågældende  

 hotelejerlejlighed er stillet til klagerens rådighed, må forudsætte, at  

 lejligheden er til hans fulde og reelle rådighed svarende til den rådighed,  

 der  

 normalt vil tilkomme en lejer af et sommerhus.
 I nærværende tilfælde hvor  

 hotelejerlejligheden udelukkende anvendes til udlejning, kan  

 hotelejerlejligheden  

 ikke anses for at være stillet til klagerens fulde og uindskrænkede rådighed,  

 hvorfor der efter en realistisk fortolkning ikke kan ske beskatning i henhold  

 til de skematiske regler i ligningslovens § 16, stk. 5.
Klageren har hverken i 2001  

 eller 2002 benyttet sig af muligheden for at reservere egne ferieophold i  

 lejligheden, da formålet med erhvervelsen af lejligheden var, at denne skulle  

 udlejes mest muligt.
Klageren har således gennem hele forløbet satset på, at  

 henholdsvis E A/S og efterfølgende F A/S skulle udleje lejligheden så meget  

 som  

 muligt.
Endvidere har klageren ikke på noget tidspunkt ønsket at benytte sig  

 af  

 muligheden for at anvende hotelejerlejligheden, idet han sammen med familien  

 foretrækker at tage til henholdsvis Lanzarote og Østrig i vinterhalvåret, og  

 i  

 sommerperioden er det familiens autocamper, der anvendes til familiens  

 ferieophold.
En anvendelse af de nye  

 skematiske regler må forudsætte, at hovedanpartshaveren har en rådighed over  

 ejendommen svarende til en lejers sædvanlige rådighed over ejendommen.
I  

 nærværende tilfælde hvor klageren ikke har en sådan rådighed over ejendommen,  

 kan der ikke blive tale om at foretage en beskatning i henhold til de  

 skematiske regler i ligningslovens § 16, stk. 5, idet der ikke er tale om, at  

 hotelejerlejligheden er stillet til rådighed for ham.
Formodningsreglen må således  

 anses for afkræftet i nærværende tilfælde, da Landsskatteretten har en  

 restriktiv praksis, når et selskab ejer biler, boliger m.v.
Skatteankenævnet  

 anfører, at lejligheden ikke har været brugt privat.
Ligningslovens § 16 må  

 ikke fortolkes så restriktivt, at der beskattes, når lejligheden ikke har  

 været  

 brugt privat.
Lejligheden skal være til rådighed, og der skal være tale om  

 mindst en overnatning, jf. forholdene vedrørende fri bil.
Det fremgår af bemærkningerne  

 til lovforslaget L 237 1999/2000, at beskatning efter formodningsreglen  

 forudsætter, at den pågældende direktør eller medarbejder i et eller andet  

 omfang råder privat over sommerhuset.
Det samme fremgår af  

 Ligningsvejledningen  

 2005-2 afsnit A.B.1.9.6. Beskatning forudsætter således privat anvendelse.  

 Det  

 forhold, at lejligheden ikke har været brugt, men blot været til rådighed,  

 medfører ikke beskatning.
 Hotelejerlejligheden blev  

 købt, fordi man forventede at kunne tjene penge på udlejning og  

 værdistigning.  

 Fast ejendom er et investeringsobjekt på linje med andre aktiver.
 Til støtte for den subsidiære  

 påstand henvises til, at klageren alene skal beskattes af værdien af fri  

 sommerbolig i det omfang, han har haft mulighed for at råde privat over  

 hotelejerlejligheden, hvilket vil sige højst 5 uger om året, jf.  

 udlejningsaftalen med F A/S.
Landsskatterettens bemærkninger og begrundelse Værdi af helt eller delvis  

 fri bolig er skattepligtig.
Dette fremgår af statsskattelovens § 4, litra b,  

 1.  

 pkt.
 Ligningslovens § 16, stk. 5,  

 om beskatning af værdi fri sommerbolig er med virkning fra og med  

 indkomståret  

 2001 ændret ved lov nr. 459 af 31. maj 2000 om ændring af forskellige  

 skattelove, lov om en arbejdsmarkedsfond og lov om Arbejdsmarkedets  

 Tillægspension (Hovedaktionærer med fleres personalegoder og udbytter).  

 Bestemmelsen har herefter følgende affattelse:
Stk. 5. Den skattepligtige  

 værdi af en sommerbolig, der er stillet til rådighed af en arbejdsgiver som  

 nævnt i stk. 1, sættes til ½ pct. pr. uge af ejendomsværdien pr. 1. januar i  

 rådighedsåret for hver af ugerne 22  34 og ¼ pct. for hver af årets  

 øvrige  

 uger.
Såfremt en sommerbolig som led i et ansættelsesforhold er stillet til  

 rådighed for en ansat direktør eller en anden medarbejder med væsentlig  

 indflydelse på egen aflønningsform, anses den pågældende at have  

 sommerboligen  

 til rådighed hele året.
Hvis sommerboligen er stillet til rådighed for flere  

 direktører eller andre medarbejdere med væsentlig indflydelse på egen  

 aflønningsform, fordeles den skattepligtige værdi ligeligt.
Den  

 skattepligtige  

 værdi nedsættes i forhold til antallet af dage, sommerboligen stilles til  

 rådighed for eller udlejes til andre personer, som ikke er omfattet af 3.  

 pkt.,  

 eller som ikke er nærtstående. 2.  4. pkt. finder dog ikke anvendelse,  

 såfremt  

 sommerboligen som led i et ansættelsesforhold stilles til rådighed for andre  

 ansatte, som er uden væsentlig indflydelse på egen aflønningsform, eller som  

 ikke er nærtstående, i 13 uger eller mere pr. år, heraf mindst 8 uger i  

 perioden uge 22  34. Som nærtstående anses den skattepligtiges  

 ægtefælle,  

 forældre og bedsteforældre samt børn og børnebørn og disses ægtefæller eller  

 dødsboer efter de nævnte personer.
Stedbarns- og adoptivforhold sidestilles  

 med  

 ægte slægtskabsforhold.
Den skattepligtige værdi efter 1. og 2. pkt.  

 nedsættes  

 med den skattepligtiges betaling i indkomståret til arbejdsgiveren m.v. for  

 råderetten.
 Efter det oplyste må det  

 lægges til grund, at lejligheden har været til rådighed for klageren, og at  

 betingelserne for beskatning efter bestemmelsen i § 16, stk. 5, er opfyldt.
 Det kan ikke tillægges  

 betydning, at klageren og dennes familie ikke har anvendt lejligheden i de  

 pågældende indkomstår.
 Det kan endvidere ikke lægges  

 til grund, at 5 ugers begrænsningen i punkt 3.1. i udlejningsaftalen med F  

 A/S  

 ifølge bilaget af 20. august 2004 til aftalen har været gældende og  

 efterlevet  

 siden F A/S´ overtagelse af udlejningsrettighederne pr. 1. oktober 2001.
 Skatteankenævnets afgørelse  

 stadfæstes derfor.
