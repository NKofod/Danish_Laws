 I henhold til lovbekendtgørelse nr. 600 af 9. december 1975 om  

 folkebiblioteker m.v. som senest ændret ved lov nr. 242 af 8. juni 1983 § 4,  

 stk. 2, § 10, stk. 2, § 19 a og § 22 fastsættes efter forhandling med  

 undervisningsministeren følgende:
Formål § 1.  Folkebibliotekerne stiller bøger og andet  

 materiale til rådighed for børn og voksne for derved at give den enkelte  

 borger mulighed for selvstændig meningsdannelse, almen og faglig orientering  

 og kundskabstilegnelse, personlig udvikling og kunstnerisk og menneskelig  

 oplevelse.
Folkebibliotekerne virker som informationscentraler.  

 Folkebibliotekerne støtter og supplerer det folkeoplysende arbejde samt alle  

 skole- og uddannelsesformer med den naturlige afgrænsning mod  

 forskningsbibliotekernes område.
 § 2.  Med dette formål for øje bør folkebibliotekerne  

 ved en udadrettet, initiativtagende virksomhed stadig søge berøringsfladen  

 udvidet, dels med befolkningen i almindelighed, dels med institutioner og  

 aktiviteter af folkeoplysende eller anden kulturel karakter, og tilstræbe  

 koordination med alle former for biblioteksvirksomhed, som ikke hører under  

 forskningsbibliotekernes område.
§ 3.  Det enkelte folkebibliotek er en del af landets  

 samlede biblioteksvæsen, hvis enkelte led står i snævert samarbejde med og  

 supplerer hinanden.
Den frie låneret og bibliotekernes lånesamarbejde  

 forudsætter, at der i hver kommune findes et folkebiblioteksvæsen, der  

 opfylder de lokale behov.
Lokale folkebiblioteker Organisation § 4.  En overenskomst mellem kommuner om delvis  

 folkebiblioteksbetjening kan vedrøre en geografisk del af en kommune eller en  

 fagligt defineret del af virksomheden.
 § 5.  Der skal findes bøger for både børn og voksne  

 både i hovedbiblioteket og i filialerne.
 § 6.  Folkebiblioteket bør bestræbe sig på at betjene  

 børn og voksne, som af fysiske eller psykiske grunde er afskåret fra at komme  

 på biblioteket.
 Stk. 2.  Bestemmelsen i lovens § 1, stk. 4 medfører ikke  

 pligt for en institution til at indgå overenskomst om biblioteksbetjening.
 Stk. 3.  Bestemmelsen i lovens § 1, stk. 4 medfører ikke  

 pligt for den betjenende kommune til at afkræve den betjente institution  

 betaling.
 § 7.  Hvor folkebiblioteket driver en afdeling i en  

 institution eller virksomhed, betragtes afdelingens materialer som en del af  

 folkebibliotekets materialesamling, så længe ordningen vedvarer.
 § 8.  Folkebiblioteket samarbejder med kommunens  

 skolebiblioteker bl.a. med henblik på gensidig information om  

 materialeanskaffelser og eventuel koordinering af materialevalget.  

 Kommunalbestyrelsen træffer nærmere beslutning om samarbejdets form og  

 indhold.
 Stk. 2.  Hvor folkebiblioteket har lokalefællesskab med  

 et skolebibliotek, sker folkebibliotekets materialevalg til en fælles  

 udlånssamling efter reglerne i lovens § 1 og § 1 a.
 Materialer m.v.
§ 9.  Folkebibliotekets materialesamling skal under  

 hensyn til virkeområdets karakter omfatte dansk og udenlandsk litteratur,  

 aviser og tidsskrifter, en samling af opslagsværker og bibliografier samt  

 musikalier.
Biblioteket skal hvert år anskaffe en passende del af den danske  

 bogproduktion.
 § 10.  Kommunalbestyrelsen kan fastsætte generelle  

 lokale retningslinier for folkebibliotekets materialevalg.  

 Kommunalbestyrelsen har det endelige ansvar for, at materialevalget sker i  

 overensstemmelse med loven.
 § 11.  Folkebiblioteket skal ved regelmæssig revision  

 af materialebestanden sørge for, at forældet, opslidt eller stadig ubenyttet  

 materiale destrueres eller afgives til centralbiblioteket eller  

 Folkebibliotekernes Depotbibliotek.
 § 12.  Ved materialernes katalogisering og  

 klassificering anvendes fælles, centralt udgivne regler.
§ 13.  Folkebiblioteket skal ved henvendelse til  

 centralbiblioteket eller andre offentlige biblioteker søge at skaffe lånere  

 bogligt materiale, som det ikke selv ejer.
Folkebiblioteket kan søge andet  

 materiale fremskaffet.
Fremskaffelse og returnering af materiale skal ske  

 uden udgift for låneren.
 Stk. 2.  Spørgsmål, der ikke kan besvares ved hjælp af  

 bibliotekets eget materiale, skal søges besvaret ved henvendelse eller  

 henvisning til andre biblioteker m.v.
Benyttelse § 14.  Som hovedregel skal materiale i biblioteket  

 kunne hjemlånes.
 § 15.  Den frie benyttelsesret, jfr. lovens § 2, stk.  

 2, omfatter ikke hjemlån af bogsæt, audiovisuelle materialer og billedkunst,  

 med mindre kommunalbestyrelsen træffer anden beslutning.
 Stk. 2.  Kommunalbestyrelsen er berettiget til at kræve  

 kaution eller depositum af lånere, der ikke er tilmeldt et dansk  

 folkeregister.
 § 16.  Kommunalbestyrelsen fastsætter et reglement for  

 benyttelsen af biblioteket.
 Stk. 2.  Den i lovens § 4 nævnte afgift for  

 overskridelse af lånetiden kan højst udgøre følgende beløb pr. samlet lån:
Ved lånetidens udløb 5 kr. (3 kr. for børn under 14 år), stigende til højst 50 kr. (25 kr. for børn under 14 år).
 Beløbene kan af kommunalbestyrelsen reguleres efter reguleringspristallet.
Centralbiblioteker Opgaver § 17.  Centralbiblioteket virker for samordning af  

 biblioteksvirksomheden i området og bistår de enkelte folkebiblioteker.
 Stk. 2.  Centralbiblioteket skal til områdets  

 folkebiblioteker udlåne bogligt materiale, som de ikke selv ejer og som ikke  

 må forudsættes anskaffet i det pågældende bibliotek, jfr. § 9.  

 Udlånsvirksomheden kan omfatte andre materialer.
 Stk. 3.  Centralbiblioteket skal fra andre offentlige  

 biblioteker søge fremskaffet bogligt materiale, som det ikke selv ejer og som  

 ikke må forudsættes anskaffet i centralbiblioteket, jfr. § 23.  

 Centralbiblioteket kan søge andre materialer fremskaffet.
 Stk. 4.  Centralbibliotekets bogbestand står via det  

 lokale folkebibliotek til rådighed for biblioteker i områdets  

 uddannelsesinstitutioner, herunder skolebiblioteker, med hensyn til ydelse af  

 enkeltlån.
 § 18.  Centralbibliotekets oplysnings- og  

 informationstjeneste supplerer områdets folkebiblioteker, og  

 centralbiblioteket er forpligtet til at søge besvaret spørgsmål, som ikke har  

 kunnet besvares i de pågældende biblioteker.
 § 19.  Centralbiblioteket arrangerer møder for  

 områdets folkebiblioteker om biblioteksfaglige emner.
 § 20.  Centralbiblioteket skal samarbejde med  

 amtscentralen for undervisningsmidler bl.a. om materialevalg og låneveje.
 § 21.  Centralbiblioteket skal tilbyde  

 folkebiblioteker uden heltidsbeskæftiget, faguddannet leder særlig vejledning  

 og biblioteksteknisk bistand, navnlig i forbindelse med materialevalg og  

 -indkøb, kassation og budget.
 Stk. 2.  Centralbiblioteket kan opkræve vederlag for  

 bistand efter stk. 1.
 § 22.  Centralbiblioteket kan i øvrigt påtage sig  

 særlig vejledning og biblioteksteknisk arbejde for ethvert af områdets  

 folkebiblioteker.
 Stk. 2.  Centralbiblioteket kan opkræve vederlag for  

 bistand efter stk. 1.
Materialer § 23.  For at centralbiblioteket kan opfylde sin  

 forpligtelse overfor områdets folkebiblioteker, skal dets materialesamling,  

 under hensyn til områdets karakter, omfatte videregående og speciel dansk og  

 udenlandsk litteratur, opslagsværker og bibliografier, aviser og tidsskrifter  

 samt ældre litteratur og musikalier.
Overenskomst med amtskommunen § 24.  I overenskomsten mellem amtskommunen og  

 hjemstedskommunen fastsættes regler for omfanget af og betalingen for  

 centralbiblioteksvirksomheden samt for amtsrådets indseende med virksomheden.
 Stk. 2.  Ministeren for kulturelle anliggender træffer  

 afgørelse i tilfælde af uenighed mellem amtskommune og hjemstedkommune om de  

 obligatoriske centralbiblioteksopgaver.
 § 25.  Det rådgivende kontaktudvalg drøfter  

 principielle og praktiske forhold ved centralbiblioteksvirksomheden, herunder  

 budget og regnskab.
Stk. 2.  De tre repræsentanter for folkebibliotekerne  

 vælges for 4 år ad gangen og følgende den kommunale valgperiode af den  

 stedlige kommuneforening efter indstilling fra Danmarks Biblioteksforenings  

 amtskreds.
Udvalget konstituerer i øvrigt sig selv.
 Stk. 3.  Til møderne i det rådgivende kontaktudvalg kan  

 tilkaldes særlige sagkyndige.
Dispositionssummen § 26.  Tilskud af dispositionssummen i henhold til  

 lovens § 19 a ydes til kommuner til delvis dækning af merudgifterne ved:
a.
Overgang til heltidsbetjening med faguddannet leder.
b.
Forbedring af biblioteksbetjeningen i henhold til lovens § 1, stk. 3 og  

 4 i kommuner med heltidsbetjening.
c.
Forbedring i øvrigt af biblioteksbetjeningen i kommuner med  

 heltidsbetjening.
d.
Ophjælpning af skolebiblioteker, der med hensyn til materialebestand og  

 inventar ligger væsentligt under den almindelige standard.
 Stk. 2.  Tilskud kan i særlige tilfælde ydes til andre  

 formål, der falder ind under lovens § 19 a.
 Stk. 3.  Tilskud kan ikke ydes til anlægsudgifter eller  

 lejeudgifter vedrørende fast ejendom.
 Stk. 4.  Tilskud til ophjælpning af skolebiblioteker  

 ydes efter forhandling med undervisningsministeren.
 § 27.  Tilskud ydes for et år ad gangen og kan højst  

 ydes i 3 på hinanden følgende år.
 § 28.  Tilskud ydes normalt med 50 pct. af  

 merudgifterne ved udbygningen, men kan ydes med en højere eller lavere  

 procent.
 Ikrafttrædelsesbestemmelser m.v.
 § 29.  Bekendtgørelsen træder i kraft dagen efter  

 bekendtgørelsen i Lovtidende.
 § 30.  Bekendtgørelse nr. 12 af 16. januar 1960 om  

 tilskud til inventarudgifter, bekendtgørelse nr. 190 af 29. maj 1962 om  

 vurdering af bibliotekslokaler, bekendtgørelse nr. 169 af 13. maj 1965 om  

 folkebiblioteker, bekendtgørelse nr. 368 af 24. oktober 1966 om vejledende  

 retningslinier for bogbestand og tilvækst i folkebiblioteker, bekendtgørelse  

 nr. 669 af 18. december 1975 om støtte af en dispositionssum til  

 folkebiblioteker og skolebiblioteker og cirkulære af 24. juni 1980 om  

 afdæmpning af væksten på folkebiblioteksområdet ophæves.
