Nr LSF 132 Forslag til Lov om ændring af lov om forskellige forbrugsafgifter (Ændret  

 afgift af mindre farvefjernsynsmodtagere) Fremsat af ministeren for skatter afgifter (Foighel) den 9. december 1986 Vedtaget ved tredjebehandling den 18. december 1986 Lov nr 927 af 19/12/1986 § 1 I lov om forskellige forbrugsafgifter, jf. lovbekendtgørelse nr. 479 af 15. juli 1986, foretages følgende ændringer:
 1. § 1, stk. 1, nr. 2, affattes således: pr. stk.
»2. Farvefjernsynsmodtagere med en billedskærm på 25 tommer eller derunder, men over 16 tommer 900 kr.« I § 1, stk. 1, indsættes efter nr. 2 som nyt nummer:
»3. Farvefjernsynsmodtagere med en billedskærm på 16 tommer eller derunder 400 kr.« Nr. 3 og 4 bliver herefter nr. 4 og 5.
§ 2 Stk. 1. Loven træder i kraft den 19. december 1986.
Stk. 2. Afgiften efter § 1 finder anvendelse på varer, der dagen efter lovforslagets fremsættelse udleveres fra anmeldte virksomheder eller angives til fortoldning.
Stk. 3. De anmeldte virksomheders angivelse for december 1986 skal omfatte tiden fra 1. december 1986 til og med dagen for lovforslagets fremsættelse.
Angivelsen for januar 1987 skal tillige indbefatte den resterende del af december 1986.
§ 3 Stk. 1. Virksomheder, der dagen efter lovforslagets fremsættelse har lager af farvefjernsynsmodtagere på 16Í og derunder, kan få godtgjort 500 kr. af afgiften i henhold til loven om forskellige forbrugsafgifter, der er betalt ved virksomhedens indkøb eller indførsel af de nævnte lagervarer.
Godtgørelsen ydes kun for varer, der er bestemt til afsætning.
Stk. 2. Det er en betingelse for at opnå afgiftsgodtgørelse efter stk. 1, at en specificeret opgørelse over den godtgørelse, som kræves, er toldvæsenet i hænde senest den 5. januar 1987.
Toldvæsenet kan gøre godtgørelsen betinget af, at virksomheden fremlægger indkøbsfakturaer, toldkvitteringer eller lignende, hvoraf det fremgår, at der er betalt 900 kr. i afgift af varerne.
 Disse bilag skal opbevares i 5 år efter lovens ikrafttræden.
Stk. 3. Afgiftsgodtgørelsen ydes virksomhederne kontant.
Der foretages modregning efter de almindelige modregningsregler.
Stk. 4. Virksomheder, der ansøger om afgiftsgodtgørelse, skal give toldvæsenet adgang til at kontrollere de indsendte opgørelser ved eftersyn af lagre, forretningsbøger m.v.
Virksomhedernes indehavere og de i virksomhederne beskæftigede personer skal yde toldvæsenet al fornøden vejledning og hjælp.
Stk. 5. Den, der forsætligt eller groft uagtsomt afgiver urigtige eller vildledende oplysninger eller fortier oplysninger til brug ved beregning af afgiftsgodtgørelse efter denne paragraf, straffes med bøde. § 22, stk. 3 og 4, og § 22 a i lov om forskellige forbrugsafgifter finder tilsvarende anvendelse.
Oprindeligt fremsat lovforslag Blad nr 313 § 1 I lov om forskellige forbrugsafgifter, jfr. lovbekendtgørelse nr. 479 af 15. juli 1986, foretages følgende ændringer:
 1. § 1, STK. 1, NR. 2, affattes således: pr. stk.
»2. Farvefjernsynsmodtagere med en billedskærm på 25 tommer eller derunder, men over 16 tommer 900 kr.« 2. I § 1, STK. 1, indsættes efter nr. 2 som nyt nummer:
»3. Farvefjernsynsmodtagere med en billedskærm på 16 tommer eller derunder 400 kr.« Nr. 3 og 4 bliver herefter nr. 4 og 5.
§ 2 Stk. 1. Loven træder i kraft den 19. december 1986.
Stk. 2. Afgiften efter § 1 finder anvendelse på varer, der dagen efter lovforslagets fremsættelse udleveres fra anmeldte virksomheder eller angives til fortoldning.
Stk. 3. De anmeldte virksomheders angivelse for december 1986 skal omfatte tiden fra 1. december 1986 til og med dagen for lovforslagets fremsættelse.
Angivelsen for januar 1987 skal tillige indbefatte den resterende del af december 1986.
§ 3 Stk. 1. Virksomheder, der dagen efter lovforslagets fremsættelse har lager af farvefjernsynsmodtagere på 16Í og derunder, kan få godtgjort 500 kr. af afgiften i henhold til loven om forskellige forbrugsafgifter, der er betalt ved virksomhedens indkøb eller indførsel af de nævnte lagervarer.
Godtgørelsen ydes kun for varer, der er bestemt til afsætning.
Stk. 2. Det er en betingelse for at opnå afgiftsgodtgørelse efter stk. 1, at en specificeret opgørelse over den godtgørelse, som kræves, er toldvæsenet i hænde senest den 5. januar 1987.
Toldvæsenet kan gøre godtgørelsen betinget af, at virksomheden fremlægger indkøbsfakturaer, toldkvitteringer eller lignende, hvoraf det fremgår, at der er betalt 900 kr. i afgift af varerne.
 Disse bilag skal opbevares i 5 år efter lovens ikrafttræden.
Stk. 3. Afgiftsgodtgørelsen ydes virksomhederne kontant.
Der foretages modregning efter de almindelige modregningsregler.
Stk. 4. Virksomheder, der ansøger om afgiftsgodtgørelse, skal give toldvæsenet adgang til at kontrollere de indsendte opgørelser ved eftersyn af lagre, forretningsbøger m.v.
Virksomhedernes indehavere og de i virksomhederne beskæftigede personer skal yde toldvæsenet al fornøden vejledning og hjælp.
Stk. 5. Den, der forsætligt eller groft uagtsomt afgiver urigtige eller vildledende oplysninger eller fortier oplysninger til brug ved beregning af afgiftsgodtgørelse efter denne paragraf, straffes med bøde. § 22, stk. 3 og 4, og § 22 a i lov om forskellige forbrugsafgifter finder tilsvarende anvendelse.
BEMÆRKNINGER TIL LOVFORSLAGET Det foreslås ved lovforslaget at nedsætte afgiften af mindre farvefjernsynsmodtagere, dvs. fjernsyn med en billedskærm på 16Í og derunder, fra de gældende 900 kr. til 400 kr. pr. stk.
Lovforslaget har til formål ved en afgiftsnedsættelse at give danske virksomheder en større afsætning, hvorved staten både får moms og punktafgift af mersalget.
Salget af beskattede fjernsynsmodtagere i Danmark har det seneste år ligget på omkring 200.000 stk., hvoraf ca. 25.000 stk. har været den art fjernsyn, for hvilke afgiften nu foreslås nedsat.
TIL §§ 2 OG 3 Forslagets § 2, stk. 2, er formuleret således, at afgiftsnedsættelsen får virkning for farvefjernsynsmodtagere med en billedskærm på 16Í eller derunder, der udleveres fra anmeldte virksomheder eller angives til fortoldning fra og med dagen efter lovforslagets fremsættelse i Folketinget.
Efter lovforslagets § 3 får detailhandlere m.v. adgang til afgiftsgodtgørelse for det lager af tidligere afgiftsberigtigede varer, som de ligger inde med dagen efter lovforslagets fremsættelse.
Der gives herved mulighed for, at farvefjernsynsmodtagere med en billedskærm på 16Í eller derunder kan sælges med nedsat afgift i detailhandelen allerede fra dette tidspunkt, således at afgiftsnedsættelsen medfører mindst mulig forstyrrelse i julehandelen.
Toldvæsenets administrationsomkostninger ved den foreslåede godtgørelsesordning udgør ca. 270.000 kr.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 1, STK. 1, NR. 2, affattes således: pr. stk.
»2. Farvefjernsynsmodtagere med en billedskærm på 25 tommer eller derunder, men over 16 tommer 900 kr.« 2. I § 1, STK. 1, indsættes efter nr. 2 som nyt nummer:
»3. Farvefjernsynsmodtagere med en billedskærm på 16 tommer eller derunder400 kr.« Nr. 3 og 4 bliver herefter nr. 4 og 5.
--/ § 1. Af fjernsynsmodtagere samt videooptagere og -gengivere til fjernsyn  

 svares en afgift, der udgør for:
