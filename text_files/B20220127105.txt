Bekendtgørelse om retslægelig obduktion i forbindelse med dødsfald kort efter modtagelse af vaccination imod Coronavirussygdom 2019 (covid-19) I medfør af § 184, stk. 2, i sundhedsloven, jf. lovbekendtgørelse nr. 210 af 27. januar 2022, fastsættes:
 § 1. Styrelsen for Patientsikkerhed kan indtil den 15. marts 2023 foranstalte retslægelig obduktion af personer, som er afgået ved døden inden for 7 dage efter modtagelse af en vaccine imod Coronavirussygdom 2019 (covid-19), dødsdagen inklusiv, såfremt styrelsen vurderer, at obduktion er nødvendig for at afklare, om dødsfaldene har relation til den pågældende vaccine.
 § 2. Bekendtgørelsen træder i kraft den 15. september 2022.
