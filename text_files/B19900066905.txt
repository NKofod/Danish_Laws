I medfør af § 1, stk. 1 og 2, § 4 og § 24 i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordninger for landbrugsvarer m.v. fastsættes:
 § 1.  Denne bekendtgørelse vedrører administrationen,  

 herunder kontrollen med betaling af medansvarsafgiften for korn, der  

 markedsføres af en producent, og de hermed sidestillede transaktioner i  

 henhold til De Europæiske Fællesskabers forordninger herom.
 Stk. 2.  Udover de af De Europæiske Fællesskaber  

 fastsatte bestemmelser herom, skal de i henhold til denne bekendtgørelse  

 registreringspligtige virksomheder overholde de i §§ 3-5, 7 og 8, fastsatte  

 bestemmelser.
 § 2.  Administrationen og kontrollen udøves af Told-  

 og Skattestyrelsen, Amaliegade 44, 1256 København K, og den herunder hørende  

 lokalforvaltning, jf. dog stk. 2.
 Stk. 2.  Ved interventionsopkøb direkte fra en producent  

 opkræves afgiften af EF-direktoratet, Frederiksborggade 18, 1360 København K.
§ 3.  Virksomheder, der opkøber korn direkte fra en  

 producent, skal anmelde sig hos told- og skattevæsenet til registrering.
I  

 denne forbindelse sidestilles byttehandler med opkøb.
Registreringspligten  

 omfatter også udenlandske virksomheder.
Såfremt en udenlandsk virksomhed ikke  

 har filial eller lignende her i landet, skal virksomheden registreres ved en  

 person, der er bosiddende her i landet, eller ved en virksomhed, der har  

 forretningssted her i landet.
 Stk. 2.  Registreringspligten, jf. stk. 1, omfatter  

 tillige landbrugsbedrifter, der opkøber korn hos en anden landbrugsbedrift,  

 samt producenter, der markedsfører korn i form af forarbejdede produkter.
 Stk. 3.  Registreringspligten omfatter desuden  

 producenter, der udfører korn til tredjelande, eller som forsender korn til  

 et andet EF-medlemsland.
 § 4.  De registrerede virksomheder, jf. § 3, skal føre  

 et regnskab, der kan danne grundlag for opgørelse af medansvarsafgiften samt  

 kontrollen med afgiftens rigtige erlæggelse.
 Stk. 2.  De registrerede virksomheder, jf. stk. 1, skal  

 føre regnskab over de kornmængder, som tilføres eller fraføres virksomheden.  

 Kornmængderne skal opgøres på kornart og kvalitet, enten i form af hele  

 kerner eller som bestanddele i forarbejdede produkter.
 Stk. 3.  Told- og skattevæsenet fastsætter nærmere  

 regler for de registrerede virksomheders regnskabsførelse i henhold til stk.  

 1.
 Stk. 4.  Registrerede virksomheder skal opbevare  

 regnskabsmateriale, herunder afregningsbilag, fakturakopier og opgørelser, i  

 5 år efter regnskabsårets udløb.
 § 5.  Registrerede virksomheder skal inden for de af  

 De Europæiske Fællesskaber fastsatte tidsfrister angive og indbetale  

 afgiften, herunder de afgiftsfrie opkøbte mængder af korn, for  

 afgiftsperioden til told- og skattevæsenet.
 Stk. 2.  Told- og skattevæsenet fastsætter nærmere  

 regler for de i stk. 1 omhandlede angivelser og betalinger.
 Stk. 3.  Afgives angivelsen ikke inden udløbet af den i  

 stk. 1 omhandlede frist, kan told- og skattevæsenet inddrage registreringen  

 af virksomheden, indtil den manglende angivelse er told- og skattevæsenet i  

 hænde.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige betalingsdag.
 § 6.  Såfremt det konstateres, at en virksomhed har  

 afgivet urigtig angivelse efter § 5, således at virksomheden har betalt for  

 lidt i afgift, afkræves det skyldige beløb til betaling senest 14 dage efter  

 påkrav.
 Stk. 2.  Kan størrelsen af det afgiftsbeløb, der  

 påhviler virksomheden, ikke opgøres på grundlag af virksomhedens regnskaber  

 m.v., kan told- og skattevæsenet foretage en skønsmæssig ansættelse af  

 afgiftstilsvaret.
 Stk. 3.  Betales den skyldige afgift ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden.
 § 7.  Told- og skattevæsenet har, såfremt det findes  

 nødvendigt, mod behørig legitimation uden retskendelse adgang til at foretage  

 eftersyn i den registreringspligtige virksomhed og til at efterse  

 virksomhedens varebeholdninger, forretningsbøger og øvrigt regnskabsmateriale  

 samt korrespondance m.v.
 Stk. 2.  Den, der er ansvarlig for en  

 registreringspligtig virksomhed, samt personer, der er beskæftiget i  

 virksomheden, skal yde told- og skattevæsenet fornøden vejledning og hjælp  

 ved foretagelsen af de i stk. 1 nævnte eftersyn.
 Stk. 3.  Det i stk. 1 nævnte regnskabsmateriale m.v.  

 skal på told- og skattevæsenets begæring udleveres eller indsendes til told-  

 og skattevæsenet.
 Stk. 4.  Producenter, som leverer korn til  

 registreringspligtige virksomheder, skal på begæring meddele told- og  

 skattevæsenet oplysninger om de leverede mængder, datoen herfor, oprindelsen  

 heraf, samt hvorvidt der for de leverede mængder er erlagt afgift på et  

 tidligere tidspunkt.
 Stk. 5.  Virksomheder, som modtager korn enten i hele  

 kerner eller i form af forarbejdede produkter fra registreringspligtige  

 virksomheder, skal på begæring meddele told- og skattevæsenet oplysning om de  

 modtagne mængder.
 Stk. 6.  Told- og skattevæsenet er berettiget til at  

 foretage eftersyn af varebeholdninger og regnskaber m.v. hos de i stk. 4 og 5  

 omhandlede virksomheder.
 § 8.  Producenters leverancer af korn under  

 formeringskontrakter til de registreringspligtige virksomheder med henblik på  

 certificering og salg som sædekorn i henhold til De Europæiske Fællesskabers  

 forordning herom pålægges alene en fast procentuel andel af afgiften af de  

 herunder leverede mængder, forudsat at der til grund herfor foreligger en af  

 Plantedirektoratet, Skovbrynet 20, 2800 Lyngby, godkendt fremavlskontrakt.
 Stk. 2.  De registrerede virksomheder pålægges  

 indberetningspligt til Plantedirektoratet for de samlede leverede mængder  

 under de af direktoratet godkendte fremavlskontrakter opgjort på kornart.
 Stk. 3.  Den procentuelle andel af afgiften, jf. stk. 1,  

 fastsættes for hvert høstår af Landbrugsministeriet og meddeles de  

 registrerede virksomheder af told- og skattevæsenet inden høstårets  

 begyndelse.
§ 9.  For betaling af medansvarsafgift for korn hæfter  

 den, der som ejer, forpagter el.lign. driver registreringspligtig virksomhed,  

 jf. § 3, for egen regning.
Er en udenlandsk virksomhed registreret ved en  

 herværende repræsentant efter § 3, stk. 1, hæfter denne og virksomheden  

 solidarisk for betaling af afgiften.
 § 10.  Medmindre højere straf er forskyldt i h.t. kap.  

 5 i lov nr. 414 af 13. juni 1990 om administrationen af Det Europæiske  

 Økonomiske Fællesskabs forordninger for landbrugsvarer m.v., straffes med  

 bøde den, der forsætligt eller groft uagtsomt:
 Stk. 2.  For overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.
 § 11.  Denne bekendtgørelse træder i kraft den 15.  

 oktober 1990.
 Stk. 2.  Bekendtgørelse nr. 54 af 17. januar 1989 om  

 medansvarsafgift for korn ophæves samtidigt.
