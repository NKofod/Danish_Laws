Elafgift  levering af vejbelysning  

 alene til kommune, der er eneaktionær Spørgsmål Kan X A/S i  

 henhold til § 11, stk. 1, i lov om afgift af elektricitet få godtgjort afgift  

 på køb af elektricitet, der anvendes på vejbelysningsanlæg ejet af X A/S? Svar Ja.
Beskrivelse af de faktiske forhold Energiselskabet  

 X A/S er en momsregistreret virksomhed.
Selskabet har Y Kommune som  

 eneaktionær.  

 Selskabet er et holdingselskab for selskaberne X Net A/S samt Z A/S.
 X A/S har  

 indgået en aftale benævnt "Aftale om vejbelysning mellem Y Kommune og X  

 A/S". Aftalen vedrører overdragelse af ejendomsretten til  

 vejbelysningsanlæggene fra Y Kommune til X A/S samt drift af anlæg til  

 vejbelysning i Y Kommune.
 Aftalen er trådt  

 i kraft den 1. januar 2007.
 Pr. 1. januar  

 har X A/S overtaget vejbelysningsanlæg i X A/S' forsyningsområde.
Ud over disse  

 anlæg har X A/S efterfølgende overtaget ejerskabet af Y Kommunes  

 vejbelysningsanlæg  

 i områder i to andre energiselskabers forsyningsområder og har derefter  

 drevet  

 disse og leveret vejbelysning også i disse områder i Y Kommune.
Overtagelse  

 af  

 disse anlæg er sket på tilsvarende betingelser som for det anlæg, der er  

 overtaget pr. 1. januar 2007. Drift, vedligeholdelse og betaling m.m. er på  

 samme betingelser som den aftale, der er indgået med virkning pr. 1. januar  

 2007.
 Aftalerne er  

 betinget af Sundheds- og Indenrigsministeriets godkendelse.
Anlæggene, der  

 er overdraget pr. 1. januar 2007, er i et bilag til kontrakten identificeret  

 med gadenavn, belysningstype og opførelsesår.
Samtidig er der indgået aftale  

 om  

 drift af anlæggene og levering af vejbelysning på de nævnte lokationer, dvs.  

 i  

 X Net A/S's forsyningsområde.
 Ejendomsretten  

 til disse anlæg beror således hos X A/S.
 X A/S har i  

 henhold til aftalen med Y Kommune forpligtet sig til at drive, vedligeholde  

 og  

 levere vejbelysning til Y Kommune, som sikrer en tilfredsstillende belysning.
 Anlægsprisen for  

 de overtagne anlæg er fastsat til markedsværdi.
Selskabet er  

 uberettiget til at afhænde vejbelysningen, uden at kommunen forinden har  

 været  

 tilbudt at tilbagekøbe aktiverne til en sum baseret på den pris, som kan  

 forventes opnået ved salg til tredjemand på det fri marked.
Kommunen har ret  

 og  

 pligt til at tilbagekøbe vejbelysningen ved ethvert ophør af aftalen,  

 herunder  

 udløb.
Den årlige betaling  

 for levering af vejbelysning for de pr. 1. januar 2007 overtagne anlæg (kr.  

 12.063.451,00) faktureres som en samlet pris.
Prisen består af en fast del,  

 der  

 repræsenterer kapitalomkostninger, og som ikke pristalsreguleres, samt en  

 del,  

 der dækker drift og vedligeholdelse, der fremskrives med regulering.  

 Tilsvarende gælder for de efterfølgende overtagne anlæg, hvor den samlede  

 årlige betaling for levering af lys udgør kr. 6.672.678.
 Reguleringen  

 sker ifølge aftalens bilag 5 én gang årligt med en forholdsmæssig fordeling  

 ud  

 fra stigningen i bestemte prisindekser, herunder for elektricitet, dog  

 således  

 at der ikke sker regulering for 26,8 pct. af stigningen.
 X A/S bærer  

 dermed ifølge selskabet den erhvervsmæssige risiko for udsving i drifts- og  

 vedligeholdelsesomfang, kapitalomkostning og den samlede energiprisudvikling  

 herunder omkostninger til overliggende net og PSO samt en elleverance.
Basisprissætningen  

 er baseret på afregningspriser, der repræsenterer markedspriser både for så  

 vidt angår mandetimer og materialer.
Disse vilkår sikres også ved samhandel  

 mellem koncernen X A/S' selskaber.
 Det er i  

 anmodningen oplyst, at ved overtagelsen af Y Kommunes anlæg og drift samt  

 levering af vejbelysning i de to andre energiselskabers områder bliver  

 tilsvarende markedsmæssige vurderinger anlagt.
 Aftalen løber  

 uopsigeligt 35 år fra overtagelsesdagen, men kan genforhandles, bl.a. hvis  

 der  

 ved lov eller administrativ forskrift indføres begrænsninger i adgangen til  

 afgiftsgodtgørelse af den forbrugte elektricitet, eller hvis  

 afgiftsmyndighederne nægter selskabet adgang til afgiftsgodtgørelse på  

 grundlag  

 af aftalen.
 Ifølge det  

 oplyste leverer X A/S ikke gadebelysning til andre kunder end Y Kommune.
Spørgers eventuelle opfattelse ifølge anmodning og bemærkninger til  

 sagsfremstilling Ved det bindende  

 svar ønskes sikkerhed for, at X A/S i lighed med EnergiGruppen Jylland  

 Service  

 A/S har ret til godtgørelse af elafgift i henhold til § 11, stk. 1, i lov om  

 afgift af elektricitet på indkøb af el, der anvendes til drift af det af X  

 A/S  

 ejede belysningsanlæg m.v. - jf.
Højesterets dom af 16. september 2005.
 Ifølge § 11,  

 stk. 1, i lov om afgift af elektricitet er momsregistrerede virksomheder  

 berettiget til godtgørelse af elafgift, såfremt virksomheden er  

 momsregistreret, og den afgiftspligtige el anses for forbrugt af  

 virksomheden.
I dommen af 16.  

 september 2005 slog Højesteret fast, at Energigruppen Jylland A/S som  

 leverandør  

 af vejbelysning var forbruger af el til vejbelysning i henhold til  

 elafgiftsloven, og at selskabet var berettiget til godtgørelse af elafgifter  

 efter reglerne for let proces.
Det anføres endvidere i afgørelsen, at  

 elforbrug, der indgår i en særligt kvalificeret produktionsproces og  

 forbruges  

 i denne proces, kan berettige til afgiftsgodtgørelse.
 På den baggrund  

 er det virksomhedens opfattelse, at X A/S opfylder bestemmelserne i lov om  

 afgift på elektricitet og således er berettiget til godtgørelse af elafgift  

 på  

 indkøbet af elektricitet forbrugt ved fremstilling og levering af  

 vejbelysning.
 Spørger er endvidere  

 bekendt med Skatteministeriets svar på spørgsmål S1042, hvor den el, der er  

 forbrugt til at producere vejbelysning, betragtes som forbrugt af den  

 momsregistrerede virksomhed til produktion af ydelsen  

 "vejbelysning",  

 og er omfattet af elafgiftslovens § 11, stk. 1. Ifølge svaret er virksomheder  

 således berettiget til godtgørelse af elafgift i samme omfang, som  

 virksomheden  

 har fradrag for moms af elforbruget.
SKATs indstilling og begrundelse Ifølge  

 elafgiftslovens § 11, stk. 1, nr. 1, kan virksomheder få tilbagebetalt  

 elafgiften med undtagelse af 1 øre pr. kWh af den af virksomheden forbrugte  

 afgiftspligtige elektricitet.
 Ifølge lovens §  

 11, stk. 16, 1. pkt., er virksomheden berettiget til godtgørelse af  

 elafgiften  

 i samme omfang, som virksomheden har fradrag for momsen af det indkøbte  

 forbrug  

 af elektricitet til vejbelysning.
For så vidt  

 angår fortolkningen af disse bestemmelser har Højesteret afsagt dom den 16.  

 september  

 2005 (  


  

 SKM2005.394.HR  


  

 )  

 i en tilsvarende sag, hvor en kommune havde overdraget sit vejbelysningsanlæg  

 til et af kommunen ejet selskab, der havde videreoverdraget anlægget til et  

 datterselskab.
Sidstnævnte selskab skulle drive og vedligeholde  

 vejbelysningen  

 i kommunen mod betaling.
Selskabet havde andre kunder end den pågældende  

 kommune, herunder private.
Betalingen for levering af lys udgjorde et fast  

 beløb.
Betalingen blev fremover indeksreguleret kvartalsvist  bortset  

 fra  

 0,22 pct., der skulle udgøre en fast andel af betalingen.
Højesteret  

 udtalte i den forbindelse, at det følger af elafgiftslovens § 11, stk. 1, nr.  

 1, at virksomheder delvist kan få tilbagebetalt elafgift (og efter de  

 daværende  

 regler CO2-afgift) af den af virksomheden forbrugte afgiftspligtige  

 elektricitet.
Højesteret fandt, at der ikke i bestemmelsernes ordlyd,  

 forarbejder eller formål er holdepunkter for at begrænse retten til  

 tilbagebetaling til elforbrug, der foregår som led i en særligt kvalificeret  

 produktionsproces.  Ved produktion af belysning anvendes elektricitet,  

 der  

 forbruges som led i produktionen, og sådant elforbrug kan berettige til  

 tilbagebetaling af elafgift i medfør af ovennævnte bestemmelser, hvis de  

 øvrige  

 betingelser herfor er opfyldt.
 Højesteret lagde  

 til grund, at selskabet efter aftale med kommunen leverede vejbelysning til  

 kommunen  

 under forbrug af elektricitet på virksomhedens eget anlæg, og under disse  

 omstændigheder måtte den elektricitet, som selskabet anvendte ved driften af  

 vejbelysningsanlægget, anses for en af virksomheden forbrugt afgiftspligtig  

 elektricitet.
Af   

 skatteministerens svar af 15. marts 2006 på spm. nr.
S 1042 fremgår det, at  

 det  

 er Skatteministeriets opfattelse, at det er afgørende, at driften af  

 vejbelysningsanlægget sker for den momsregistrerede virksomheds egen regning  

 og  

 risiko.
Virksomheden, der varetager driften af et vejbelysningsanlæg, skal  

 dermed have et selvstændigt erhvervsmæssigt indhold og være  

 forretningsmæssigt  

 begrundet.
Virksomheden skal samtidig være driftsmæssig ansvarlig og have  

 fuld  

 råderet over vejbelysningsanlægget.
Dette betyder, at virksomheden skal kunne  

 foretage egne dispositioner f.eks. i forhold til personale, driftsmidler  

 m.v.
 Disse momenter fremgår  

 tilsvarende af SKAT-meddelelse af 10. marts 2006 Elafgift - vejbelysning (  


  

 SKM2006.137.SKAT  


  

 ).
 Kontraktsummen  

 indeksreguleres en gang årligt efter fordelingsregler, der - ligesom det var  

 tilfældet i Højesterets dom - indebærer en vis erhvervsmæssig risiko.
 Virksomheden må  

 endvidere anses for at have et selvstændigt erhvervsmæssigt indhold og være  

 forretningsmæssigt begrundet, uanset at den ifølge det oplyste kun leverer  

 gadebelysning til Y Kommune.
 SKAT finder på  

 baggrund heraf og ud fra en samlet vurdering, at der med aftalen om  

 vejbelysning er tale om et driftsforhold, hvor den elektricitet, der anvendes  

 til gadebelysning, må anses for forbrugt af virksomheden, Virksomheden er  

 derfor berettiget til godtgørelse af elafgift med undtagelse af 1 øre pr. kWh  

 efter de ovenfor nævnte bestemmelser i elafgiftsloven ved levering af gadelys  

 til Y Kommune.
 Det indstilles  

 derfor, at spørgsmålet besvares med et ja.
Skatterådets afgørelse og begrundelse Skatterådet har  

 på sit møde den 24. april 2007 tiltrådt SKATs indstilling.
