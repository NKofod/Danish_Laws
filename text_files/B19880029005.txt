 I medfør af § 18, stk. 3 og § 31 a, stk. 1, i lov om friskoler og private  

 grundskoler m.v., jf. lovbekendtgørelse nr. 677 af 3. oktober 1986  

 fastsættes:
Almindelige støttebetingelser § 1.  Undervisningsministeriet, Direktoratet for  

 Folkeoplysning og Frie Grundskoler m.v. (direktoratet) giver efter ansøgning  

 støtte til nedbringelse af elevbetalingen for ophold på kostafdelinger ved  

 friskoler, private grundskoler og private gymnasieskoler (opholdsstøtte).
Stk. 2.  Opholdsstøtten gives til elever på 8. - 10.  

 klassetrin (8. - 9. grundskoleklasse, 10. klasse og 1. gymnasieklasse), hvis  

 de ikke er fyldt 18 år ved skoleårets begyndelse.
Elever, der fylder 18 år i  

 løbet af et skoleår, får opholdsstøtte i hele skoleåret.
 § 2.  Det er en betingelse for opholdsstøtte til en  

 kostafdelings elever, at elevbetalingen er godkendt af direktoratet.  

 Ansøgning om godkendelse af elevbetalingen sendes sammen med skemaerne om  

 opholdsstøtte, jf. § 11, til Undervisningsministeriet, Direktoratet for  

 Folkeoplysning, Frie Grundskoler m.v.
 Stk. 2.  Godkendelse af elevbetalingen er ikke  

 nødvendig, hvis kostafdelingen sammen med skolen udgør en selvejende  

 institution, hvis vedtægter om institutionens styrelse og økonomiske forhold  

 er godkendt af direktoratet.
Beregning af opholdsstøtte § 3.  Opholdsstøtten til den enkelte elev beregnes med  

 en procentsats af en fastsat årlig elevbetaling for ophold på en kostafdeling  

 (opholdsstøtterammen).
 Stk. 2.  Opholdsstøtterammen fastsættes således, at den  

 svarer til 40 gange den fastsatte ugentlige elevbetaling (elevstøtterammen)  

 for fuldt ophold uden undervisning ved efterskoler, jf. kapitel 4 i lov om  

 folkehøjskoler, landbrugsskoler, husholdningsskoler og efterskoler.
 Stk. 3.  Beløbet for opholdsstøtterammen fremgår af  

 bilag 1.
§ 4.  Procentsatsen for den enkelte elev findes ved en  

 pointberegning over elevens og dennes forældres socialindkomst ved skoleårets  

 begyndelse.
Bilag 2 indeholder dels en skala I med pointberegning over  

 elevens socialindkomst, dels en skala II med pointberegning over elevens  

 forældres socialindkomst.
I bilag 1 er angivet de procentsatser og de årlige  

 støttebeløb, der svarer til pointtallene.
 Stk. 2.  Inden pointberegningen fradrages i elevens  

 socialindkomst renter af beløb opsparet i henhold til lov om  

 uddannelsesopsparing og i formuetillægget beløb opsparet i henhold til lov om  

 uddannelsesopsparing.
 Stk. 3.  Inden pointberegningen fradrages i forældrenes  

 socialindkomst et beløb, der fremgår af bilag 2, for hvert af vedkommende  

 forældres øvrige børn, der er under 18 år ved skoleårets begyndelse.
 § 5.  Pointtallet for en elev er det antal point, der  

 svarer til elevens egen socialindkomst, sammenlagt med det antal point, der  

 svarer til begge forældres eller den ene af forældrenes socialindkomst.
 Stk. 2.  Hvis forældrene er gift med hinanden eller har  

 fælles folkeregisteradresse uden at være gift med hinanden, sammenlægges  

 elevens pointtal med det antal point, der svarer til forældrenes samlede  

 socialindkomst.
Stk. 3.  Hvis forældrene er skilt, separeret eller ikke  

 gift med hinanden uden at have fælles folkeregisteradresse, sammenlægges  

 elevens pointtal med det antal point, der svarer til socialindkomsten hos den  

 af forældrene, § 6.  Direktoratet kan ved skoleårets begyndelse eller  

 senere efter ansøgning fastsætte et andet beregningsgrundlag end  

 socialindkomsten, hvis det dokumenteres, at bruttoindkomsten på grund af  

 længerevarende arbejdsløshed, langvarig sygdom, konkurs, betalingsstandsning,  

 overgang til pension eller efterløn eller andre særlige forhold er faldet  

 væsentligt i forhold til den bruttoindkomst, som indgår i socialindkomsten.  

 Dette beregningsgrundlag fastsættes for den del af støtteperioden, der ligger  

 efter tidspunktet for indkomstnedgangen.
Formueændringer giver i  

 almindelighed ikke anledning til ændringer i grundlaget for opholdsstøttens  

 beregning.
 § 7.  Oplysninger om elevens og forældrenes  

 socialindkomst tilvejebringes gennem skattevæsenet.
Stk. 2.  Kan skattevæsenet ikke give oplysninger om  

 socialindkomsten, må ansøgningen vedlægges en udførlig redegørelse og  

 dokumentation for indtægt og formue hos den eller de personer, hvis  

 økonomiske forhold har betydning for støttens beregning.
Direktoratet  

 fastsætter på grundlag heraf støtteberegningsgrundlaget.
 § 8.  Opholdsstøtten gives med 0-70 procent af  

 opholdsstøtterammen på grundlag af elevens pointtal.
 § 9.  Til elever, hvis ophold på en kostafdeling ikke  

 strækker sig over hele skoleåret, nedsættes støtten forholdsmæssigt.
Ansøgning om og udbetaling af opholdsstøtte § 10.  Ansøgningsskema fra en elev om opholdsstøtte  

 påføres de i § 7, stk. 1, nævnte oplysninger af de kommunale  

 skattemyndigheder, der sender skemaet til skolen.
§ 11.  Skolens leder sender inden 15. september  

 ansøgningsskemaerne for et skoleår samlet til Undervisningsministeriet,  

 Direktoratet for Folkeoplysning, Frie Grundskoler m.v.
Ansøgning om  

 opholdsstøtte på særligt beregningsgrundlag, jf. § 6 og § 7, stk. 2,  

 indsendes med dokumentation.
 Stk. 2.  Skolens leder sender samtidig med  

 ansøgningsskemaerne et samleskema med pointberegning for hver enkelt ansøger  

 og angivelse af opholdsstøttens størrelse.
 § 12.  Ansøgning om ændring i løbet af kurset af  

 grundlaget for beregning af opholdsstøtten, jf. § 6, indsendes af skolens  

 leder med dokumentation for indtægtsnedgangen.
 Stk. 2.  Ansøgningsskema for en elev, der tager ophold  

 på en kostafdeling i løbet af skoleåret, indsendes snarest.
 § 13.  Direktoratet udarbejder skemamateriale.
 Stk. 2.  Direktoratet kan på skemaerne kræve de  

 oplysninger, der er nødvendige for opholdsstøtteberegningen og  

 administrationen i øvrigt.
 § 14.  Direktoratet udbetaler opholdsstøtten i en  

 eller flere rater til skolerne, som nedsætter elevernes egenbetaling med  

 støttebeløbet.
Ikrafttræden § 15.  Bekendtgørelsen har virkning fra 1. august  

 1988.
 Stk. 2.  Bekendtgørelse nr. 223 af 30. april 1986 om  

 støtte til elever på kostafdelinger ved friskoler, private grundskoler og  

 private gymnasieskoler ophæves.
Undervisnings- og Forskningsministeriet,  

 den 30. maj 1988 P.M.V.
HELGE THOMSEN /Merete Wanscher Bilag 1 Den årlige elevbetaling, opholdsstøtterammen, jf. § 3, er i skoleåret  

 1988-89 17.600 kr.
 Skema over pointtal/procentsatser for beregning af opholdsstøtten i  

 skoleåret 1988-89, jf. §§ 4 og 5.
Bilag 2 Pointberegning i skoleåret 1988/89, jf. § 4, stk. 1 over socialindkomster:
 Skala I: Elevens socialindkomst.
