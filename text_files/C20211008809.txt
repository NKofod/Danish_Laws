Cirkulære om efterregulering af kommunal aktivitetsbestemt medfinansiering af sundhedsvæsenet for 2020 I medfør af § 14 a, stk. 3 og 4, i lov om regionernes finansiering, jf. lovbekendtgørelse nr. 64 af 19. januar 2021 fastsættes:
 § 1. Bestemmelserne i dette cirkulære gælder for kommunerne samt staten.
 § 2. Det forudsatte niveau for de kommunale udgifter til kommunal aktivitetsbestemt medfinansiering, jf. bekendtgørelse nr. 1027 af 9. oktober 2019, udgør samlet 23.016.600 tusinde kr. og opgjort på regionsniveau:
 1) Region Nordjylland: 2.234.362 tusinde kr.
 2) Region Midtjylland: 4.763.299 tusinde kr.
 3) Region Syddanmark: 5.254.828 tusinde kr.
 4) Region Hovedstaden: 7.185.803 tusinde kr.
 5) Region Sjælland: 3.578.308 tusinde kr.
 Stk. 2. De opgjorte betalinger til den kommunale aktivitetsbestemte medfinansiering for 2020 er af Sundhedsdatastyrelsen opgjort til at udgøre i alt 23.016.626 tusinde kr., jf. bekendtgørelse nr. 1881 af 1. december 2020, kapitel 7, og opgjort på regionsniveau:
 1) Region Nordjylland: 2.201.914 tusinde kr.
 2) Region Midtjylland: 4.789.019 tusinde kr.
 3) Region Syddanmark: 5.197.887 tusinde kr.
 4) Region Hovedstaden: 7.305.363 tusinde kr.
 5) Region Sjælland: 3.522.443 tusinde kr.
 Stk. 3. Efterreguleringen af kommunal aktivitetsbestemt medfinansiering for 2020 udgør dermed opgjort på regionsniveau:
 1) Region Nordjylland: 32.448 tusinde kr.
 2) Region Midtjylland: -25.720 tusinde kr.
 3) Region Syddanmark: 56.941 tusinde kr.
 4) Region Hovedstaden: -119.560 tusinde kr.
 5) Region Sjælland: 55.865 tusinde kr.
 Stk. 4. Den i stk. 3 opgjorte yderligere opkrævning, svarende til den positive forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2020«, søjle (12), fra publikationen »Kommunal udligning og generelle tilskud 2020«, Social- og Indenrigsministeriet, september 2019. Den i stk. 3 opgjorte tilbagebetaling, svarende til den negative forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2020«, søjle (12), fra publikationen »Kommunal udligning og generelle tilskud 2020« Social- og Indenrigsministeriet, september 2019.
 Stk. 5. Efterreguleringen opgøres i hele 1000 kr.
 § 3. Sundhedsdatastyrelsen giver via informationssystemet eSundhed meddelelse til kommunalbestyrelserne om den yderligere opkrævning eller tilbagebetaling af den kommunale medfinansiering efter § 2, stk. 4, senest den 23. december 2021.
 Stk. 2. Sundhedsdatastyrelsen anviser den yderligere opkrævning eller tilbagebetaling af den kommunale medfinansiering efter § 2, stk. 4, til kommunerne.
 Stk. 3. Betalinger efter stk. 2 afregnes pr. 1 januar 2022 via kommunens og statens konti i Offentligt BetalingsSystem (OBS) i henhold til gældende regler om dette system.
 § 4. Cirkulæret træder i kraft den 23. december 2021.
