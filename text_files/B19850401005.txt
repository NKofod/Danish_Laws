 I bygningsreglement 1982 foretages følgende ændringer:
1.1, stk. 3 udgår.
 1.11, stk. 3.
 Som nyt 2. punktum indsættes:
 »Er overtrædelsen begået af en kommune eller et kommunalt fællesskab,  

 jf. § 60 i lov om kommunernes styrelse, kan der pålægges kommunen eller det  

 kommunale fællesskab bødeansvar.
4.3.2, stk. 8., 1. punktum affattes således:
»En beboelseslejlighed, der indrettes i et kollegium eller i et  

 ungdomsboligbyggeri, der opføres med støtte i henhold til lov om  

 boligbyggeri, skal indeholde mindst et beboelsesrum med et gulvareal på  

 mindst 12 kvadratmeter (15 kvadratmeter, når der indrettes kogeniche i  

 rummet).« 6.7.5 tilføjelse af nyt stykke 5:
»Stk. 5.  Brandbeskyttende maling til træ og  

 træbaserede plader skal være godkendt af boligministeriet og må kun anvendes  

 efter kommunalbestyrelsens tilladelse i hvert enkelt tilfælde.« 10.1, stk. 1.
 I 1. punktum udgår »og skorstene«.
11.2.3, stk. 4 I første linie udgår ordene »og køling«.
 Som nyt stk. 5 indføjes:
»Anlæg for køling af indblæsningsluft må kun installeres efter  

 kommunalbestyrelsens tilladelse i hvert enkelt tilfælde, såfremt andre  

 foranstaltninger, herunder solafskærmning, fjernelse af varmeudvikling fra  

 maskiner, belysning m.v. ikke er tilstrækkelige til opretholdelse af  

 tilfredsstillende forhold.« 12.1, stk. 11, 2. punktum affattes således:
»Vandinstallationer skal isoleres mod varmetab og kondens i  

 overensstemmelse med DS 452 Dansk Ingeniørforenings norm for termisk  

 isolering af tekniske installationer.« 12.2, stk. 2, 1. punktum affattes således:
»Rørledninger, ventiler og beholdere, der indeholder varmt vand eller  

 damp, skal isoleres i overenstemmelse med DS 452 Dansk Ingeniørforenings norm  

 for termisk isolering af tekniske installationer.« Bestemmelserne med undtagelse af 6.7.5., stk. 5, træder i kraft straks.  

 6.7.5., stk. 5, træder i kraft den 1. oktober 1985.
Boligministeriet, byggestyrelsen, den 28. februar 1985 Yderligere eksemplarer af dette tillæg kan købes hos Direktoratet for  

 Statens Indkøb, Bredgade 20, 1260 København K.
 Ad 1.1, stk. 3.
 Ændringen er nødvendiggjort af den ved lov nr. 193 af 9. maj 1984  

 gennemførte ændring af byggeloven, hvorved lovens tilsvarende bestemmelse i §  

 31 er ophævet.
Ad 1.11, stk. 3 Ændringen er nødvendiggjort af den ved lov nr. 193 af 9. maj 1984  

 gennemførte ændring af byggeloven, hvorved en tilsvarende bestemmelse er  

 indføjet i lovens § 30, stk. 5.
Ad 4.3.2, stk. 8, 1. punktum I boligstyrelsens cirkulære af 11. juni 1982 om offentlig støtte til  

 ungdomsboliger, finansieret med indekslån, er det i punkt 25 angivet, at  

 ungdomsboligernes nettoareal mindst skal være 12 kvadratmeter, og at de  

 eventuelt kan indrettes som egentlige lejligheder med kogenicher i  

 overenstemmelse med bygningsreglement-1977, kap. 4.3.3., stk. 7, nu  

 bygningsreglement-1982, kap. 4.3.2., stk. 8. Det anføres endvidere, at  

 såfremt kogenichen placeres i værelset, skal dette være mindst 15  

 kvadratmeter.Placeres kogenichen i forrum, skal værelsesarealet være mindst  

 12 kvadratmeter.
Den almindelige bestemmelse i bygningsreglement-1982, kap. 4.3.2., stk. 7,  

 er, at en beboelseslejlighed skal indeholde mindst 1 beboelsesrum med et  

 gulvareal på mindst 18 kvadratmeter.
Denne bestemmelse er suppleret med en  

 særbestemmelse, der gælder for kollegier.
I særbestemmelsen tillades et  

 gulvareal på mindst 12 kvadratmeter (15 kvadratmeter, når der indrettes  

 kogeniche i rummet).
 Byggestyrelsen er blevet opmærksom på, at der har været nogen tvivl om,  

 hvorvidt ungdomsboliger kan sidestilles med kollegieboliger i forbindelse med  

 anvendelse af bestemmelsen i bygningsreglement-1982, kap. 4.3.2., stk. 8.
 For at afklare disse tvivlsspørgsmål, har man ændret bestemmelsen, således  

 at det nu fremgår, at den også kan anvendes på ungdomsboliger, der opføres  

 med støtte i henhold til lov om boligbyggeri.
Ad 6.7.5 Siden midten af 70-erne er der udstedt MK-godkendelser (godkendelser af  

 materialer og konstruktioner), hvorefter træbaserede klasse 2 beklædninger i  

 pladeform, som på fabrik er behandlet med en godkendt brandbeskyttende  

 maling, kan anvendes som indvendig væg og loftsbeklædning på steder, hvor  

 overflader ifølge bygningsreglementet skal udføres mindst som klasse 1  

 beklædning.
 Disse godkendelser hviler på den forudsætning, at påføringen af den  

 brandbeskyttende maling foregår på fabrik, og de indeholder krav om såvel  

 mærkning af de behandlede plader som om løbende kontrol med deres  

 brandtekniske egenskaber og med mærkningen.
 I tilknytning til MK-godkendelserne er der udsendt skrivelser fra  

 bloigministeriet til bygningsmyndighederne, hvori det meddeles, at man ikke  

 vil have noget at indvende mod, at kommunalbestyrelserne i begrænset omfang  

 tillader, at eksisterende klasse 2 beklædninger bibeholdes på steder, hvor  

 overflader ifølge byggelovgivningen og brandsikringsloven skal udføres mindst  

 svarende til klasse 1, når de behandles med en godkendt brandbeskyttende  

 maling til træ.
 På grund af manglende fremstilling på fabrik af plader behandlet med  

 brandbeskyttende maling har byggestyrelsen fundet det nødvendigt at ændre  

 ordningen.
 De tidligere godkendelser af træbaserede klasse 2 beklædninger i  

 pladeform, som på fabrik behandles med brandbeskyttende maling, vil derfor  

 blive tilbagekaldt med virkning fra bestemmelsens ikrafttræden, og de  

 tidligere skrivelser til bygningsmyndighederne om anvendelse på stedet af  

 brandbeskyttende maling tilbagekaldes herved ligeledes med virkning fra  

 bestemmelsens ikrafttræden.
 Ændringen indebærer, at brandbeskyttende maling herefter skal være  

 godkendt af boligministeriet, og godkendelserne vil blive gjort betinget af  

 kontrol af malingens brandtekniske egenskaber og af, at den kun må påføres i  

 overensstemmelse med en udførelsesforskrift, som er godkendt af  

 boligministeriet.
 Det vil endvidere være en betingelse for anvendelse af brandbeskyttende  

 maling på stedet, at kommunalbestyrelsen i hvert enkelt tilfælde giver  

 tilladelse hertil.
 Ved bedømmelse af, i hvilket omfang brandbeskyttende maling til træ kan  

 anvendes, kan byggestyrelsen give følgende vejledende retningslinjer:
 Efter bygningsreglement-82, kap. 6.1., stk. 1, skal enhver bygning udføres  

 og indrettes på en sådan måde og af sådanne materialer, at den under hensyn  

 til anvendelse og beliggenhed giver tilfredssstillende tryghed mod brand for  

 personer, der opholder sig i bygningen, herunder forsvarlige muligheder for  

 redning af mennesker og for slukningsarbejde, samt mod brandspredning til  

 bebyggelse og virksomheder såvel på egen som på de omkringliggende grunde.
 Brandbeskyttende maling til træ kan efter omstændighederne anvendes til  

 opfyldelse af ændrede krav til overflader i eksisterende bygninger, hvor  

 flugtvejsforholdene kan anses for ukomplicerede.
 Brandbeskyttende maling til træ vil endvidere i en vis udstrækning kunne  

 accepteres i tilfælde, hvor der ved meddelelse af dispensationer stilles krav  

 om, at eksisterende overflader skal ændres, således at de tilfredsstiller  

 krav til klasse 1 beklædninger.
 Endelig kan malingen anvendes ved behandling af brændbare overflader på  

 vægge og lofter (herunder undersider af trappeløb og reposer) i trapperum i  

 bygninger, som er omfattet af bestemmelsen i § 5, litra b, i byggestyrelsens  

 bekendtgørelse nr. 184 af 6. maj 1983 om brandsikring af beboelsesbygninger  

 opført år 1900 og senere.
Ad 10.1, stk. 1 Byggestyrelsen er blevet opmærksom på, at der har været nogen tvivl om,  

 hvorvidt reglementets bestemmelser om skorstene finder anvendelse, når der  

 tilsluttes gasforbrugende ildsteder.
For at fjerne denne uklarhed ændres kap. 10.1., stk. 1, således, at  

 stykket kun omhandler ildsteder og ikke skorstene.
Bestemmelserne i kap. 10.4  

 om skorstene gælder for alle skorstene, uanset hvilken form for brændsel de  

 tilsluttede ildsteder fyres med.
 11.2.3, stk. 4 og 5 Befugtnings- og køleanlægs drift er meget  

 energikrævende og for at modvirke unødvendigt energiforbrug i bygninger i  

 overenstemmelse med formålene i byggeloven har byggestyrelsen anset det for  

 nødvendigt fortsat at regulere adgangen til installation af sådanne anlæg.
 Byggestyrelsen er dog blevet opmærksom på, at adgangen til at installere  

 kølningsanlæg i nogle situationer har virket for snæver, hvorfor man har  

 fundet det rimeligt at ændre bestemmelsen, således at køleanlæg for  

 indblæsningsluft kan installeres i videre omfang end tidligere.
 Den nye bestemmelse giver således mulighed for at installere anlæg for  

 køling af indblæsningsluft efter kommunalbestyrelsens tilladelse i hvert  

 enkelt tilfælde, såfremt andre foranstaltninger herunder solafskærmning,  

 fjernelse af varmeudvikling fra maskiner, belysning mv. ikke er  

 tilstrækkeligt til opretholdelse af tilfredsstillende forhold.
 Bestemmelserne om befugtning og køling af indblæsningsluft omfatter såvel  

 ventilationsanlæg, hvori der indbygges energikrævende komponenter til  

 befugtning og kølning af rumluft, som andre fast installerede anlæg til  

 befugtning og køling, der skal tilvejebringe tilfredsstillende hygiejniske og  

 komfortmæssige forhold for personer.
Befugtning Der har været foretaget en række undersøgelser over sammenhænge mellem  

 luftfugtighed og menneskers opfattelse af indeklimaet.
De synes alle at  

 bekræfte, at den relative fugtighed indenfor meget vide grænser har ydet  

 ringe indflydelse på opfattelsen af indeklimaet.
Da endvidere de klimatiske  

 forhold her i landet og den anvendte byggeteknik bevirker, at behovet for  

 befugtning i beboelsesrum eller andre rum med tilsvarende anvendelse må  

 formodes at være yderst ringe, har man fundet det rimeligt fortsat at  

 begrænse anvendelsen af befugtningsanlæg så stærkt, som det fremgår af  

 kravene.
I forbindelse med nogle produktionsprocesser vil befugtning være nødvendig  

 for at opnå de krævede klimaforhold, ligesom opbevaring og oplagring af visse  

 produkter vil nødvendiggøre, at der foretages befugtning af  

 indblæsningsluften.
I sådanne tilfælde vil der efter bestemmelsen kunne gives  

 tilladelse til installation af befugtningsanlæg.
Syntetiske gulvbelægninger, fx tæpper, kan ved lave luftfugtigheder give  

 anledning til dannelse af ubehagelig statisk elektricitet.
Dette kan i nogen  

 grad afhjælpes ved tilvejebringelse af højere luftfugtighed, men derved øges  

 risikoen for, at der opstår andre ulemper, fx kondens og uheldige  

 mikroklimatiske forhold.
Det må derfor anbefales, at der i stedet for  

 befugtning sker behandling af materialerne med antistatiske midler.
Køling Ved køling forstås i denne forbindelse sænkning af rumtemperaturer ved  

 hjælp af maskinelt udstyr, som forbruger energi til køleprocessen.
Begrebet  

 køling omfatter altså ikke temperstursænkning, der foretages ved ventilation  

 med udeluft, som er koldere end rumtemperaturen.
Klimaforholdene her i landet bevirker, at behovet for køling selv under  

 sommerforhold vil være ringe, og man har derfor fundet det rimeligt også at  

 begrænse anvendelsen af køleanlæg.
Det kan imidlertid tænkes, at der under  

 visse forhold kan installeres ventilationsanlæg, luftvarmeanlæg mv. med  

 indbygget køling, som i energiøkonomisk henseende kan sidestilles med andre  

 anlæg, som overholder bestemmelserne.
Sådanne anlæg kan tillades installeret.
I forbindelse med produktionsprocesser med stor varmeudvikling, ved  

 varmeudvikling fra maskiner og tekniske installationer og ved stor  

 personbelastning kan der være behov for køling for at opnå et  

 tilfredsstillende indeklima.
Behovet for køling kan imidlertid nedsættes  

 væsentligt ved gennemførelse af forskellige bygningsmæssige foranstaltninger,  

 fx:
 - Bygningers placering, idet orientering og udformning bør overvejes  

 grundigt, hvorved specielt solindfald gennem vinduer kan reduceres  

 væsentligt.
-Begrænsningen i vinduesarealers størrelse, jf. kap. 8.1., stk. 9, hvorved  

 behovet for køling kan nedsættes væsentligt.
Solafskærmning af vinduer vil  

 ligeledes ofte være hensigtsmæssigt, eventuelt som supplerende  

 foranstaltning.
- Anvendelse af bygningskonstruktioner, som i så høj grad som muligt  

 formår at udjævne variationer i varmebelastningen.
Behovet for køling kan  

 nedsættes, hvis der i passende omfang indvendigt i bygninger anvendes  

 konstruktioner med stor varmeakkumuleringsevne.
Det er væsentligt, at man ved planlægningen og projekteringen søger at  

 opnå så ringe behov for køling som muligt ved bl.a. at anvende de førnævnte  

 bygningsmæssige foranstaltninger, hvor dette er muligt.
Desuden kan følgende  

 forhold tages i betragtning:
 - Hensigtsmæssig installationsføring og isolering af varmeafgivende  

 installationer.
 - Lokal udsugning ved varmekilden, hvor større varmeafgivelse ikke kan  

 undgås.
 - Placering af varmeafgivende maskineri i rum, hvor varmeafgivelsen ikke  

 giver klimaproblemer.
- Ventilation med udeluft i nattetimerne, så køleanlæg undgås.
Dette vil  

 specielt kunne gennemføres, når der er anvendt konstruktioner med stor  

 varmeakkumuleringsevne, der udjævner forskelle i varmebelastning mellem dag  

 og nat.
- Belysningens varmeafgivelse.
I mange bygninger, anvendes belysning med  

 for stor varmeudvikling, hvilket bevirker, at behovet for ventilation og  

 eventuel køling specielt i de varme perioder kan stige stærkt.
I denne  

 forbindelse må det fremhæves, at der findes lyskilder, der kun afgiver 10-15  

 % af den varme, der afgives fra traditionalle glødelamper ved samme  

 belysningsniveau.
Der bør derfor anvendes belysningsarmaturer med så høj en  

 virkningsgrad som muligt.
 Samtidig tilbagekaldes boligministeriets vejledning af 14. december 1978  

 om de energiøkonomiske krav i bygningsreglement 1977, kap. 12.2.5., stk. 6 og  

 kap. 11.3., stk. 2 (Byggedata 1202086).
Ad 12.1, stk. 11,2. punktum og 12.2, stk. 2, 1. punktum Ændringerne er foranlediget af, at Dansk Ingeniørforening har udsendt norm  

 for termisk isolering af tekniske installationer DS 452, der erstatter Dansk  

 Ingeniørforenings almindelige betingelser for isoleringsarbejder ved tekniske  

 installationer.
 Normen trådte i kraft den 15. juni 1984.
I en overgangsperiode på 12 måneder fra normens ikrafttræden vil såvel de  

 tidligere almindelige betingelser som den nye norm kunne anvendes.
Arbejdet  

 må dog kun udføres efter en af normpublikationerne.
 Efter overgangsperiodens udløb den 15. juni 1985 er kun normen gældende.
