Vejdirektoratet KATALOG over arbejdsområder, hvor Vejdirektoratet kan tilbyde  

 bistand  ved projektering og anlæg af hovedlandeveje.
Anlægs- og driftsområdet jan. 1982 INDHOLD 1. Indledning I kraft af det betydelige antal store nyanlæg, der gennem en lang årrække  

 er udført på hovedlandevejsnettet, har Vejdirektoratet fået omfattende  

 erfaring i alle sider af projektering og udførelse af større anlægsarbejder.  

 De kontinuerte anlægsaktiviteter har medført, at den erhvervede erfaring  

 løbende er ajourført under hensyn til den stærke udvikling, der har præget de  

 sidste 10-15 år, såvel i administrativ som i teknisk henseende, og som har  

 givet sig udtryk i ændringer i administrative procedurer, brug af nye metoder  

 i planlægning og projektering og anvendelse af ny teknologi og nye materialer  

 ved udførelsen af vejanlæg.
 Det er indlysende, at den indvundne erfaring bør komme til nytte ved  

 gennemførelsen af de kommende års nyanlæg af hovedlandeveje, og det er derfor  

 en selvfølge, at Vejdirektoratet stiller sin ekspertise til rådighed for sine  

 samarbejdspartnere, som det er omtalt i afsnit 3 i regler for administration  

 af større anlægsarbejder på hovedlandeveje af 20. januar 1982.
 Det er naturligt, at Vejdirektoratets tilbud om bistand primært henvender  

 sig til de samarbejdspartnere, der ikke løbende ved gennemførelse af større  

 anlægsopgaver på hovedlandevejsnettet har haft mulighed for at erhverve eller  

 ajourføre egne erfaringer.
Katalogets beskrivelser af aktuelle arbejdsområder er på ingen måde  

 udtømmende.
Deres formål er først og fremmest at give et indtryk af nyere  

 metoder eller af den praksis, som Vejdirektoratet tilstræber anvendt ved  

 udførelse af nyanlæg på hovedlandevejsnettet.
 Katalogets emner er valgt under hensyn til, at regler af 20. januar 1985  

 omhandler de større anlægsarbejder på hovedlandeveje, der i henhold til  

 skrivelse fra Vejdirektoratet i sommeren 81 kan forberedes til igangsætning i  

 1982 eller 1983.
 Kataloget vil senere blive udvidet med andre arbejdsområder, som for  

 eksempel trafikprognoser, trafikøkonomi og trafiksikkerhed, der primært har  

 interesse i de forudgående planlægnings- og projekteringsfaser.
 I katalogets beskrivelse anvendes en opdeling af gennemførelsesperioden  

 for et nyanlæg i fire faser: Forprojektering, skitseprojektering,  

 detailprojektering og udførelse.
 Vejdirektoratets bistand står til rådighed i flere former.
 Hovedsigtet er at tilbyde bistand i en form, hvor Vejdirektoratet fungerer  

 som konsulent for samarbejdspartnernes tekniske forvaltninger på specielle  

 områder.
 Der åbnes desuden mulighed for udlån af specialudstyr og/eller personale  

 til særlige opgaver eller i spidsbelastningssituationer, ligesom  

 Vejdirektoratets terminalfaciliteter kan stilles til rådighed.
 Vejdirektoratet kan derudover påtage sig gennemførelsen af enkelte eller  

 samtlige hovedfaser af et hovedlandevejsanlæg.
 Med hensyn til bistand fra Statens Vejlaboratorium og Vejdatalaboratoriet  

 henvises til laboratoriernes katalog over service- og konsulentydelser.
 Alle henvendelser om ydelse af bistand fra Vejdirektoratet vedrørende  

 administration, projektering og udførelse af større anlægsarbejder på  

 hovedlandevejsnettet rettes til Vejdirektoratets anlægsafdeling.
2. Præsentationsteknik I forbindelse med et anlægs tilblivelse i for-, skitse- og  

 detailprojekteringsfaserne, præsenteres projektet for offentlighed og  

 myndigheder i mange forskellige sammenhænge.
 Det er af stor vigtighed, at præsentationsmaterialet udformes med særligt  

 henblik på dets konkrete anvendelse d.v.s. under hensyn såvel til dets  

 målgruppe som til de omstændigheder, under hvilket materialet skal anvendes.
 Vejdirektoratet har i forbindelse med projektering af motorveje indhøstet  

 mange erfaringer på området præsentationsteknik ved afholdelse af større  

 møder, formidling af information til pressen og afholdelse af udstillinger.
 Afhængig af det medie, der anvendes, og den målgruppe man ønsker at  

 henvende sig til, udarbejdes præsentationsmaterialet i form af f.eks.:
- Dias, fotostater og udstillingsplancher - Modeller og perspektiviske afbildninger, - Flerfarvede kort.
 - Brochurer.
 Det kan i denne forbindelse nævnes, at EDB-udviklingen har medført, at  

 perspektivisk afbildning og fotomontage vil blive anvendt mere og mere i  

 bedømmelsen af et projekts indpasning i landskabet.
 Vejdirektoratet tilstræber es ensartet præg og en homogen standard i sine  

 henvendelser til offentligheden.
 Præsentationsteknik indgår i standardprocesdiagrammet i følgende  

 aktiviteter:
Forprojektering: 0505, 2206 og 2506 Skitseprojektering: 4406, 4706 og 4806.
3. Landmåling Inden for de seneste 10-15 år er der inden for landmåling sket en rivende  

 udvikling af såvel instrumenter som måle- og beregningsmetoder.
Vejdirektoratet har, bl.a. gennem internationalt arbejde, nøje fulgt og  

 deltaget i denne udvikling.
Dette har medført, at Vejdirektoratet i dag råder  

 over de mest moderne opmålingsinstrumenter samt EDB- programmer til løsning  

 af de landmålingsopgaver, som forekommer ved projektering og anlæg af veje,  

 således som beskrevet i Vejdatalaboratoriets rapport nr. 24, 1979,  

 »Landmåling i vejbygningsprocessen«.
 Landmålingsaktiviteterne baseres altid på et overordnet fikspunktnet  

 (hovedpunkter), som indordnes i det landsdækkende GI-koordinatsystem, hvorved  

 det sikres, at der bliver sammenhæng mellem projektgrundlaget og den  

 afsluttende berigtigelsesmåling.
Projekteringskort i 1:4.000 og 1:000 (planbogskort) udarbejdes oftest  

 fotogrammetrisk i h.t.
Vejdirektoratets udbudsbetingelser for  

 kortlægningsarbejder.
For planbogskortet er Landbrugsministeriets cirkulære  

 af 19. februar 1973 tillige gældende.
Ved mindre anlæg og ombygning af  

 eksisterende anlæg foretages kortlægningen dog normalt terrestrisk.
 Terræntværprofilmåling og anden detailmåling foretages ofte ved en  

 fotogrammetrisk kortlægning i 1:1.000, som en del af kortlægningsentreprisen.  

 Ved mindre anlæg og ombygning af eksisterende anlæg udføres tværprofil- og  

 detailmåling normalt terrestrisk.
 Terrestrisk profil- og detailmåling udføres mest rationelt ved anvendelse  

 af optisk-elektroniske instrumenter med automatisk registrering af markdata  

 og automatisk datatransmission til Vejdatalaboratoriet.
 Langt størstedelen af de aktuelle landmålingsopgaver kan løses af  

 motorvejskontorerne, der har de nødvendige instrumenter og terminaladgang til  

 Vejdatalaboratoriets VSP-programsystem - jfr. pkt. 8.
 Landmåling indgår i standardprocesdiagrammet i følgende aktiviteter:
 Skitseprojektering: 2907, 2908, 3006 og 5409.
 Detatilprojektering: 5908, 6106, 6108, 6208, 7008, 7508, 7509 og 7609.
4. Afvandingsteknik I kraft af mange års stigende interesse for miljøspørgsmål og den deraf  

 følgende lovgivning i form af miljølov, naturfredningslov, vandløbslov og  

 vandforsyningslov, er sagsbehandlingen på afvandingsområdet steget meget  

 væsentligt i omfang.
 I afvandingsteknikken har miljøhensyn sammen med økonomiske synspunkter  

 ført til en langt hyppigere anvendelse af regnvandsbassiner og olieudskillere  

 end tidligere, ligesom udviklingen har medført, at nye typer af drænrør og  

 afløbsledninger er kommet på markedet.
I skitseprojekteringsfasen udarbejdes - på grundlag af oplysninger om  

 eksisterende afvandingsledninger, herunder såvel drænsystemer som større  

 vandløb og spildevandsledninger - et skitseprojekt for afvanding indeholdende  

 oplysninger om - retablering af eksisterende afvandingsledninger, - vejens hovedafvanding, - recipienter samt - udledningsmængder.
Efter sagsbehandling og forhandlinger med henblik på godkendelse efter  

 gældende love udarbejdes forslag til en vandsynsprotokol, som forelægges ved  

 en vandsynsforretning.
Vandsynsprotokollen fremlægges ved  

 detailbesigtigelsesforretningen for ekspropriationskommissionen til  

 approbation.
 På lignende måde afklares forholdene til vandforsyningsloven.
I detailprojekteringsfasen udarbejdes projekt for vejens interne afvanding  

 i form af - grøfter, - dræn- og ledningssystemer, - regnvandsbassiner, - olieudskillere, - detailtegninger og -tabeller - mængdeberegninger samt projekt for vejens eksterne afvanding i form af - retablering af eksisterende afvandingsanlæg, - regulering af recipienter, - detailtegninger og -tabeller, - mængdeberegninger.
 Projektering af afvanding indgår i standardprocesdiagrammet i følgende  

 aktiviteter:
 Skitseprojektering: 3109, 3209, 3808, 5207, 5407 og 5507  

 Detailprojektering: 6605, 6706, 6805, 7106, 7706 og 7707.
5. Støjgener og støjafskærmning Den store vægt, der i dag tillægges miljøforhold, betyder, at en vurdering  

 af vejtrafikstøj må indgå i planlægning og projektering af alle nye  

 hovedlandevejsanlæg, selvom størrelsen af tilladelige støjgener og deraf  

 følgende støjafskærmningskonsekvenser ikke indgår i den gældende lovgivning.
Vejdirektoratet har deltaget i udarbejdelsen af den nordiske  

 beregningsmodel for vejtrafikstøj og har udgivet en beskrivelse af  

 støjberegningsmodellen samt rapporter om støjafskærmning og bygningers  

 lydisolation.
Et vejregelforslag til udformning af støjafskærmende  

 foranstaltninger er under udarbejdelse.
 Vejdirektoratet tager hensyn til støjproblematikken ved at inddrage de  

 støjmæssige konsekvenser af et planlagt hovedlandevejsanlæg i  

 prioriteringsproceduren og tildele dem en betydelig vægt og - under særlige  

 omstændigheder - ved udførelse af støjafskærmende foranstaltninger.
Støjberegninger gennemføres derfor såvel i forprojekterings- som i skitse-  

 og detailprojekteringsfasen.
Beregningerne udføres ved anvendelse af  

 Vejdatalaboratoriets EDB-program, der er baseret på den nordiske  

 støjberegningsmodel, som tager hensyn til vejens beliggenhed i terræn og til  

 effekten af eventuelle støjafskærmende foranstaltninger.
 Støjproblemerne indgår i standardprocesdiagrammet i følgende aktiviteter:
Forprojektering: 1104, 1507 og 2005 Skitseprojektering: 3605 og 4203.
6. Vejgeometri Vejdirektoratets erfaringer på det vejgeometriske område har først og  

 fremmest sammenhæng med projekteringen af store vejanlæg og med det arbejde,  

 der udføres af Sekretariatet for Sikkerhedsfremmende Vejforanstaltninger.
 Ved traceringen af motorvejsanlæggene er der lagt stor vægt på samspillet  

 mellem linieføring og længdeprofil og på vejenes tilpasning til landskabet.  

 Der er tillige vundet værdifulde erfaringer med hensyn til placering og  

 udformning af skærende veje, inklusive de indgående broanlæg.
 Anvendelsen af VSP-programsystemet i den geometriske projektering har  

 gjort det muligt i langt højere grad end tidligere at gennemarbejde  

 alternative projekter til et ret detaljeret stade med henblik på at opnå den  

 gunstigste løsning.
 Vejgeometriske spørgsmål indgår i standardprocesdiagrammet i mange  

 aktiviteter, hvoraf de væsentligste er følgende:
 Forprojektering: 3406, 3807, 4204, 4206, 4207 og 4209 Detailprojektering:  

 6006, 6206, 6506, 6906 og 1206.
7. EDB-beregninger i vejprojektering De store vejprojekteringsopgaver, der blev udført i 1960'erne og 1970'erne  

 samtidig med udviklingen i den elektroniske databehandling, er baggrunden for  

 udviklingen af Vejdatalaboratoriets »Vejprojekterings System  

 Programmel« (VSP), som rationelt kan behandle de store datamængder, der  

 opstår ved projektering af større sammenhængende vejanlæg.
 Vejdirektoratet har, for at udnyttelsen af programmerne kan ske rationelt,  

 etableret direkte terminalforbindelser til Vejdatalaboratoriet fra  

 motorvejskontorerne, hvorved inddatering/beregning samt korrektioner i  

 beregninger umiddelbart kan foretages.
 Ud over den direkte besparelse i personaleressourcer ved EDB- behandling  

 af store datamængder får man mulighed for at kunne foretage optimering af  

 projektet, både hvad angår kvalitet og økonomi.
 De lokalt placerede terminaler vil kunne anvendes af samarbejdspartnerne  

 ved projektering af hovedlandeveje.
 Beregningerne omhandler i skitseprojekteringsfasen:
- Linieføring - Længdeprofil - Foreløbige masseberegninger til justering af længdeprofil - Perspektivisk afbildning - Trafikstøjberegninger - EDB-grafik med henblik på præsentation.
 Beregningerne omhandler i detailprojekteringsfasen:
- Linieføring med detailpunkter og afsætningsdata - Længdeprofilberegninger - Linieskæringsberegninger - Masse- og tværsnitsberegninger - Planudtegninger og tværsnitsudtegninger - Sigtberegninger.
 EDB-beregninger indgår i standardprocesdiagrammet bl.a. i aktiviteterne:
Skitseprojektering: 3406, 3506, 3806, 3807, 4007, 4008, 4203 og 4204 Detailprojektering: 6006, 6206, 6406, 6506 og 6906.
8. Besigtigelse, ekspropriation og jordfordeling Gennem et mangeårigt samarbejde med statsekspropriationskommissionerne og  

 de ledende landinspektører har Vejdirektoratet i forbindelse med anlæg af  

 motorveje fastlagt en standard for det materiale, der skal forelægges for  

 kommissionerne.
For at opnå en så ensartet kommissionsbehandling som muligt  

 af nye hovedlandevejsanlæg, bør det tilstræbes, at materialet udarbejdes i  

 samme standard, som anvendes ved motorvejsanlæg.
 Kommissionsbehandlingen deles normalt i 3 faser med hver sin forretning,  

 liniebesigtigelse (generel besigtigelse), detailbesigtigelse og  

 ekspropriation.
Formålet med en liniebesigtigelse er at få fastlagt hovedlinierne i et  

 anlæg som grundlag for den videre projektering samt at få  

 ekspropriationskommissionens bedømmelse af omfanget af en eventuel  

 jordfordeling.
Som grundlag for kommissionens behandling af sagen udarbejder  

 anlægsmyndigheden forslag til tekniske bestemmelser, oversigtsplan i 1:25.000  

 samt oversigtsplaner i 1:10.000 med ejendomsforhold, som nævnt under  

 jordfordeling.
 Samarbejdet med jordfordelingssekretariatet er beskrevet i  

 Vejdirektoratets meddelelse nr. 021, »Retningslinier for samarbejdet  

 mellem anlægsmyndighed og Landbrugsministeriet vedrørende jordbrugsmæssige  

 forhold ved hovedlandeveje«.
Detailbesigtigelsen har til formål at give anlægsmyndigheden det  

 nødvendige grundlag for detailprojekteringen.
På grundlag af protokollen fra  

 liniebesigtigelsesforretningen og skitseprojektet udarbejdes materialet til  

 detailbesigtigelsesforretningen.
 Materialet består af forslag til tekniske bestemmelser, oversigtsplan  

 1:25.000, farvelagte skitseprojektplaner i 1:4.000 med ejendomsregistrering,  

 normaltværprofiltegninger samt eventuelt længdeprofiltegninger.
 I de tilfælde, hvor der indgår en jordfordeling i forbindelse med  

 anlægget, forelægger Jordfordelingssekretariatet jordfordelingsplanen til  

 godkendelse i kommissionen.
Formålet med ekspropriationsforretningen er at erhverve de rettigheder,  

 der er nødvendige for at gennemføre anlægget, samt at pålægge de servitutter,  

 som skal knytte sig til dette.
På grundlag af protokollen fra  

 detailbesigtigelsesforretningen og detailprojektet for jord- og  

 afvandingsarbejdet samt oplysninger om de berørte ejendomme udarbejdes  

 materiale til ekspropriationsforretningen.
 Materialet består af ekspropriationsfortegnelse samt farvelagte  

 ekspropriationsplaner i 1:1.000 og oversigtsplaner i 1:4.000. I tilfælde af  

 at der indgår jordfordeling i forbindelse med anlægget, indarbejder  

 anlægsmyndigheden jordfordelingsplanen i ekspropriationsmaterialet.
 De her nævnte aktiviteter indgår i standardprocesdiagrammet på følgende  

 punkter:
Forprojektering: 1105 og 2006 Skitseprojektring: 3606, 4205, 5405, 5505, 5606 og 5706  

 Detailprojektering: 7109, 7409, 7509 og 7609.
9. Afmærkning (tavler) Vejdirektoratet har i de senere år foretaget udbud i offentlig licitation  

 af levering og opsætning af tavler for hvert enkelt anlæg, både for nyanlæg  

 og ved renovering af tavler på eksisterende veje.
Denne procedure kræver som  

 følge af anvendelse af større vejvisningstavler og dermed kraftigere  

 ophængningsmateriel en detaljeret projektering og dimensionering.
Af  

 hjælpemidler hertil er udviklet et EDB-program til automatisk udtegning af  

 vejvisningstavler, ligesom vejregler til dimensionering er under  

 udarbejdelse.
 Når de relevante myndigheder har godkendt skitseprojekt for afmærkning,  

 som skal indeholde type og placering af færdselstavler samt tekst på  

 vejvisnings- og orienteringstavler m.v., udarbejdes et detailprojekt.
 Ved detailprojekteringen udføres:
- Detailudformning af tavler og efterfølgende optegning - Endelig fastlæggelse af tavleplacering og opmåling af tværprofiler.
 - Fastlæggelse og dimensionering af ophængningsmateriel for tavler.
Detailprojektet omfatter - Oversigtsplaner med tavleplacering - Detailtegninger af tavler og ophængningsmateriel - Tabeller for tavler og ophængningsmateriel - Betingelser og beskrivelser m.v.
 Projektering af afmærkning indgår i standardprocesdiagrammet i følgende  

 aktiviteter:
 Detailprojektering: 7108, 7706 og 7707.
10. Udbudsmateriale Udviklingen på anlægsområdet i 70-erne, herunder specielt den skærpede  

 konkurrence i entreprenørbranchen, har medført krav om en større  

 fuldkommenhed og entydighed i udbudsgrundlaget.
Disse krav er kommet til  

 udtryk fra bygherreside i Boligministeriets vejledning til fastpriscirkulæret  

 og fra entreprenørside i Entreprenørforeningens generelle forbehold.
Bl.a. på grundlag af disse krav er der i vejregelsammenhæng udarbejdet en  

 rapport om »Struktur for opbygning og redigering af udbudsmateriale for  

 anlægsarbejder«, som beskriver en fast struktur opdelt i jura, teknik og  

 økonomi.
Den faste struktur letter overblikket for alle parter, og de  

 detaljerede retningslinier gør det lettere at udarbejde et overskueligt,  

 sammenhængende og entydigt udbudsmateriale, der giver entreprenøren det  

 bedste grundlag for at finde en konkurrencedygtig pris og giver bygherren  

 fuldt ud sammenlignelige tilbud.
Vejdirektoratets udbud skal i videst muligt omfang baseres på denne  

 struktur, og anlægs- og driftsområdet har derfor udarbejdet udbuds- og  

 anlægsforskrifter for de gængse entreprisedele i det omfang, de ikke allerede  

 findes i vejregler.
Uanset dette vil en forudsætning for, at udbudsmaterialet  

 er tilfredsstillende fortsat være, at det er baseret på et projekt, som er af  

 tilstrækkelig høj kvalitet og standard.
På grundlag af detailprojekt (tegninger og mængdeberegninger), oplysninger  

 om entrepriseopdeling og anlægsterminer samt udbuds - og anlægsforskrifter  

 udarbejdes - særlige betingelser og beskrivelser med tilhørende tilbuds- og  

 afregningsgrundlag, - tilbudsliste.
 Udarbejdelse af udbudsmateriale indgår i standardprocesdiagrammet i  

 følgende aktiviteter:
 Detailprojektering: 7706 og 7707.
11. Laboratoriekontrol Gennem de sidste 10-15 år er der udviklet en praksis i  

 udførelseskontrollen af større anlægsarbejder, der indebærer, at  

 entreprenøren skal dokumentere arbejdets kvalitet, mens bygherrens tilsyn  

 udfører stikprøvekontrol på entreprenørens dokumentation.
Denne praksis er  

 indarbejdet i Vejdirektoratets udbuds- og anlægsforskrifter.
 Vejdirektoratet har forskellige steder i landet i tilknytning til  

 motorvejsbyggeriet oprettet marklaboratorier, hvor alle vejgeotekniske  

 rutineforsøg, betonkontrol samt laboratoriekontrol i forbindelse med  

 asfaltarbejder kan udføres.
 Disse laboratorier kan eventuelt anvendes i forbindelse med andre større  

 hovedlandevejsarbejder, ligesom et laboratorium med eller uden bemanding i  

 visse tilfælde kan flyttes til det aktuelle arbejdssted.
---------- Til samtlige amtsråd Vedr.: Projektering, administration og udførelse af større anlægsarbejder  

 på hovedlandeveje.
 Hoslagt fremsendes til anvendelse ved projektering, administration og  

 udførelse af større hovedlandevejsarbejder følgende materiale:
 Regler for administration af større anlægsarbejder på hovedlandeveje af  

 jan. 1982, incl. bilag der omfatter:
 - Standardprocesdiagram vedrørende projektering af hovedlandeveje af jan.  

 1982.
 - Katalog over arbejdsområder hvor Vejdirektoratet kan tilbyde bistand ved  

 projektering og anlæg af hovedlandeveje, af jan. 1982.
 Reglerne indeholder en generel beskrivelse af de administrative forhold og  

 procedurer, der ligger til grund for projektering og udførelse af større  

 hovedlandevejsarbejder, når projektering og udførelse forestås af en af  

 Vejdirektoratets samarbejdspartnere.
 Formålet med reglerne er at opnå en ensartet og rationel administration og  

 styring af de større anlægsarbejder på hovedlandeveje.
 Materialet er godkendt af gruppen vedrørende eventuel rationalisering af  

 sagsbehandling inden for samarbejdsaftalen om bestyrelse af hovedlandeveje.
 Såfremt man har spørgsmål vedrørende det udsendte materiale, kan disse  

 rettes til Vejdirektoratets anlægsafdeling.
 P.D.V.
Aage Andersen overingeniør ----------- PROJEKTERING AF HOVEDLANDEVEJE STANDARDPROCESDIAGRAM Projekteringsfaser.
 Projekteringsfasen inddeles i tre underfaser:
1. Forprojekteringen, der går fra projekteringens  

 begyndelse til og med vedtagelsen af projekteringslov.
Projekteringen af  

 denne fase er hovedsageligt baseret på kortgrundlag 1:25.000, og der arbejdes  

 udelukkende med liniekorridorer.
2. Skitseprojekteringen, der starter efter vedtagelsen  

 af projekteringslov og går til og med besigtigelsesforretningen.
I denne fase  

 projekteres der på grundlag af kort i 1:25.000 og 1:4.000, og der arbejdes  

 med traceer.
Det er i skitseprojekteringen, den egentlige udformning af  

 anlægget finder sted.
 3. Detailprojekteringen, der forløber fra  

 besigtigelsesforretningen til færdiggørelsen af udbudsmaterialet.  

 Projekteringen er baseret på kort i 1:4.000 og 1:1.000. I  

 detailprojekteringen udarbejdes alle nødvendige detaljer for ekspropriation  

 og udførelse af anlægget.
 Standardprogrammets opbygning og anvendelse.
Det foreliggende procesdiagram er et standardprogram, som først efter  

 videre detaljering og tilpasning kan anvendes i en konkret situation.  

 Materialet består af aktivitetsbeskrivelser og diagrammer.
Standardprogrammet  

 er netop detaljeret så meget, at alle vigtige aktiviteter er medtaget, men så  

 lidt, at overblikket er nogenlunde bevaret.
Ved omformningen af  

 standardprogrammet til brug i en konkret opgave er det nødvendigt at  

 underinddele flere af aktiviteterne dels for at opnå en klarere beskrivelse  

 af processen, dels for mere nøjagtigt at kunne vise bindingerne mellem  

 aktiviteterne.
Det grundlæggende princip for udarbejdelse af procesdiagrammer: At alle  

 forudsætninger skal være opfyldt, før en aktivitet kan startes - er nøje  

 overholdt ved standardprogrammets udarbejdelse.
Det kan medføre urealistisk  

 lange projekteringsfaser og uheldige perioder med nedsat aktivitet.
 Ved udarbejdelse af procesdiagrammer for en konkret projekteringsopgave må  

 der tages stilling til, i hvor stort omfang det er muligt og nødvendigt at gå  

 på kompromis med det nævnte princip for derved at opnå en mere passende og  

 mere jævn aktivitet.
