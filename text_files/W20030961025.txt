Landsskatteretskendelse af 16. januar 2003 vedr.  

 Straksafskrivning  udlejning af bl.a. telte, kørestilladser, murerbukke  

 og  

 plastgulve A A/S, der for indkomståret 1999 har fratrukket 1.007.317 kr.  

 vedrørende straksafskrivning af småaktiver i sin skattepligtige indkomst,  

 klager over, at de stedlige skattemyndigheder ikke har godkendt 915.709 kr.  

 og  

 at myndighederne har ansat yderligere saldoafskrivninger til 274.713 kr.
Det fremgår af sagen, at det klagende selskab driver virksomhed  

 med udlejning af lifte, skurvogne med videre, samt større opgaver inden for  

 opbygning af stilladser.
Virksomheden drives fra adresse i X.
 Det klagende selskab har den 12. juli 1999 fået dispensation  

 vedrørende reglerne om udskydelse af afskrivning på udlejningsaktiver i  

 afskrivningslovens § 5, stk. 4-6, og afskrivningslovens § 6, stk. 3-4, med  

 virkning  

 for indkomståret 1999 og fremefter.
 Det klagende selskab har blandt andet foretaget følgende  

 investeringer vedrørende driftsmidler i indkomståret 1999:
Telte, konto x Beløb:
 I alt:
Teltdele (party-telte) 9.600 kr.
Diverse teltdele 2.339 kr.
 11.939 kr.
Kørestilladser, konto xx Diverse kørestilladsdele 52.430 kr.
Låseklips 2.205 kr.
Horisontaler 2.175 kr.
Diverse kørestilladsdele 15.390 kr.
Diverse kørestilladsdele 100 kr.
Diverse kørestilladsdele 5.633 kr.
Diverse kørestilladsdele 7.386 kr.
 Platform med lem 4 stk.
 3.645 kr.
 Platform med lem 4 stk.
 3.645 kr.
Diverse kørestilladsdele 5.025 kr.
 97.634 kr.
Murerbukke, konto xxx Murerbukke 1 stk.
 492 kr.
 Murerbukke 12 stk.
 5.904 kr.
 Murerbukke 16 stk.
 7.872 kr.
 14.268 kr.
Plastgulv, konto xxxx Portapath grå, 1.182 m  

  

 2  

  

 kantstykker og fragt 155.065 kr.
Portapath grå, 2.318 m  

  

 2  

  

 , Portapath grøn, 3.000 m  

  

 2  

  

 ,  

 kantstykker 618.803 kr.
Fragt 18.000 kr.
 791.868 kr.
 Den kommunale skattemyndighed har forhøjet det klagende selskabs  

 indkomstopgørelse for indkomståret 1999 med 905.709 kr., med henvisning til  

 afskrivningslovens § 6.
 Samtidig har den kommunale skattemyndighed nedsat det klagende  

 selskabs indkomstopgørelse for det pågældende indkomstår med 274.713 kr., med  

 henvisning til afskrivningslovens § 5.
Til støtte herfor har skattemyndigheden anført, at betingelserne  

 i afskrivningslovens § 6, stk. 1, nr. 2, ikke kan anses for opfyldt for så  

 vidt  

 angår de af det klagende selskab indkøbte teltdele, dele til kørestilladser,  

 plastgulv og murerbukke.
Skattemyndigheden har bemærket, at der er tale om  

 aktiver i et samlesæt eller lignende, samt aktiver som er bestemt til at  

 fungere sammen.
 Skattemyndigheden har tillige anført, at der er tale om aktiver,  

 der er bestemt til at fungere sammen med allerede anskaffede aktiver,  

 hvorefter  

 den samlede anskaffelsessum overstiger beløbsgrænsen for indkomståret 1999.
 Der er blandt andet henvist til Landsskatterettens kendelser af  

 24. marts 1970 og 26. september 1974 offentliggjort i Meddelelser fra  

 Landsskatteretten 1970.141, 1975.62, samt Ligningsvejledningen for 1999,  

 afsnit  

 E.C.2.4.5.
 Det klagende selskabs repræsentant har over for  

 Landsskatteretten nedlagt påstand om, at det klagende selskabs  

 indkomstopgørelse for indkomståret 1999 nedsættes i overensstemmelse med det  

 selvangivne.
Til støtte herfor har repræsentanten anført, at opstramningen  

 vedrørende straksafskrivning af småaktiver i afskrivningslovens § 6, stk. 1,  

 nr. 2, ikke gælder anskaffelse af stilladsdele med videre bestemt til  

 udlejning.
Herved har repræsentanten henvist til bemærkningerne til  

 lovforslaget og citeret følgende:
Med den foreslåede opstramning an anvendelsesområdet for  

 straksafskrivning af småaktiver er det formålet bl.a. at bringe  

 retstilstanden  

 tilbage til landsskatteretspraksis fra før 1987. Videre har repræsentanten bemærket, at det ud fra denne  

 formulering ikke har været tilsigtet at ændre praksis for stilladsdele med  

 videre, således som praksis senest har været formuleret i besvarelsen fra  

 daværende Statsskattedirektorat i 1980 offentliggjort i Revision &  

 Regnskabsvæsen 1980 SM 16, hvor det fastslås, at Landsskatterettens kendelse  

 af  

 26. september 1974 offentliggjort i Meddelelser fra Landsskatteretten  

 1975.62,  

 er udtryk for gældende praksis.
 Desuden har repræsentanten bemærket, at opstramningen af  

 reglerne vedrørende småanskaffelser efter repræsentantens opfattelse først og  

 fremmest skal ses i lyset af de stadig stigende investeringer og fradrag for  

 edb-udstyr.
Om gulvene har repræsentanten anført, at disse består af  

 elementer på 20  

 ´  

  

 15  

 centimeter, som kan samles i alle tænkelige størrelser, lige fra gulve på 1 m  

  

 2  

  

 til gulve, der dækker en hel fodboldbane.
Fortrinsvis anvendes gulvene i  

 forbindelse med udlejning af telte af forskellige størrelser.
I dagligdagen  

 er  

 gulvene samlet i store ruller, som tages med ud til den enkelte opgave,  

 hvilket  

 betyder, at man det ene øjeblik anvender elementerne til gulve med en samlet  

 anskaffelsessum, der er mindre end 9.500 kr., for senere at lade elementerne  

 indgå i gulve med en væsentlig højere anskaffelsespris.
 Landsskatteretten skal  

 udtale:
Ifølge afskrivningslovens § 6, stk. 1, nr. 2, kan  

 anskaffelsessummen på driftsmidler med en anskaffelsessum på et reguleret  

 grundbeløb på 6.700 kr. eller derunder straksafskrives.
For indkomståret 1999  

 udgør grundbeløbet 9.200 kr.
Aktiver i et samlesæt eller lignende samt  

 aktiver,  

 der er bestemt til at fungere samlet, anses for ét driftsmiddel.
Aktiver, der  

 er bestemt til at fungere sammen med allerede anskaffede aktiver, kan ikke  

 straksafskrives, såfremt den samlede anskaffelsessum overstiger grundbeløbet.
 Efter det for Landsskatteretten oplyste, må både de omhandlede  

 gulvelementer, dele til kørestilladser, murerbukke og teltdele anses for  

 bestemt til at fungere sammen med andre aktiver i afskrivningslovens  

 forstand,  

 jf. afskrivningslovens § 6, stk. 1, nr. 2. Der er herved henset til, at ingen  

 af de nævnte genstande kan anvendes efter deres respektive formål uden  

 sammenhæng med andre aktiver af samme type eller aktiver af anden karakter.  

 Den  

 påklagede skatteansættelse stadfæstes derfor.
