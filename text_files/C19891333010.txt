Cirkulæreskrivelse vedrørende certifikater (Kopi til Toldvæsenet) (Til samtlige til eksport af kød, slagteaffald og kødvarer autoriserede  

 virksomheder, til autoriserede fjerkræslagterier, -opskæringsvirksomheder og  

 de kontrollerende dyrlæger ved disse).
 I forbindelse med arbejdstilrettelæggelsen ved toldbehandling af bl.a. kød  

 og kødprodukter, som udføres her fra landet, har Tolddirektoratet ønsket en  

 angivelse af speditørens navn og adresse på den del af  

 veterinærattestationen, som vedrører passersedlen, altså »Kopi til  

 Toldvæsenet«, der udformes i forbindelse med de øvrige  

 veterinærattestationer.
 Med henvisning til § 9, stk. 5 i Landbrugsministeriets bekendtgørelse nr.  

 544 af 14. sptember 1988, har der været rejst tvivl om muligheden for en  

 sådan tilføjelse.
 Efter drøftelse med Direktoratet for Toldvæsenet er det bekræftet, at den  

 ønskede angivelse udelukkende har til formål at lette de arbejdsmæssige  

 procedurer ved udførslen.
 Det meddeles hermed, at eksportvirksomhederne på attestkopien mærket  

 »Kopi til Toldvæsenet« kan anføre navn og adresse på den speditør,  

 som er pålagt for den pågældende udførselsprocedure.
 Den nævnte angivelse må udelukkende anføres på duplikatet mærket  

 »Kopi til Toldvæsenet« og skal i givet fald anføres nedenunder  

 dyrlægens underskrift og embedsstempel.
P.
V.
V.
