(Til stiftøvrighederne samt  

 overtilsynene for kirkerne i København og på Frederiksberg) Ifølge § 1, stk. 1, punkt 1 i bekendtgørelse nr. 455 af 23. september 1947  

 af lov om vedligeholdelse af kirker og kirkegårde m.v. skal der i den i  

 bestemmelsen omhandlede autoriserede protokol, der skal forefindes ved enhver  

 kirke, bl.a. indføres en fortegnelse over kirkens løsøre og øvrige tilbehør.
 Under henvisning hertil skal man på dertil af nationalmuseet given  

 anledning anmode om, at det må blive pålagt kirkebestyrelserne at drage  

 omsorg for, at denne fortegnelse til enhver tid er ført ajour og indeholder  

 angivelse af alt løst udstyr i kirken, herunder også præste- og skriftestole  

 samt hvad der er opmagasineret på lofterne og andetssteds.
 Det bedes derhos pålagt kirkebestyrelserne at foranledige, at en afskrift  

 af en sådan fortegnelse tilstilles vedkommende provst til opbevaring i  

 provstearkivet samt til brug ved eftersynet af kirken med tilbehør ved det i  

 fornævnte lovs § 32 ommeldte syn, jfr. § 35 i anordning nr. 136 af 11. april  

 1953 om vedligeholdelse af og tilsyn med kirkebygninger m.v.
 Det fornødne antal eksemplarer af nærværende cirkulære vedlægges til  

 omdeling blandt provstiudvalgene og kirkebestyrelserne.
 Kirkeministeriet, den 16. april 1962.
 Bodil Koch.
