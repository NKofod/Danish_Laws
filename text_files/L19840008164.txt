Den 11. juli 1984 undertegnedes i København en aftale mellem Danmark og  

 Peru om konsolidering af Perus offentlige og offentligt garanterede gæld til  

 Danmark.
Aftalen er i overensstemmelse med de retningslinier for  

 restrukturering af Perus gæld (Agreed Minute on the Consolidation on the Debt  

 of Peru), hvorom der blev tilvejebragt enighed under multilaterale  

 forhandlinger, som fandt sted i Paris den 25. og 26. juli 1983.
 Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter skulle være betalt  

 mellem 1. maj 1983 og 30. april 1984. Endvidere omfatter aftalen to afdrag på  

 i alt 1,7 millioner kroner fra et dansk udviklingslån af 20. juni 1967 til  

 Peru. 90% af disse betalinger erlægges i ti på hinanden følgende, lige store  

 halvårlige rater, begyndende den 30. april 1987. De resterende 10% betales  

 med 5% den 31. oktober 1983 og 5% den 31. december 1984.
I den dansk-peruanske overenskomst udgjorde konsolideringen oprindeligt  

 godt 22,3 millioner kroner, der forrentes med procentsatser på 12,25 på såvel  

 kronebeløbet som dollarbeløbet.
De konsoliderede afdrag på lånet er  

 rentefrie.
