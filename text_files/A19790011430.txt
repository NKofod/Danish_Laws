 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
FORMÅL OG OMRÅDE § 1.  Med henblik på at hindre, kan de i § 3 nævnte epidemikommissioner iværksætte de i kapitel 3 og 4  

 nævnte foranstaltninger.
 § 2.  Loven omfatter de alment farlige sygdomme og de  

 øvrige smitsomme sygdomme, der er optaget på liste A og B som bilag til  

 loven.
 Stk. 2.  Indenrigsministeren kan efter indstilling fra  

 sundhedsstyrelsen foretage ændringer i de i stk. 1 nævnte lister samt  

 opstille nye lister.
 Stk. 3.  Kønssygdomme omfattes ikke af loven.
EPIDEMIKOMMISSIONERNE § 3.  For hver amtskommune nedsættes en  

 epidemikommission, der består af en politimester, udpeget af  

 justitsministeriet, en embedslæge, udpeget af embedslægeinstitutionen, en  

 dyrlæge, udpeget af veterinærdirektoratet, en distriktstoldchef, udpeget af  

 direktoratet for toldvæsenet, samt tre af amtsrådet valgte medlemmer.  

 Politimesteren er formand for kommissionen.
Stk. 2.  For Københavns kommune og Københavns lufthavn i  

 Kastrup nedsættes en epidemikommission, der består af politidirektøren,  

 stadslægen, en dyrlæge, udpeget af veterinærdirektoratet, en  

 distriktstoldchef, udpeget af direktoratet for toldvæsenet, samt tre af  

 kommunalbestyrelsen valgte medlemmer.
Politidirektøren er formand for  

 kommissionen.
Stk. 3.  For Frederiksberg kommune nedsættes en  

 epidemikommission, der består af politimesteren, en embedslæge, udpeget af  

 embedslægeinstitutionen, en dyrlæge, udpeget af veterinærdirektoratet, en  

 distriktstoldchef, udpeget af direktoratet for toldvæsenet, samt tre af  

 kommunalbestyrelsen valgte medlemmer.
Politimesteren er formand for  

 kommissionen.
 Stk. 4.  Valget af de kommunale medlemmer har virkning  

 for den kommunale valgperiode.
 § 4.  Toldvæsenet, politiet, havnevæsenet,  

 luftfartsvæsenet, lodser og stadsdyrlæger er forpligtet til at bistå  

 epidemikommissionen i udøvelsen af dennes pligter ifølge denne lov.
 Stk. 2.  Epidemikommissionerne kan bestemme, at visse af  

 de i kapitel 3 og 4 nævnte foranstaltninger under nærmere fastsatte  

 betingelser kan iværksættes af kommissionens enkelte medlemmer eller af de  

 til kommission knyttede læger.
 Stk. 3.  Indenrigsministeren kan fastsætte regler om  

 lægelig bistand til epidemikommissionen.
FORANSTALTNINGER MOD SMITSOMME SYGDOMMES  

 UDBREDELSE HER I LANDET § 5.  Epidemikommissionen kan påbyde, at enhver, der  

 lider af en alment farlig sygdom, eller som må antages at være smittet med en  

 sådan, skal lade sig undersøge af en læge, og at vedkommende om nødvendigt  

 skal lade sig indlægge til observation på et sygehus.
 Stk. 2.  Efterkommes påbudet ikke, kan den pågældende  

 ved politiets hjælp fremstilles for en læge til undersøgelse, ligesom den  

 pågældende om nødvendigt ved politiets hjælp kan tvangsindlægges til  

 observation på et sygehus.
 § 6.  Epidemikommissionen kan påbyde, at enhver, der  

 lider af en alment farlig sygdom, eller som må antages at være smittet med en  

 sådan, skal lade sig isolere og om nødvendigt indlægge på sygehus.
 Stk. 2.  Efterkommes påbudet ikke, kan isolation af den  

 pågældende ske ved tvangsindlæggelse på sygehus ved politiets hjælp.
 Stk. 3.  Såfremt udbredelse af en alment farlig sygdom  

 ikke kan hindres ved isolation i henhold til stk. 1, kan indenrigsministeren  

 efter indstilling fra sundhedsstyrelsen påbyde, at der skal iværksættes  

 tvangsmæssig behandling.
§ 7.  Epidemikommissionen kan påbyde, at et område,  

 hvor en alment farlig sygdom optræder, afspærres, således at samkvem med  

 omgivelserne i fornødent omfang forhindres, ligesom kommissionen kan forbyde,  

 at der afholdes offentlige møder i området.
Sådanne foranstaltninger skal dog  

 snarest muligt på ny ophæves.
 § 8.  For at hindre udbredelse af en alment farlig  

 sygdom kan indenrigsministeren efter indstilling fra sundhedsstyrelsen  

 påbyde, at der skal iværksættes tvangsmæssig vaccination inden for et nærmere  

 afgrænset område eller af en nærmere afgrænset personkreds.
 § 9.  Når det formodes, at et dødsfald skyldes en  

 alment farlig sygdom, kan epidemikommissionen efter forhandling med  

 sundhedsstyrelsen påbyde, at obduktion skal ske.
 § 10.  Indenrigsministeren kan efter indstilling fra  

 sundhedsstyrelsen bestemme, at de foranstaltninger, der alene kan iværksættes  

 mod alment farlige sygdomme, jfr. §§ 5-9, også kan iværksættes over for  

 øvrige smitsomme sygdomme, når disse optræder på en ondartet måde eller med  

 stor udbredelse, eller når eksisterende hygiejniske forhold indebærer en  

 særlig stor risiko for smittespredning.
 § 11.  Epidemikommissionen kan iværksætte de  

 undersøgelser af bakteriologisk eller lignende art, som er nødvendige for med  

 sikkerhed at fastslå en smittes art, oprindelse og udbredelse.
 Stk. 2.  Når der er fare for, at smitte kan spredes ved  

 virksomheders fremstilling og distribution af levnedsmidler, kan kommissionen  

 træffe foranstaltninger med henblik på at bringe smittefaren til ophør, om  

 fornødent ved at påbyde hel eller delvis lukning af den pågældende virksomhed  

 eller ved at forbyde en smittebærende person adgang til virksomheden.
 Stk. 3.  Kommissionen kan forbyde, at personer, der  

 lider af en af denne lov omfattet sygdom, anvender offentlige  

 transportmidler.
§ 12.  Epidemikommissionen kan påbyde, at der efter  

 regler fastsat af sundhedsstyrelsen skal iværksættes desinfektion af smittede  

 eller smittebærende personer samt af personer, der har været i forbindelse  

 med disse.
Kommissionen kan også påbyde desinfektion af løsøre, fast ejendom  

 og befordringsmidler m.v.
 Stk. 2.  Kommissionen kan efter forhandling med  

 sundhedssstyrelsen endvidere iværksætte andre foranstaltninger af begrænset  

 art og omfang for at hindre, at smitte udbredes.
FORANSTALTNINGER MOD SMITSOMME SYGDOMMES  

 INDFØRELSE I LANDET § 13.  Ved et skibs ankomst skal føreren og en  

 eventuel skibslæge meddele epidemikommissionen eller den, som optræder på  

 kommissionens vegne, oplysninger om sundhedstilstanden om bord såvel under  

 rejsen som på ankomsttidspunktet.
Ved et luftfartøjs ankomst påhviler  

 oplysningspligten luftfartøjets fører eller dennes befuldmægtigede.
 Stk. 2.  Indenrigsministeren fastsætter nærmere regler  

 om, hvilke oplysninger der skal meddeles i medfør af stk. 1, samt om  

 meddelelsens form.
§ 14.  Fra et skib eller luftfartøj må der ikke ske  

 samkvem med personer i land, før epidemikommissionen eller den, kommissionen  

 har bemyndiget hertil, har meddelt tilladelse til frit samkvem.
Når det er  

 muligt, skal en sådan tilladelse meddeles over radio.
Stk. 2.  Toldvæsenet påser, at tilladelse til frit  

 samkvem er meddelt.
Indenrigsministeren kan dog bestemme, at kontrollen skal  

 udøves af en anden myndighed.
 § 15.  Indenrigsministeren kan bestemme, at reglerne i  

 §§ 13 og 14 kan fraviges for skibe og luftfartøjer, der går i regelmæssig  

 rutefart, samt for lodsbåde, fiskerbåde og andre mindre fartøjer.
 Stk. 2.  Indenrigsministeren bestemmer, hvilke lempelser  

 der skal gælde for orlogsfartøjer og militære luftfartøjer.
 Stk. 3.  Indenrigsministeren kan med henblik på  

 opfyldelse af traktater fravige bestemmelserne i §§ 13-19.
 § 16.  Epidemikommisionen kan påbyde, at enhver, der  

 ankommer her til landet, skal lade sig undersøge af en læge, og at  

 vedkommende om nødvendigt skal lade sig indlægge til observation på et  

 sygehus.
 Stk. 2.  Efterkommes påbudet ikke, kan den pågældende  

 ved politiets hjælp fremstilles for en læge til undersøgelse, ligesom den  

 pågældende om nødvendigt ved politiets hjælp kan tvangsindlægges til  

 observation på et sygehus.
 § 17.  Enhver, der ankommer her til landet, er i  

 øvrigt underkastet reglerne i §§ 6-12.
 § 18.  Indenrigsministeren fastsætter regler om,  

 hvilke foranstaltninger der kan iværksættes over for gods, bagage og post for  

 at hindre indførelse og udbredelse af en sygdom, der er omfattet af denne  

 lov.
 Stk. 2.  Indenrigsministeren fastsætter regler om,  

 hvilke foranstaltninger der skal iværksættes for at hindre, at rotter eller  

 andre gnavere fører smitte fra en sygdom, der er omfattet af denne lov, ind  

 eller ud af landet.
 § 19.  Efter begæring udsteder epidemikommissionen til  

 fragtføreren vederlagsfrit attest (karantænebevis) om:
 Stk. 2.  For luftfartøjer skal attesten efter begæring  

 påføres den for luftfartøjet udfærdigede almindelige deklaration  

 (»General Declaration«).
 Stk. 3.  Efter begæring udsteder epidemikommissionen  

 vederlagsfrit attest til:
FORSKELLIGE BESTEMMELSER § 20.  Ved pålæg i medfør af §§ 5, 6, 7 og 16, som har  

 karakter af frihedsberøvelse, og ved afslag på anmodning om ophævelse af  

 sådanne pålæg giver epidemikommissionen den pågældende vejledning om adgang  

 til domstolsprøvelse efter reglerne i retsplejelovens kapitel 43 a.
§ 21.  Enhver, der har kendskab til, at en person i  

 hans omgangskreds eller varetægt lider af en alment farlig sygdom, skal  

 snarest muligt rette henvendelse herom til en læge eller politi, såfremt  

 anmeldelse af sygdomstilfældet ikke allerede er sket.
Anmeldelsen skal uden  

 unødigt ophold videregives til den stedlige epidemikommission.
§ 22.  Indenrigsministeren kan fastsætte regler om  

 skolers og institutioners forhold i tilfælde af smitsomme sygdomme.
Sådanne  

 regler kan udstrækkes til også at omfatte andre end de i § 2 nævnte smitsomme  

 sygdomme, der kan indebære en særlig risiko ved udbredelse på skoler og  

 institutioner.
 § 23.  Indenrigsministeren kan efter indstilling fra  

 sundhedsstyrelsen fastsætte regler om indførsel, forhandling, udlevering,  

 bearbejdning, opbevaring og udførsel af smitstof, der stammer fra en smitsom  

 sygdom, som er omfattet af denne lov.
 § 24.  Indenrigsministeren kan til varetagelse af det  

 i § 1 nævnte formål fastsætte nærmere regler om ind- og udførsel af lig samt  

 om disses behandling og transport her i landet.
 § 25.  Sundhedsstyrelsen kan fastsætte regler om,  

 hvilke personer eller grupper af personer der skal tuberkuloseundersøges.
 § 26.  Sundhedsstyrelsen kan fastsætte regler om  

 lægernes og embedslægernes medvirken i bekæmpelse af smitsomme sygdomme.
 § 27.  Hvis der i forbindelse med de forebyggende  

 foranstaltninger, der iværksættes i medfør af denne lovs kapitel 3 for at  

 hindre udbredelse af smitsomme sygdomme, påføres nogen tab, har vedkommende  

 krav på erstatning herfor fra det offentlige.
Stk. 2.  Størrelsen af en erstatning i medfør af stk. 1  

 fastsættes af epidemikommissionen efter forhandling med skadelidte.
Såfremt  

 der ikke kan opnås enighed om erstatningspligten eller erstatningens  

 størrelse, påhviler det kommissionen at indbringe erstatningsspørgsmålet for  

 domstolene.
§ 28.  Amtskommunerne samt Københavns og Frederiksberg  

 kommuner afholder alle udgifter efter loven, herunder de i § 27 nævnte  

 erstatninger, bortset fra følgende: 1) Ejeren af et skib eller luftfartøj  

 afholder efter regler fastsat af indenrigsministeren udgifterne til  

 undersøgelse for udryddelse af rotter.
Udgifter til aflønning af de personer,  

 der foretager rotteudryddelse m.v. i medfør af § 18, stk. 2, afholdes dog af  

 staten. 2) Ejeren af et skib eller luftfartøj, der efter epidemikommissionens  

 skøn kun anløber havn eller foretager landing for at landsætte syge eller  

 lig, afholder udgifterne til eventuelle foranstaltninger iværksat i medfør af  

 loven, bortset fra udgifter til lægeundersøgelse og til andre supplerende  

 undersøgelser, der er nødvendige for at konstatere en undersøgt persons  

 helbredstilstand. 3) I de tilfælde, der er nævnt i nr. 2), afholder ejeren af  

 skibet eller luftfartøjet udgifterne til de syges behandling og pleje samt  

 til de dødes begravelse eller ligbrænding. 4) Udgifter til foranstaltninger,  

 der i strandingstilfælde iværksættes i henhold til loven, dækkes så vidt  

 muligt af værdien af det strandede gods. 5) Personer, der uberettiget går om  

 bord i et skib eller luftfartøj, før tilladelse til frit samkvem er meddelt,  

 afholder udgifter, som opstår herved.
 Stk. 2.  Udgifter, som en myndighed har afholdt i de  

 tilfælde, der er nævnt i stk. 1, nr. 1), 1. pkt., og nr. 2) - 5), er tillagt  

 udpantningsret.
 STRAFFEBESTEMMELSER M.V.
 § 29.  Medmindre højere straf er forskyldt efter anden  

 lovgivning, straffes med bøde, hæfte eller fængsel indtil 6 måneder den, der  

 1) overtræder § 21, 2) overtræder forbud eller undlader at efterkomme påbud  

 meddelt efter § 5, stk. 1, § 6, stk. 1 og 3, § 7, § 11, stk. 2 og 3, § 12,  

 stk. 1, og § 16, stk. 1.
 Stk. 2.  I forskrifter, der udfærdiges i henhold til  

 loven, kan der fastsættes straf af bøde, hæfte eller fængsel indtil 6 måneder  

 for overtrædelse af bestemmelserne i forskrifterne.
§ 30.  Sagerne behandles som politisager.
Retsmidlerne  

 i retsplejelovens kapitler 72 og 73 kan anvendes i samme omfang som i  

 statsadvokatsager.
 IKRAFTTRÆDELSESBESTEMMELSER M.V.
 § 31.  Loven træder i kraft den 1. januar 1980.
 Stk. 2.  Følgende lovbestemmelser ophæves:
 § 32.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med de afvigelser, som  

 de særlige færøske forhold tilsiger.
 GIVET PÅ CHRISTIANSBORG SLOT, DEN 21.  

 MARTS 1979.
 Under Vor Kongelige Hånd og Segl.
MARGRETHE R /Knud Enggaard.
Bilag Liste A. (* 1) Til alment farlige sygdomme henregnes følgende sygdomme:
