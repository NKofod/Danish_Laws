 Ved kgl. resolution af 20. marts 1975 har Danmark den 2. april samme år  

 tiltrådt den i Bruxelles den 29. november 1969 udfærdigede internationale  

 konvention om det privatretlige ansvar for skader ved olieforurening.
 Konventionen har følgende ordlyd:
INTERNATIONAL KONVENTION om det privatretlige ansvar for skader ved olieforurening De stater, som er deltagere i denne konvention, er i erkendelse af de farer for forurening, som den  

 verdensomspændende transport til søs af olie i bulk medfører, i forvisning om nødvendigheden af at sikre, at passende erstatning  

 kan ydes til personer, der lider skade forårsaget af forurening hidrørende  

 fra olie, der udflyder eller udtømmes fra skibe, i ønsket om at tilvejebringe ensartede internationale regler og  

 fremgangsmåder til afgørelse af spørgsmål om erstatningsansvar og for at  

 sikre passende erstatning i sådanne tilfælde, blevet enige om følgende:
Artikel I I denne konvention betyder:
 1. Skib' ethvert søgående fartøj eller anden flydende  

 indretning af en hvilken som helst type, der i det givne tilfælde  

 transporterer olie i bulk som last.
 2. Person' enhver fysisk person eller sammenslutning  

 af personer eller enhver juridisk person på det offentligretlige eller  

 privatretlige område, herunder medregnet en stat og dens politiske  

 underafdelinger.
3. Ejer' den eller de personer, der er registreret som  

 ejer af skibet eller, i mangel af registrering, den eller de personer, der  

 ejer skibet.
I tilfælde af, at et skib, der ejes af en stat, bruges af et  

 selskab, som i den pågældende stat er registreret som skibets bruger, skal  

 dog med »ejer« forstås dette selskab.
 4. Skibets registreringsstat' for registrerede skibe  

 den stat, hvori skibet er registreret, og for uregistrerede skibe den stat,  

 hvis flag skibet fører.
 5. Olie' enhver bestandig olie, såsom råolie,  

 brændselsolie, tung dieselolie, smøreolie og hvalolie, hvad enten den  

 modtages om bord i skibet som last eller i skibets brændselstank.
 6. Forureningsskade' tab eller skade forårsaget uden  

 for det skib, som transporterer olie, ved forurening hidrørende fra  

 udflydning eller udtømning af olie fra skibet, uanset hvor sådan udflydning  

 eller udtømning måtte ske, og indbefatter udgifterne ved forebyggende  

 forholdsregler samt yderligere tab eller skade forårsaget af forebyggende  

 forholdsregler.
 7. Forebyggende forholdsregler' alle rimelige  

 forholdsregler taget af nogen person, efter at en hændelse er indtruffet, med  

 det formål at forhindre eller formindske forureningsskade.
 8. Hændelse' enhver begivenhed eller række af  

 begivenheder, som har samme oprindelse, og som forårsager forureningsskade.
 9. Organisationen' Den mellemstatlige rådgivende  

 Søfartsorganisation.
Artikel II Denne konvention finder udelukkende anvendelse på forureningsskade  

 indtruffet på en kontraherende stats territorium, herunder dens  

 søterritorium, samt på forebyggende forholdsregler, der er taget for at  

 forhindre eller formindske sådan skade.
Artikel III 1. Med de i denne artikels stk. 2 og 3 gjorte  

 undtagelser er den, som på tidspunktet for hændelsen, eller, hvor hændelsen  

 består af en række begivenheder, på tidspunktet for den første af disse  

 begivenheder var ejer af skibet, ansvarlig for enhver forureningsskade  

 fremkaldt af olie, som er udflydt eller udtømt fra skibet som følge af  

 hændelsen.
2. Ejeren er fritaget for ansvar, såfremt han beviser,  

 at forureningsskaden 3 .Såfremt ejeren beviser, at forureningsskaden helt eller delvis hidrører  

 enten fra en handling eller undladelse, hvorved skade har været tilsigtet, og  

 som kan henføres til den person, som har lidt skaden, eller fra en af denne  

 person udvist uagtsomhed, kan ejeren fritages helt eller delvis for sit  

 ansvar over for denne person.
4. Krav om erstatning for forureningsskade kan ikke  

 rejses mod ejeren på anden måde end efter denne konvention.
Krav om  

 erstatning for forureningsskade kan ikke rejses mod personer, som er ansat i  

 ejerens tjeneste, eller ejerens agenter, hverken i henhold til denne  

 konvention eller på andet grundlag.
 5. Bestemmelserne i denne konvention skal ikke afskære  

 ejerens ret til regres mod tredjemand.
Artikel IV I tilfælde, hvor olie er udflydt eller udtømt fra to eller flere skibe med  

 forureningsskade til følge, er ejerne af de pågældende skibe, medmindre de er  

 fritaget for ansvar ifølge bestemmelserne i artikel III, solidarisk  

 ansvarlige for al sådan skade, som ikke med rimelighed kan henføres til et  

 bestemt skib.
Artikel V 1. Ejeren af et skib har ret til at begrænse sit  

 ansvar i henhold til denne konvention for hver enkelt hændelse til et samlet  

 beløb af 2.000 francs pr. ton af skibets drægtighed.
Dette samlede beløb kan  

 dog ikke i noget tilfælde overstige 210 mill. francs.
 2. Såfremt hændelsen er indtruffet som følge af  

 ejerens egen fejl eller forsømmelse, er han ikke berettiget til at begrænse  

 sit ansvar i henhold til bestemmelserne i denne artikels stk. 1.
3. For at kunne benytte sig af den ret til  

 begrænsning, som er givet i denne artikels stk. 1, skal ejeren oprette en  

 fond på et beløb svarende til det fulde begrænsningsbeløb ved en domstol  

 eller anden kompetent myndighed i hvilken som helst af de kontraherende  

 stater, i hvilken sag er rejst i medfør af artikel IX.
Fonden kan oprettes  

 enten ved deponering af beløbet eller ved, at der stilles en bankgaranti  

 eller anden garanti, som kan anerkendes efter lovgivningen i den  

 kontraherende stat, hvor fonden er oprettet, og som af domstolen eller anden  

 kompetent myndighed betragtes som tilfredsstillende.
 4. Fonden fordeles mellem fordringshaverne i forhold  

 til størrelsen af deres anerkendte krav.
 5. Såfremt ejeren eller nogen, som er ansat i hans  

 tjeneste eller hans agent eller nogen, som har ydet ham forsikring eller  

 anden økonomisk sikkerhed som følge af den pågældende hændelse, før fondens  

 fordeling har udbetalt erstatning for forureningsskade, indtræder den  

 pågældende for det beløb, han har betalt, i de rettigheder, som i henhold til  

 denne konvention tilkom den person, som har modtaget beløbet.
 6. Den i denne artikels stk. 5 omhandlede ret til  

 indtrædelse i skadelidtes ret tilkommer også andre personer end de nævnte med  

 hensyn til ethvert erstatningsbeløb for forureningsskade, som sådanne  

 personer måtte have udbetalt, men kun i det omfang indtrædelsen er hjemlet i  

 vedkommende nationale lovgivning.
 7. Såfremt ejeren eller nogen anden person godtgør, at  

 han på et senere tidspunkt kan blive forpligtet til at betale helt eller  

 delvis et erstatningsbeløb, med hensyn til hvilket han ville have haft ret  

 til indtrædelse i skadelidtes rettigheder i henhold til denne artikels stk. 5  

 eller 6, såfremt erstatningen var blevet betalt før fondens fordeling, kan  

 domstolen eller anden kompetent myndighed i den stat, hvor fonden er  

 oprettet, bestemme, at der midlertidigt tilbageholdes et beløb, som er  

 tilstrækkeligt til, at den pågældende person på det senere tidspunkt kan  

 gennemføre sit krav mod fonden.
 8. Krav, som støttes på rimelige udgifter eller  

 opofrelser, som ejeren frivilligt har påtaget sig for at forhindre eller  

 formindske forureningsskade, er sidestillet med andre krav imod fonden.
9. Ved den i denne artikel omhandlede franc forstås en  

 møntenhed, som består af 65 1/2 milligram guld af ni hundrede tusindedels  

 finhed.
Det i denne artikels stk. 1 nævnte beløb skal omregnes til den  

 nationale valuta i den stat, hvori fonden oprettes, på grundlag af denne  

 valutas officielle værdi i forhold til den ovenfor definerede møntenhed på  

 den dag, ejeren har oprettet begrænsningsfonden.
10. Ved anvendelsen af denne artikel skal skibets  

 drægtighed forstås som skibets nettotonnage med tillæg af det rum for  

 maskineriet, der ved beregningen af nettotonnagen er trukket fra  

 bruttotonnagen.
Kan et skib ikke måles ved anvendelse af de normale regler om  

 måling af skibe, skal skibets drægtighed anses at være 40 pct. af vægten i  

 tons (a 2240 lbs) af den olie, som skibet kan laste.
11. Assurandøren eller anden person, som har stillet  

 økonomisk sikkerhed, er berettiget til at oprette en fond i overensstemmelse  

 med denne artikel på samme betingelser og med samme virkning, som om fonden  

 var oprettet af ejeren.
En sådan fond kan oprettes også i tilfælde af, at der  

 er udvist fejl eller forsømmelse af ejeren, men i så fald skal dens  

 oprettelse være uden virkning for de rettigheder, som nogen fordringshaver  

 har over for ejeren.
Artikel VI 1. Har ejeren efter en hændelse oprettet en fond i  

 overensstemmelse med artikel V, og har han ret til at begrænse sit ansvar, 2. Foranstående bestemmelser finder dog kun  

 anvendelse, såfremt fordringshaveren har adgang til den domstol, der  

 administrerer fonden, og fonden faktisk er tilgængelig for hans krav.
Artikel VII 1. Til dækning af sit ansvar for forureningsskade i  

 henhold til denne konvention er ejeren af et skib, der er registreret i en  

 kontraherende stat, og som befordrer mere end 2.000 tons olie i bulk som  

 last, forpligtet til at have en forsikring eller anden økonomisk sikkerhed,  

 såsom en bankgaranti eller et certifikat udstedt af en international  

 erstatningsfond, på et beløb svarende til de i artikel V, stk. 1 fastsatte  

 ansvarsgrænser.
2. Til hvert skib udstedes et certifikat til  

 bekræftelse af, at forsikring eller anden økonomisk sikkerhed er i kraft i  

 overensstemmelse med bestemmelserne i denne konvention.
Certifikatet udstedes  

 eller bekræftes af den kompetente myndighed i skibets registreringsstat, når  

 denne har forvisset sig om, at kravene i denne artikels stk. 1 er opfyldt.  

 Certifikatet skal være affattet i overensstemmelse med den i tillægget viste  

 model og skal indeholde følgende oplysninger:
3. Certifikatet udfærdiges på det eller de officielle  

 sprog i den udstedende stat.
Såfremt det anvendte sprog hverken er engelsk  

 eller fransk, skal teksten indeholde en oversættelse til et af disse sprog.
4. Certifikatet skal medføres om bord i skibet, og en  

 kopi skal deponeres hos skibets registreringsmyndighed 5. En forsikring eller anden økonomisk sikkerhed  

 opfylder ikke bestemmelserne i denne artikel, såfremt den af anden grund end  

 udløbet af den i denne artikels stk. 2 omhandlede gyldighedstid kan ophøre at  

 have gyldighed før udløbet af tre måneder fra den dato, på hvilken meddelelse  

 om dens ophør er givet til den i denne artikels stk. 4 nævnte myndighed,  

 medmindre certifikatet er tilbagegivet til denne myndighed eller et nyt  

 certifikat er blevet udstedt inden udløbet af den nævnte tidsfrist.
De  

 foranstående bestemmelser finder tilsvarende anvendelse på enhver ændring,  

 som medfører, at forsikringen eller sikkerheden ikke længere opfylder de i  

 denne artikel indeholdte krav.
 6. Registreringsstaten bestemmer under iagttagelse af  

 bestemmelserne i denne artikel betingelserne for certifikatets udstedelse og  

 gyldighed.
 7. Certifikater, der er udstedt eller bekræftet af  

 myndigheden i en kontraherende stat, skal anerkendes af de andre  

 kontraherende stater for så vidt angår anvendelsen af denne konvention og  

 skal af de andre kontraherende stater anerkendes som havende samme gyldighed  

 som de af dem udstedte eller bekræftede certifikater.En kontraherende stat  

 kan når som helst udbede sig forhandling med et skibs registreringsstat,  

 såfremt den har formodning om, at den i certifikatet nævnte assurandør eller  

 garant ikke er i stand til at opfylde sine økonomiske forpligtelser i henhold  

 til denne konvention.
8. Krav om erstatning for forureningsskade kan rejses  

 direkte over for assurandøren eller anden person, der har ydet økonomisk  

 sikkerhed for ejerens ansvar for forureningsskade.
I et sådant tilfælde kan  

 den sagsøgte, uanset om ejeren har gjort sig skyldig i fejl eller  

 forsømmelse, påberåbe sig de i artikel V, stk. 1 foreskrevne ansvarsgrænser.  

 Han kan yderligere gøre sådanne indsigelser gældende, som ejeren selv ville  

 have kunnet fremføre, bortset fra sådanne, som grundes på ejerens konkurs  

 eller likvidation.
Sagsøgte kan endvidere som fritagelsesgrund anføre, at  

 forureningsskaden skyldes ejerens forsætlige fejl, men han kan ikke benytte  

 andre indsigelser, som han ville have været berettiget til at fremføre i en  

 mod ham af ejeren anlagt sag.
Sagsøgte har i alle tilfælde ret til at kræve,  

 at ejeren indtræder i retssagen.
 9. Beløb, der hidrører fra forsikring eller anden  

 økonomisk sikkerhed tilvejebragt i overensstemmelse med denne artikels stk.  

 1, kan udelukkende anvendes til opfyldelse af krav i henhold til denne  

 konvention.
 10. En kontraherende stat må ikke tillade, at et skib.  

 der fører dens flag, og på hvilket denne artikel finder anvendelse, bruges  

 til transport, medmindre et certifikat er blevet udstedt i henhold til denne  

 artikels stk. 2 eller 12.
 11. Enhver kontraherende stat skal i sin nationale  

 lovgivning, medmindre andet følger af bestemmelserne i denne artikel, drage  

 omsorg for, at gyldig forsikring eller anden sikkerhed i det i denne artikels  

 stk. 1 foreskrevne omfang foreligger for ethvert skib, uanset hvor dette er  

 registreret, som indkommer til eller forlader en havn på dens territorium  

 eller indkommer til eller forlader en ikke-landbaseret anløbsplads på dens  

 søterritorium, såfremt skibet i det pågældende tilfælde medfører mere end  

 2.000 tons olie i bulk som last.
12. Såfremt et skib, der ejes af en kontraherende  

 stat, ikke er dækket af en forsikring eller anden økonomisk sikkerhed, finder  

 bestemmelserne herom i denne artikel ikke anvendelse på et sådant skib.
Dog  

 skal skibet være forsynet med et af den kompetente myndighed i skibets  

 registreringsstat udstedt certifikat til bekræftelse af, at skibet ejes af  

 den pågældende stat, og at dets ansvar er dækket inden for de i artikel V,  

 stk. 1 foreskrevne grænser.
Et sådant certifikat skal i det omfang, det er  

 praktisk muligt, være i overensstemmelse med den i denne artikels stk 2  

 foreskrevne model.
Artikel VIII Ret til erstatning i henhold til denne konvention bortfalder, medmindre en  

 sag i henhold til konventionens bestemmelser er anlagt inden tre år efter  

 dagen for skadens indtræden.
Dog kan en sag i intet tilfælde anlægges, når  

 der er forløbet seks år efter den dag, på hvilken den hændelse indtraf, som  

 har forårsaget skaden.
Når hændelsen udgøres af en række af begivenheder,  

 regnes seksårsfristen fra dagen for den første af disse begivenheder.
Artikel IX 1. Har en hændelse medført forureningsskade på en  

 eller flere kontraherende staters territorium, herunder søterritoriet, eller  

 er forebyggende foranstaltninger truffet for at forhindre eller formindske  

 forureningsskade på et sådant territorium, herunder søterritoriet, kan krav  

 om erstatning kun rejses ved domstolene i en sådan kontraherende stat eller  

 stater.
Der skal i rimelig tid gives sagsøgte underretning om kravets  

 fremsættelse.
 2. Enhver kontraherende stat skal sørge for, at dens  

 domstole har den fornødne kompetence til at behandle sådanne erstatningskrav.
 3. Efter oprettelsen af fonden i henhold til artikel V  

 er alene domstolene i den stat, hvori fonden er oprettet, kompetente til at  

 afgøre ethvert spørgsmål om fordeling af og udbetaling fra fonden.
Artikel X 1. Enhver afgørelse truffet af en domstol med  

 kompetence i henhold til artikel IX, som er eksigibel i oprindelseslandet, og  

 der ikke længere med sædvanlige retsmidler kan indbringes for en højere  

 instans, skal anerkendes i enhver anden kontraherende stat undtagen:
2. En afgørelse, som anerkendes ifølge denne artikels  

 stk. 1, kan eksekveres i hver af de kontraherende stater, så snart de i  

 staten krævede formaliteter er iagttaget.
Den formelle behandling må ikke  

 medføre en genoptagelse af sagens realitet.
Artikel XI 1. Bestemmelserne i denne konvention finder ikke  

 anvendelse på krigsskibe eller andre skibe, der ejes eller drives af en stat,  

 og som på det pågældende tidspunkt udelukkende anvendes i statsligt, ikke  

 kommercielt øjemed.
 2. Med hensyn til skibe, der ejes af en kontraherende  

 stat og anvendes i kommercielt øjemed, skal hver stat kunne undergives  

 retsforfølgning ved de domstole, som er kompetente efter artikel IX, og  

 staten skal afstå fra enhver indsigelse, der bygger på dens stilling som  

 suveræn stat.
Artikel XII Denne konvention træder i stedet for enhver international konvention, som  

 er i kraft eller åben for undertegnelse, ratifikation eller tiltrædelse den  

 dag, på hvilken konventionen åbnes for undertegnelse, men kun i det omfang  

 sådanne konventioner måtte være i modstrid med den.
Intet i denne artikel  

 skal dog ændre kontraherende staters forpligtelser over for ikkekontraherende  

 stater i henhold til sådanne internationale konventioner.
Artikel XIII 1. Denne konvention er åben for undertegnelse indtil  

 den 31. december 1970 og er derefter åben for tiltrædelse.
 2. Stater, som er medlemmer af De forenede Nationer  

 eller af nogen af særorganisationerne eller af Den internationale  

 Atomenergiorganisation, eller som har tiltrådt statutterne for Den  

 internationale Domstol, kan blive deltagere i denne konvention ved:
Artikel XIV 1. Ratifikation, accept, godkendelse eller tiltrædelse  

 sker ved deponering hos organisationens generalsekretær af et formelt  

 instrument herom.
 2. Ethvert ratifikations-, accept-, godkendelses-  

 eller tiltrædelsesinstrument, som deponeres efter, at en ændring af denne  

 konvention er trådt i kraft i forhold til samtlige kontraherende stater eller  

 efter, at samtlige af ændringen nødvendiggjorte forholdsregler for de berørte  

 medlemsstater er afsluttet vil blive anset for at gælde den således ændrede  

 konvention.
Artikel XV 1. Denne konvention træder i kraft på den 90. dag  

 efter den dato, på hvilken regeringer for otte lande, herunder fem lande hver  

 med en tankskibstonnage på ikke under 1.000.000 tons brutto, enten har  

 undertegnet den uden forbehold af ratifikation, accept eller godkendelse  

 eller har deponeret ratifikations-, accept-, godkendelses eller  

 tiltrædelsesinstrument hos organisationens generalsekretær.
 2. For hver stat, som senere ratificerer, accepterer,  

 godkender eller tiltræder konventionen, træder den i kraft på den 90. dag  

 efter denne stats deponering af det pågældende instrument.
Artikel XVI 1. Denne konvention kan opsiges af enhver af de  

 deltagende stater på et hvilket som helst tidspunkt efter den dato, på  

 hvilken konventionen træder i kraft for denne stat.
 2. Opsigelse sker ved deponering af et  

 opsigelsesinstrument hos organisationens generalsekretær.
 3. En opsigelse træder i kraft et år - eller et sådant  

 længere tidsrum, som måtte være angivet i opsigelsesinstrumentet - efter, at  

 den er deponeret hos organisationens generalsekretær.
Artikel XVII 1. I tilfælde, hvor De forenede Nationer er den  

 administrerende myndighed for et område, eller hvor en kontraherende stat er  

 ansvarlig for et områdes internationale forbindelser, skal De forenede  

 Nationer eller vedkommende stat snarest muligt rådføre sig med områdets  

 myndigheder eller træffe sådanne andre foranstaltninger, som måtte være  

 passende for at udstrække denne konventions bestemmelser til dette  

 territorium og kan når som helst ved skriftlig meddelelse til organisationens  

 generalsekretær erklære, at denne konvention skal gælde for et sådant område.
 2. Denne konvention gælder fra datoen for meddelelsens  

 modtagelse eller fra en sådan anden dato, som måtte være angivet heri, for  

 det område, som meddelelsen vedrører.
 3. De forenede Nationer eller en kontraherende stat,  

 der har afgivet en erklæring i henhold til denne artikels stk. 1, kan når som  

 helst fra den dato, på hvilken konventionen er blevet udstrakt til at gælde  

 for et område, ved skriftlig meddelelse til organisationens generalsekretær  

 erklære, at konventionen ikke længere skal gælde for det område, som nævnes i  

 meddelelsen.
 4. Konventionen ophører med at gælde for det i en  

 sådan meddelelse omhandlede territorium et år efter den dato, på hvilken  

 organisationens generalsekretær modtager meddelelsen eller efter en sådan  

 længere periode som måtte være fastsat i meddelelsen.
Artikel XVIII 1. Organisationen kan indkalde til en konference med  

 det formål at revidere eller ændre denne konvention.
 2. Organisationen skal indkalde til en konference  

 mellem de i denne konvention deltagende stater om revision eller ændring af  

 denne konvention, når begæring herom fremkommer fra mindst en tredjedel af de  

 kontraherende stater.
Artikel XIX 1. Denne konvention skal deponeres hos organisationens  

 generalsekretær.
2. Organisationens generalsekretær skal artikel XVII, stk. 1, og om ophør i henhold til bestemmelserne i nævnte artikels stk. 4 af enhver sådan udstrækning med angivelse af datoen, på hvilken konventionens gyldighed er udstrakt eller vil ophøre at være udstrakt således; stater, som har underskrevet, og til alle stater, som tiltræder konventionen.
Artikel XX Så snart denne konvention træder i kraft, skal teksten af organisationens generalsekretær overgives til De forenede Nationers sekretariat til registrering og offentliggørelse i overensstemmelse med artikel 102 i De forenede Nationers pagt.
Artikel XXI Denne konvention er udfærdiget i et enkelt eksemplar på engelsk og fransk, hvilke to tekster er lige autentiske.
Der udarbejdes officielle oversættelser til russisk og spansk, og disse deponeres sammen med det underskrevne originaleksemplar.
TIL BEKRÆFTELSE HERAF har undertegnede, behørigt befuldmægtigede hertil af sine respektive regeringer, underskrevet denne konvention.
 UDFÆRDIGET i Bruxelles den 29. november 1969.
BILAG CERTIFIKAT OM FORSIKRING ELLER ANDEN ØKONOMISK SIKKERHED FOR DET  

 PRIVATRETLIGE ANSVAR FOR SKADER VED OLIEFORURENING Udfærdiget i medfør af bestemmelserne i artikel VII i den internationale  

 konvention om det privatretlige ansvar for skader ved olieforurening.
 Forklarende bemærkninger:
 1. Om det findes ønskeligt, kan på det sted, hvor  

 statens navn angives, også medtages oplysning om den kompetente myndighed i  

 den stat, hvor certifikatet er udfærdiget.
 2. Er den samlede sikkerhed stillet af mere end een  

 person, skal det beløb, som er stillet af hver af dem, angives.
 3. Er der stillet flere slags sikkerhed, skal disse  

 nærmere angives.
 4. Under rubrikken »Sikkerhedens  

 gyldighedsperiode« skal angives den dato, fra hvilken sikkerheden  

 gælder.
 Konventionen trådte i medfør af artikel XV i kraft den 19. juni 1975  

 mellem følgende lande:
 Algeriet, Danmark, Den dominikanske Republik, Elfenbenskysten, Fiji,  

 Frankrig, Libanon, Liberia, Marokko, Norge, Senegal, Storbritannien, Sverige  

 og Syrien.
 Udenrigsministeriet, den 9. september  

 1975.
K.
B.
Andersen.
