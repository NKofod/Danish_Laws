Betænkning afgivet af Erhvervsudvalget den 6. maj 2021 Betænkning over Forslag til folketingsbeslutning om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri [af Pia Kjærsgaard (DF) m.fl.]:
1. Indstillinger Et flertal i udvalget (S, V, KF, RV og LA) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF, SF, EL og Susanne Zimmer (UFG)) indstiller beslutningsforslaget til vedtagelse uændret.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialistisk Folkeparti Socialistisk Folkepartis medlemmer af udvalget finder, at det er vigtigt at få debatteret anvendelsen af fyrværkeri.
Debatten er vigtig af flere grunde.
Det er vigtigt, at vi forholder os til de skader, som skyldes brugen af fyrværkeri.
Det er vigtigt, at vi forholder os til, at der er mennesker med angst og ptsd, som udsættes for et stort pres, når der skydes fyrværkeri af omkring nytår.
Det er vigtigt, at vi forholder os til, at dyr og kæledyr påvirkes af fyrværkeri og i nogle tilfælde fyldes med medicin for at berolige dem op mod nytår.
I Socialistisk Folkeparti synes vi, at regelsættet om fyrværkeri er for slapt.
Socialistisk Folkeparti bakker derfor op om en yderligere begrænsning af affyringsperioden og indkøbsperioden.
Men reglerne kunne godt strammes på andre områder.
Socialistisk Folkeparti så gerne et totalforbud imod salg og brug af raketter for private.
De fleste fyrværkeriskader forårsages i dag af raketter.
Nogle af vores skandinaviske naboer har allerede indført et forbud, og det har ført til færre fyrværkeriskader.
Samtidig er producenterne på vej til at omlægge deres produktion.
Aalborg Fyrværkerifabrik har allerede meldt ud, at deres produktion af raketter indstilles.
Så Socialistisk Folkeparti støtter en begrænsning af perioden til salg og brug af fyrværkeri som et første skridt mod et bedre regelsæt om fyrværkeri.
Susanne Zimmer (UFG) Susanne Zimmer (UFG) bemærker, at Frie Grønne gerne så et forbud mod alt salg af fyrværkeri til private på grund af de store sundhedsmæssige og miljømæssige konsekvenser, der er ved affyring af fyrværkeri.
Derfor er vi i Frie Grønne glade for det borgerforslag, der er fremsat om at forbyde salg af fyrværkeri til private (beslutningsforslag nr.
B 132). Det er der desværre ikke flertal for i Folketinget for øjeblikket.
Dette beslutningsforslag er et lille skridt i den rigtige retning, så det støtter Frie Grønne naturligvis  gerne suppleret med et forbud mod affyring af raketter og med affyringszoner, så det er muligt at undgå at blive udsat for fyrværkeri nytårsaften.
3. Udvalgsarbejdet Beslutningsforslaget blev fremsat den 13. januar 2021 og var til 1. behandling den 15. april 2021. Beslutningsforslaget blev efter 1. behandling henvist til behandling i Erhvervsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Spørgsmål Udvalget har under udvalgsarbejdet stillet 18 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Susanne Zimmer (UFG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
