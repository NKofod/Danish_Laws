Figurmærke i form af en tegning af en  

 tand med øjne og en smilende mund ikke forvekslelig med  

 varemærket "Den smilende tand" År 1998, den 16. januar afsagde  

 Patentankenævnet (Hans Chr.
Thomsen,  Michael Dorn,  J.C.  

 Warnich-Hansen) følgende KENDELSE i sagen j.nr.
V 86/95:
Klage fraAktion Zahnfreundlich, Schweiz, v/Plougmann,  

 Vingtoft & Partners over Patentdirektoratets afgørelse af 10. oktober 1995  

 vedrørendegyldigheden af varemærkeregistreringVR 598 1995 for  

 Suntory Limited, Japan, v/Hofman-Bang & Boutard, Lehmann & Ree A/S Den 23. november 1994 indleverede SUNTORY LIMITED, Japan  

 v/Hofman-Bang & Boutard en ansøgning om registrering af et  

 figurmærke i form af en tegning af en tand med øjne og en  

 smilende mund for farmaceutiske præparater i klasse 5 og nærmere  

 angivne varer i klasse 30. 20.
 Varemærket blev registreret den 20. januar 1995.
 Den 15. februar 1995 blev registreringen offentliggjort i  

 Dansk Varemærketidende.
 Ved skrivelse af 18. april 1995 nedlagde klageren, Aktion  

 Zahnfreundlich, Schweiz v/Plougmann, Vingtoft & Partners, indsigelse mod  

 registreringens gyldighed.
 Som begrundelse for indsigelsen anførtes:
 "Indsigelsen nedlægges i medfør af  

 varemærkelovens § 4, idet det bekendtgjorte figurmærke er  

 forveksleligt med indsigernes tidligere fællesmærkeregistrering  

 FR 00.019 1992 af figurmærket "Den smilende tand".  

 Varemærkeregistrering nr. 00.598 1995 er derfor ugyldig.
 Den bekendtgjorte varemærkeregistrering omfatter  

 "farmaceutiske præparater" i klasse 5 og "brød, konditorivarer  

 og konfekturevarer, kiks, kager, småkager, chips (kornprodukter),  

 tyggegummi (ikke medicinsk), oolongteekstrakter" i klasse 30.
 Indsigernes fællesmærkeregistrering omfatter  

 flere varer i klasse 5, herunder også "farmaceutiske præparater",  

 samt flere varer i klasse 30, herunder også "konditori- og  

 konfekturevarer" samt "tandvenligt/tandskånende slik", og der er  

 således direkte varekollision mellem de to registreringer i såvel  

 klasse 5 som klasse 30.
De to figurmærker har tillige meget stor visuel  

 lighed, idet det bekendtgjorte mærke består af "den smilende  

 tand". Det bekendtgjorte mærke udgør dermed den mest  

 fremtrædende bestanddel af indsigernes registrerede  

 fællesmærke.
Der må tillige ved bedømmelsen af  

 mærkernes lighed lægges vægt på, at "den smilende  

 tand" er et meget særpræget figurmærkeelement, i  

 særdeleshed for så vidt angår varer i klasse 30, men  

 også med hensyn til varer i klasse 5. Da det bekendtgjorte mærke  

 udgør det meget særprægede og dominerende element i  

 indsigernes fællesmærke, er det bekendtgjorte mærke  

 forveksleligt med det registrerede fællesmærke.
En sådan  

 bedømmelse er tillige i tråd med kommentarerne i  

 Betænkning vedrørende en ny dansk lov om varemærker, p.  

 107, 1. spalte, hvor det hedder: "Hvis et i et varemærke særligt  

 fremtrædende element efterlignes i et andet, vil disse kendetegn  

 være forvekslelige, selv bortset fra, om de øvrige bestanddele  

 er forvekslelige".
Det er på baggrund af ovenstående også  

 utvivlsomt, at en køber, der allerede har et af indsigernes produkter  

 med indsigernes fællesmærke hjemme på hylden, når han  

 ser produkter mærket med det bekendtgjorte varemærke, vil  

 få den opfattelse, at også de sidstnævnte produkter stammer  

 fra indsigerne, idet køberen udelukkende vil kunne huske det mest  

 særprægede og fremtrædende mærkeelement i indsigernes  

 mærke, nemlig "den smilende tand". En køber har jo netop i  

 almindelighed ikke har mulighed for samtidig at have begge mærker for  

 øje.
Køberen vil således kun have et mindre klart  

 erindringsbillede af det mærke, han tænker på, når  

 han køber varen (jfr.
Betænkningen, p. 107, 1. spalte), hvorved  

 køberen naturligt vil forveksle to mærker, der indeholder de  

 samme fremtrædende og særprægede elementer.
At anse det bekendtgjorte mærke for forveksleligt  

 med det registrerede fællesmærke er ligeledes i tråd med  

 Deres tidligere praksis.
Vi vedlægger til belysning heraf kopier af  

 Deres tidligere afgørelser i sager, hvor figurmærkerne blev  

 anset for forvekslelige, når et fremtrædende og  

 særpræget element (tulipan, margerit, rose, sommerfugl og  

 æble) i ét mærke, var blevet efterlignet i et andet  

 mærke.
Da det bekendtgjorte mærke omfatter varer af samme  

 art som det registrerede fællesmærke, og de to figurmærker  

 i øvrigt er visuelt forvekslelige, herunder at det vil blive antaget,  

 at der er en forbindelse mellem mærkerne, skal vi anmode om, at  

 registreringen af VR 00.598 1995 erklæres ugyldig." Mærkeindehaveren meddelte i skrivelse af 7. august  

 1995, at der ikke kunne forventes svar fra mærkeindehavers side, men at  

 man ønskede afgørelsen truffet på det foreliggende  

 grundlag.
 Patentdirektoratet traf afgørelse i sagen den 10.  

 oktober 1995 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Der foreligger sammenfald af varer omfattet af  

 registreringerne.
Det er derimod direktoratets opfattelse, at  

 mærkelighed ikke er til stede.
 Indledningsvis bemærkes, at en ensartethed alene i  

 den idé, der ligger til grund for to mærker, som udgangspunkt  

 ikke er tilstrækkeligt til at frembringe forvekslelighed.  

 Mærkerne skal i deres helhed ligne så meget, at der er risiko for  

 forveksling.
Indsigers mærke består af en tandlignende  

 figur, med stærke buer ved både "rødder" og "tyggefladen".  

 I buerne ved "tyggefladen", er den endvidere forsynet med to "øjne"  

 samt en "mund". Over denne figur er der placeret en paraply.
Hele figuren er  

 hvid på sort baggrund.
Den angrebne figur består af et ansigt formet som en  

 tand, men med bløde buer og meget små "rødder".  

 "Øjnene" i ansigtet består af to lodrette streger.
Hele figuren  

 er tegnet med sort på hvid baggrund.
Figuren indeholder ikke en  

 paraply.
Efter en samlet vurdering af de to mærker, finder  

 direktoratet således ikke, at mærkerne ligner hinanden i et  

 sådant omfang, at risiko for forveksling er til stede." Denne afgørelse har klageren ved skrivelse af 8.  

 december 1995 indbragt for Patentankenævnet med påstand om, at  

 registreringen kendes ugyldig.
 I klagebegrundelse af 4. juni 1996 anføres  

 følgende:
 "I Patentdirektoratets afgørelse i  

 indsigelsessagen, som vedlægges i kopi, anføres det som  

 begrundelse for, at den af klagerne nedlagte indsigelse ikke kan tages til  

 følge, at der efter direktoratets opfattelse ikke er mærkelighed  

 til stede, idet ensartethed alene i den idé, der ligger til grund for  

 to mærker, ikke er tilstrækkeligt til at frembringe  

 forvekslelighed, når mærkerne ikke ligner hinanden i et  

 sådant omfang, at forvekslelighed er til stede.
 Det er vor opfattelse, at begrundelsen for  

 Patentdirektoratets afgørelse i denne sag er ukorrekt, idet der netop  

 ikke fra indsigernes side var plæderet for motivbeskyttelse.
Forholdet er tværtimod det, at indehaverne af det  

 bekendtgjorte varemærke, det japanske selskab, Suntory Ltd, har  

 eftergjort det særprægede element i klagernes registrerede  

 figurfællesmærke, nemlig det, at tanden smiler.
Når det  

 endvidere kan dokumenteres, at fællesmærket er indarbejdet, er  

 det utvivlsomt, at det bekendtgjorte varemærke er forveksleligt med det  

 registrerede og indarbejdede fællesmærke.
Vi henviser i den  

 forbindelse til Knud Wallbergs kommentarer i Den kommenterede Vare- og  

 Fællesmærkelov til § 15, note 2. Det fremgår heraf, "at en  

 gennemført idélighed kan bidrage til at fremkalde  

 forvekslelighed"..." og at "forvekslelighed foreligger, hvis de dominerende  

 elementer er meget lig hinanden", samt "at en egentlig motivbeskyttelse ikke  

 er udelukket .. hvis motivet er enten ganske særpræget, eller  

 motivet er blevet stærkt indarbejdet".
 At fællesmærkets idé er særegen,  

 og at tanden, der smiler, er unik, dokumenteres ved den Logo-Skanning, vi har  

 ladet foretage, og som er omtalt nedenfor i vore kommentarer til bilag 5.
Historisk set er den smilende tand kendt under navnene  

 "Den lille tandmand" eller "SorBissen" og bruges for tandvenligt slik i hele  

 verden af den schweiziske velgørende organisation Aktion  

 Zahnfreundlich (Toothfriendly Sweets). Den schweiziske organisation  

 gør et stort stykke ulønnet arbejde for at fremme forbrugernes  

 interesse for og forbrug af tandvenligt slik.
Organisationen er udsprunget af  

 et samarbejde mellem de schweiziske universitetstandlægeskoler.
Idéen med at bruge den let genkendelig smilende  

 lille tandmand, der har givet Aktion Zahnfreundlich (Toothfriendly Sweets)  

 det store markedsføringsmæssige gennembrud på markedet, er  

 at forbrugeren kan regne med, at det stykke sukkerfrie slik, han vælger  

 fra hylden i supermarkedet, faktisk er tandvenligt, hvilket det lille  

 figur-fællesmærke på emballagen sikrer.
Forbrugeren  

 får derved lettere ved at finde sukkerfrit slik, der reelt er  

 tandvenligt.
Idéen markedsføres ved uddeling af  

 informationsbrochurer gennem f.eks. tandlæger.
Vi henviser til den  

 brochure, der vedlagt under bilag 3), Facts om tyggegummi og  

 sødestoffer, der afdækker, hvilke kriterier sukkerfrit slik skal  

 kunne opfylde for at blive betegnet som tandvenligt, og dermed hvilke  

 kriterier sukkerfrit slik skal opfylde for at gøre sig fortjent til at  

 få påført fællesmærket.
Indehaverne af det bekendtgjorte varemærke har netop  

 valgt at lade deres varemærke registrere for varer i klasserne 5 og 30,  

 og dermed for varer, der identiske med dem, for hvilke klagerne har  

 indarbejdet figurfællesmærket Den smilende tandmand i Danmark og  

 i mange andre af verdens lande.
Derved kan varemærkeindehaverne  

 uretmæssigt drage fordel af den store goodwill, der er knyttet til den  

 velgørende schweiziske organisation.
Og det vil også være  

 let at drage fordel af det store ulønnede arbejde, der er gjort for at  

 markedsføre Den lille smilende tandmand i hele verden for at fremme  

 forbruget af slik, der reelt er tandvenligt.
Hertil kommer, at den japanske varemærkeindehaver  

 har ansøgt om registrering af sit forvekslelige figurmærke for  

 bl.a. brød, der altid indeholder sukker, og som derfor pr. definition  

 ikke kan være tandvenligt.
Registrering af det bekendtgjorte  

 varemærke for bl.a. brød vil derfor uvilkårligt  

 medføre, at formålet med klagernes fællesmærke, som  

 det er beskrevet ovenfor, udvandes.
 Til støtte for vor ovennævnte påstande  

 vedlægger vi følgende bilag med kommentarer:
Bilag 1 Bilaget viser, hvor mange tons sukkerfrit slik, der er  

 solgt i Danmark i perioden fra 1992 til 1994 under varemærkerne  

 Em-eukal, Sorbits, Bentasil, Sallos Salmiak, Villos, Läkerol og Ricola,  

 hvis emballager alle var påført fællesmærket.
Se  

 også vareprøverne indsendt som bilag 2.
 Bilaget støtter vor påstand om, at  

 figur-fællesmærket er indarbejdet i Danmark.
Bilag 2 Bilaget indeholder eksempler på emballager med  

 indhold af sukkerfrit slik, solgt under varemærkerne RICOLA, SORBITS og  

 LÄKEROL, hvorpå klagernes figur-fællesmærke er  

 påført.
Emballagerne er indkøbt i Schou-Epa i Roskilde i  

 1996.
 Bilaget viser, at fællesmærket fortsat er i  

 brug i Danmark, samt hvorledes fællesmærket bruges på  

 emballagerne.
Bilag 3 Bilaget viser et udpluk af den korrespondance, der er  

 foregået mellem klagerne og den danske virksomhed Ahlgrens fra 1990 til  

 1993. Som det fremgår af det brev, der er dateret den 17. december  

 1990, blev fællesmærket introduceret i Danmark i begyndelsen af  

 1991.
Bilag 4 Bilaget omfatter en erklæring på tro og love  

 fra Dr.
Albert Bär, der dokumenterer, at fællesmærket blev  

 introduceret for danske forhandlere i 1990.
Bilag 5 Bilaget omfatter en Logo-Skanning, foretaget af  

 Patentdirektoratet i januar 1996. Skanningen viser, hvilke vare- og  

 fællesmærker registreret i klasserne 5 og 30, der indeholder en  

 tand eller tænder.
 Logo-Skanningens resultat er, som det fremgår, at  

 klagernes fællesmærke og Suntory's varemærke, er de eneste  

 to mærker, der indeholder det særprægede element: En  

 smilende tand.
Bilag 6 Bilaget indeholder en artikel af klagernes Dr.
Albert  

 Bär, der beskriver, hvorledes organisationen Aktion Zahnfreundlich er  

 opstået, og hvilket mål organisationen har.
 Fra Deres tidligere praksis henviser vi endelig til  

 følgende parallelle afgørelser:
 Det særprægede figurelement "et stiliseret  

 bor" er blevet eftergjort.
 Det særprægede figurelement er blevet  

 eftergjort og til trods for, at de i mærkerne indeholdte ord ikke kan  

 anses for forvekslelige, er mærkerne i deres helhed fundet  

 forvekslelige.
 Vi gør på baggrund af ovenstående  

 gennemgang og det vedlagte bilagsmateriale gældende: At  

 patentdirektoratets afgørelse må omgøres, således  

 at det bekendtgjorte varemærkes registrering erklæres  

 ugyldig.
Til støtte for vor påstand gør vi  

 gældende, at der er såvel mærkelighed som varekollision til  

 stede, og at det bekendtgjorte mærke er forveksleligt med klagernes  

 fællesmærke, idet varemærkeindehaverne har eftergjort den  

 idé og det meget særprægede element, der ligger i  

 klagernes indarbejdede fællesmærke, nemlig det, at tanden,  

 smiler." Mærkeindehaveren har i skrivelse af 25. oktober 1996  

 nedlagt påstand om stadfæstelse og har anført:
"Det fremgår af klagebegrundelsen, at klager finder  

 Patentdirektoratets begrundelse for ikke at anse klagers figurmærke for  

 forveksleligt med vor klients figurmærke ukorrekt.
Klageren henviser  

 til, at der netop ikke fra indsigerens (klagerens) side var plæderet  

 for motivbeskyttelse i sagen.
 Klageren henviser til, at det der er væsentligt for  

 bedømmelsen af denne sag er, at Suntory Limited har eftergjort det  

 særprægede element i klagernes registrerede figur  

 fællesmærke, nemlig det AT TANDEN SMILER.
 Endvidere finder indsiger det dokumenteret med de  

 medfølgende bilag, at klagers fællesmærke er indarbejdet,  

 og fordi det er indarbejdet skulle det være utvivlsomt, at  

 fællesmærket er forveksleligt med vor klients varemærke.  

 Man tager i den forbindelse Knud Wallbergs kommenterede Vare- og  

 Fællesmærkelov til indtægt for dette synspunkt.
 Vi må medgive klager, at der foreligger det  

 fornødne varesammenfald, men at der også skulle foreligge den  

 fornødne mærkelighed, kan vi ikke medgive klageren.
Betragter man mærkerne over for hinanden fremgår det ganske tydeligt, at Patentdirektoratets  

 afgørelse, som hviler på en samlet vurdering af de to  

 mærker, er korrekt og i overensstemmelse med praksis.
 Der er ingen tvivl om, at tegningen af en kindtand i det  

 for klager registrerede figurmærke af alle forbrugere vil blive  

 opfattet som en stiliseret gengivelse af en kindtand.
Vor klients registrerede figurmærke minder  

 imidlertid mere om en børnetegning af en person end om et billede af  

 en kindtand.
Direktoratet er inde på, at vor klients mærke  

 består af et ansigt formet som en tand, men med bløde buer og  

 meget små rødder.
Man kan imidlertid opfatte figuren på  

 mange måder, men at det lige skulle være en kindtand er efter vor  

 opfattelse temmelig søgt.
Herudover er der, som det tydeligt fremgår af  

 figurmærkerne, der er vist ovenfor ved siden af hinanden, så  

 mange forskelle i mærkerne, at man bestemt ikke kan tale om nogen form  

 for mærkelighed.
Vi betvivler også, at der kan tales om nogen  

 risiko for forveksling, altså det forhold at forbrugerne tror at de  

 varer, der forhandles under vor klients figurmærke, stammer fra  

 klagerens virksomhed eller fra de virksomheder, som er berettiget til at  

 benytte klagerens mærke.
 Den af Patentdirektoratet trufne afgørelse stemmer  

 i øvrigt ganske godt overens med de afgørelser  

 Patentankenævnet ofte træffer, og vi finder at vi blot  

 behøver at henvise til en enkelt afgørelse, dateret 22.  

 november 1994, hvorefter de nedenfor viste figurmærker ikke blev anset  

 for forvekslelige.
 Der var her tale om to figurmærker, der af  

 Patentdirektoratet tidligere var anset for forvekslelige, idet rammen om de  

 to indeholdte figurer, der begge blev anset for at forestille træer,  

 havde næsten samme facon og helhedsindtrykket var meget tæt  

 på hinanden.
De to figurmærker, som denne sag drejer sig om, har  

 væsentlig flere forskelle.
For det første består klagerens  

 figurmærke af en sort firkant, indeholdende billedet af en tand  

 hvorpå er anbragt en cirkelbue og to delfoler med prik i, som giver  

 tanden dens smilende udseende.
Herudover er der anbragt en paraply over  

 tanden som en meget dominerede del af mærket.
 Som ovenfor omtalt er vor klients mærke  

 væsentligt enklere, og det vigtige er at vor klients mærke  

 består af en sort aftegning af et "ansigt" på hvid baggrund,  

 indeholdende et cirkeludsnit og to streger, som kan minde om en  

 børnetegning af en venligt udseende person.
 Uanset om klagerens figurmærke måtte  

 være indarbejdet som fællesmærke i Danmark, er en eventuel  

 indarbejdelse måske tilstrækkelig til at opnå  

 motivbeskyttelse, men da kun for selve motivet, nemlig en smilende kindtand  

 med en paraply over, men ikke for det at forsyne en stiliseret figur med  

 nogle streger af en helt anden karakter, som måske kan give figuren "et  

 smilende udseende".
Det er da nok muligt, at klagerens mærke visende en  

 tand der smiler er unik, men klagerens mærke viser jo ikke kun en tand  

 der smiler, men nok så meget en tand hvorover er anbragt en paraply som  

 beskyttelse for tanden.
Hensigten med dette mærke er, såvidt vi  

 kan se og som også anført af klager, at gøre  

 opmærksom på at de varer, hvorpå fællesmærket  

 er anbragt som en mindre betydelig del af en emballage, skulle være  

 særligt tandvenlige, altså indeholde et sukkerstof, der ikke  

 angriber tænderne.
 At man som følge af en indarbejdelse skulle kunne  

 udstrække beskyttelsen for et så "talende" mærke,  

 altså for et suggestivt mærke, til også at omfatte en hver  

 form for stregangivelser som med meget god vilje kunne minde lidt om  

 halvdelen af mærket, er vanskeligt at se.
Vi har i øvrigt studeret det materiale, der er  

 indsendt som dokumentation for indarbejdelsen.
Vi har også fået  

 tilsendt kopier af emballager for sukkerfrivarer solgt under mærkerne  

RICOLA, SORBITS og LÄKEROL.
På disse varer er  

 klagers fællesmærke anbragt enten øverst oppe på  

 emballagen eller på siden af emballagen, og fylder således under  

 1 x 1 cm, altså absolut ikke noget fremtrædende mærke.
 Vi har i øvrigt fået oplyst, at  

 fællesmærket fortsat er i brug i Danmark, og har derfor  

 indkøbt en pose Bentasil halstabletter sugar free, en æske  

 Sorbits sugar free og en æske Läkerol original for at konstatere,  

 om mærket forsat er i brug.
På Bentasil sugar free, den med det grønne  

 halstørklæde, forefindes figurmærket slet ikke.
På  

 Sorbits-pakningen, jfr. bilag 1, findes der et figurmærke på  

 bagsiden bestående af en blå cirkel indeholdende afbildningen af  

 en kindtand uden øjne og mund og uden paraply og med betegnelsen  

 "baking soda" i et sølvbånd rundt om den blå cirkel.
Det  

 anføres på pakningen, at "baking soda" er den engelske  

 betegnelse for det naturlige stof natrium bikarbonat, som virker  

 syreneutraliserende, altså modvirker huller i tænderne.
 På Läkerol-pakningen er der slet ikke  

 anført noget figurmærke, hverken klagerens figurmærke  

 eller det ovenfor omtalte figurmærke på Sorbits-pakningen, jfr.  

 vedlagte kopi af Sorbits-pakningen (bilag 2).
Vi vil derfor stille os meget tvivlende overfor, at  

 klagerens fællesmærke skulle være indarbejdet på det  

 danske marked, da det for det første er brugt på et anonymt sted  

 på emballagerne, hvor forbrugeren næppe lægger mærke  

 til det.
Herudover er det formentlig kun brugt på en speciel type varer  

 med en speciel form for sukkerindhold.
På den gammeldags originale  

 Läkerol har det i hvert fald ikke fundet anvendelse.
 Endvidere ser det ud til, at mærket har  

 undergået nogle forandringer i brugen undervejs, idet det mærke  

 der er vedlagt som bilag, er kopieret fra en Sorbitsæske,  

 indkøbt den 23. oktober 1996 i Borgergade, og i øvrigt en del  

 af det varemærke der er anmeldt fra Leaf Sverige AB, Gävle,  

 Sverige, under VA 06.261 1995, også indeholder betegnelsen Sorbits  

 Clinic.
Under henvisning til det anførte, skal vi anmode  

 Patentankenævnet om at stadfæste Patentdirektoratets  

 afgørelse, da mærkerne efter vor opfattelse ikke kan anses for  

 forvekslelige." Klageren har den 14. juli 1997 afgivet følgende  

 kommentarer til mærkeindehaverens imødegåelse af  

 klagen:
 "Ankenævnet anmodes i denne sag om at tage stilling  

 til følgende:
Kan en japansk erhvervsvirksomhed med fortjeneste for  

 øje ved registrering i Danmark opnå beskyttelse for et  

 varemærke, der eftergør særpræget i et  

 fællesmærke, som er registreret og indarbejdet i Danmark siden  

 1991 af en non-profit schweizisk organisation, når varemærket  

 kunne have haft alle mulige andre udformninger? Den japanske erhvervsvirksomhed har søgt deres  

 varemærke registreret for sukkerfri konfekture- og fødevarer,  

 altså for varer, der er identiske med de varer, som den  

 velgørende organisations fællesmærkeregistrering omfatter,  

 og for hvilke varer fællesmærket har været brugt i Danmark  

 i mere end 6 år.
 Forholdet er endvidere det, at den velgørende  

 organisation, Aktion Zahnfreundlich, kun giver de slik-producenter tilladelse  

 til at bruge deres fællesmærke, hvis produkter (sukkerfrit slik)  

 virkelig er "tandvenlige". Bedømmelsen af, hvorvidt et produkt er  

 "tandvenligt", foretages efter helt fastlagte kriterier.
Den japanske erhvervsvirksomhed følger ikke  

 sådanne kriterier, hvilket bl.a. viser sig ved deres varemærke  

 også bruges for f.eks. brød.
Brød kan pr. definition ikke  

 være sukkerfrit, idet brød indeholder "stivelse", som er et  

 sukkerstof.
 Den japanske erhvervsvirksomheds brug af deres  

 varemærke "snylter" på den ene side på den goodwill, der er  

 knyttet til den schweiziske non-profit organisations fællesmærke  

 gennem brug i Danmark i mere end 6 år, og medvirker på den anden  

 side til at udvande den garanti for kvalitet, der ligger i klagernes  

 fællesmærke.
Indarbejdelse - brug af mærkerne Klagernes fællesmærke er indarbejdet i Danmark  

 og bør derfor nyde en udvidet beskyttelse.
Indarbejdelsen er  

 dokumenteret ved de bilag, der var vedlagt den af os den 4. juni 1996  

 indleverede klage.
Vi vedlægger yderligere som bilag 1 fem tomme  

 emballager, der er indkøbt i Danmark i løbet i april/maj 1997,  

 og som viser, hvorledes klagernes fællesmærke aktuelt bruges i  

 Danmark.
 Der er endvidere i denne sag tale om et  

 fællesmærke, der allerede er registreret og bruges i en lang  

 række lande, og om at den japanske erhvervsvirksomhed nu med sit  

 varemærke forsøger at komme ind på alle de markeder, hvor  

 den schweiziske non-profit organisation allerede har indarbejdet deres  

 fællesmærke.
At man vil kunne pege på enkelte detaljer, der ikke  

 forefindes i begge figurmærker, er uden relevans for vurdering af sagen  

 i dens helhed.
Der er hér ikke tale om en ren  

 mærke-lighedsvurdering.
Der må i denne sag særligt henses til den  

 måde, hvorpå klageren bruger sit fællesmærke og den  

 måde, hvorpå den japanske varemærkeindehaver har  

 påbegyndt markedsføring af sit varemærke i f.eks.
Japan,  

 således som det tydeligt fremgår af bilagene 2-5.
Af bilagene fremgår det, at den japanske  

 erhvervsvirksomhed i forbindelse med annoncering bruger sit varemærke  

 på samme måde og med samme formål, som klagerne bruger  

 deres fællesmærke.
Den japanske tekst i forbindelse med  

 figurmærket, som det fremgår af bilagene 2, 3 og 4, lyder i  

 engelsk oversættelse: "scarcely causes caries". Af bilag 5  

 fremgår det, hvorledes varemærket også bruges, og parallelt  

 hertil ses, hvorledes fællesmærket er blevet brugt i kampagner  

 for at fremme især børns konsumering af tandvenligt slik.
 Klagernes brug af deres fællesmærke  

 illustreres i bilag 1.
Brug af fællesmærket Den smilende Tand i  

 Danmark Af bilag 1 fremgår det, at klagernes  

 fællesmærke fortsat bruges i Danmark.
De vedlagte emballager er  

 indkøbt i forskellige butikker Roskilde og København i  

 foråret 1997.
Vi kan for fuldstændighedens skyld oplyse, at  

 fællesmærket aktuelt bruges i Danmark på LÄKEROL's  

 æsker, samt på RICOLA's emballage.
Fællesmærket  

 bruges derimod ikke aktuelt på Bentasil og SorBits' emballager, men  

 brugtes tidligere på disse mærkevarers emballager i Danmark,  

 således som det blev dokumenteret i forbindelse med den af os  

 indleverede klage.
At fællesmærket ikke findes på den  

 såkaldt "originale" Läkerol, skyldes det faktum, at den originale  

 Läkerol har for stort et indhold af sukker til at kunne bære  

 fællesmærket.
Fællesmærket er garant for, at  

 produktet er "tandvenligt", og den originale Läkerol opfylder  

 altså ikke kriterierne for at være "tandvenlig".
 Det forhold, at fællesmærket fremtræder  

 på en mindre fremtrædende plads på emballagerne,  

 følger umiddelbart af sagens natur i og med, at et  

 fællesmærkes funktion er en anden end et varemærkes  

 funktion.
 Det er indlysende og logisk, at producenter  

 fremhæver deres varemærke mest muligt på emballagen, og at  

 varemærket dermed er placeret på den mest fremtrædende  

 plads.
Fællesmærket derimod, der i klagernes  

 tilfælde fungerer som et kvalitetsgarantimærke, kan sammenlignes  

 med Statens røde Ø-fællesmærke, som  

 påføres fødevarer, der opfylder kriterierne for at kunne  

 betegnes som økologiske.
Også Ø-mærket  

 fremtræder som bekendt helt logisk som en mindre iøjnefaldende  

 del af fødevareremballagerne.
Vi skal på baggrund af ovenstående anmode  

 Ankenævnet om at omgøre Patentdirektoratets beslutning om at  

 fastholde registrering nr.
VR 00.598 1995. VR 00.598 1995 må  

 erklæres ugyldig, idet registrering af figurmærket er sket i  

 strid med klagernes bedre ret baseret på  

 fællesmærkeregistrering nr.
FR 00.019 1992 samt  

 efterfølgende indarbejdelse af fællesmærket." Ankenævnet har behandlet sagen på sit  

 møde den 6. oktober 1997.
For klageren mødte cand.jur.
Annemette  

 Ellermann.
 For indklagede mødte advokat Henning Klee.
Parterne procederede sagen, idet de i det væsentlige  

 henholdt sig til og uddybede de til Direktoratet og Ankenævnet afgivne  

 skriftlige indlæg.
Klageren fremhævede herunder navnlig, at  

 betingelserne for at indrømme motivbeskyttelse er til stede i den  

 foreliggende sag, og at indklagede ved det foreløbigt registrerede  

 mærke har eftergjort den særprægede del af klagerens  

 mærke.
Indklagede bestred, at der er grundlag for at indrømme  

 klageren motivbeskyttelse.
 Ankenævnet skal udtale:
 Af de af Patentdirektoratet anførte grunde, og da  

 der ikke er godtgjort stærk indarbejdelse her i landet af  

 indsigermærkets motiv, stadfæstes afgørelsen.
 Herefter bestemmes:
 Den påklagede afgørelse stadfæstes.
