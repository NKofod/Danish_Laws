(Udgave fra januar 1986) INDLEDNING Dette tillæg til Vejledning om ATP indeholder oplysninger om de ændringer,  

 der har fundet sted, siden Vejledningen blive udstedt i januar 1986.
 Der er tale ændringer i registreringsproceduren, forhøjelse af ATP-bidrag  

 og ATP-pensionerne, ydelse af kompensation for arbejdsgivernes ATP-bidrag og  

 udgifter til arbejdsskadeforsikringen, bortfald af Fællesopkrævningen (FOK)  

 og ændringer i AUD-ordningen.
REGISTRERING Registrering af arbejdsgivere.
 Af »Vejledning om ATP« side 10-11 fremgår, at registrering af  

 arbejdsgivere (også) i ATP sker ved at indsende en  

 tilmeldelses/ændringsblanket til Statsskattedirektoratet.
Dette er ændret.
Arbejdsgiverne skal nu fremsende tilmeldelses/  

 ændringsblanketten til det amtsskatteinspektorat, hvorunder arbejdsgiveren  

 hører.
Dette gælder, hvad enten ændringen omfatter ATP,  

 Statsskattedirektoratets stamregister over erhvervsdrivende (SE-registeret)  

 eller begge.
Blanketten kan fås hos amtsskatteinspektoratet eller kommunens  

 arbejdsgiverkontrol.
BIDRAG OG YDELSER Bidragssatser fra 1. januar 1988.
 I forbindelse med overenskomstforhandlingerne på arbejdsmarkedet i foråret  

 1987 blev det besluttet af forhøje ATP-bidragene med 50 pct. med virkning fra  

 1. januar 1988 og med 50 pct. med virkning fra 1. januar 1990.
 Oversigt over de fra 1. januar 1988 gældende ATP-bidrag.
 Bemærk: Disse bidrag gælder kun indtil 1. januar 1990.
 Pension og bonus.
ATP-pensionerne blev ligeledes forhøjet fra den 1. januar 1988. For det  

 enkelte medlem er pensionsforhøjelse afhængig af, hvor mange forhøjede  

 bidrag, der bliver indbetalt indtil det fyldte 67. år.
Som tillæg til  

 pensionerne udbetales bonus.
 Specielt om offentligt ansatte.
I forbindelse med overenskomstafslutningen på det offentlige arbejdsmarked  

 i foråret 1987 blev det aftalt, at visse offentligt ansatte ikke skulle  

 betale forhøjede bidrag fra den 1. januar 1988, men kunne fortsætte med at  

 betale de hidtil gældende bidrag.
Tillægspensionen for disse medlemmer bliver  

 derfor også beregnet efter de gamle regler.
 Udbetaling.
Pensionerne (såvel egen- som ægtefællepension) udbetales normalt månedsvis  

 forud.
Fra 1. januar 1988 er pensionbeløb under 1.080 kr. om året blevet  

 udbetalt årsvis forud i december måned.
Denne grænse var tidligere 600 kr.
 Den samlede ydelse fra ATP.
 Nedenfor er for de nærmest kommende pensionistårgange vist den forventede  

 samlede årlige ydelse fra ATP for medlemmer indtrådt i 1964, som har været  

 fuldtidsbeskæftiget indtil det fyldte 67. år, og som har betalt forhøjede  

 bidrag fra 1. januar 1988.
 ATP-medlem fra 1964.
 Fuldtidsbeskæftiget og betalt forhøjede bidrag fra 1. januar 1988.
ARBEJDSMARKEDSBIDRAG Bidrag til Fællesopkrævning (FOK-bidrag).
 I »Vejledning om ATP« omtales blandt andet på side 17, at  

 indbetaling af ATP-bidrag sker sammen med en række andre arbejdsmarkedsbidrag  

 (FOK-bidrag) gennem Fællesopkrævning (FOK).
Pr. 1. januar 1988 vedtog Folketinget en omlægning af  

 arbejdsgiverafgifterne, hvorved FOK-bidraget bortfaldt.
FOK-bidraget bestod  

 af arbejdsgivernes betaling til Lønmodtagernes Garantifond (LG),  

 Arbejdsgivernes Elevrefusion (AER), Arbejdsmarkedsuddannelsesfonden (AUD),  

 arbejdsløshedsforsikring (AL) og førtidspension (FP). I en overgangsperiode  

 (1988) blev der dog opkrævet FOK-bidrag på grundlag af de ATP-bidrag, der  

 skulle have været indbetalt inden 15. december 1987.
 For alle private arbejdsgivere er FOK-bidraget fra 1. januar 1988 afløst  

 af et nyt arbejdsmarkedsbidrag, som toldvæsenet opkræver.
 AUD-bidrag.
 Arbejdsgiverne skal fortsat tilbageholde AUD-bidrag i lønmodtagernes løn.  

 Offentlige og halvoffentlige arbejdsgivere skal hvert kvartal indbetale det  

 tilbageholdte AUD-bidrag til ATPhuset.
For private arbejdsgivere beregner ATP kvartalsvist AUD-bidraget på  

 grundlag af de ATP-bidrag, der er indbetalt i en forudgående periode på 3  

 måneder.
Det beregnede AUD-bidrag bliver modregnet i en kompensation, som ATP  

 samtidig beregner (om kompensation, se side 6). Kan modregning ikke  

 foretages, vil ATP opkræve AUD-bidraget.
 Nærmere oplysninger om AUD-bidraget findes i pjecen »Information om  

 AUD«.
KOMPENSATION Kompensation for private arbejdsgiveres bidrag til Arbejdsmarkedets  

 Tillægspension og arbejdskadeforsikring.
 I forbindelse med at Folketinget vedtog den nye lov om  

 arbejdsmarkedsbidrag (lov nr. 840 af 18. december 1987), blev der vedtaget en  

 ændring i lov om Arbejdsmarkedets Tillægspension og i lov om  

 arbejdsskadeforsikring.
Som følge af disse ændringer yder staten kompensation for arbejdsgivernes  

 bidrag til ATP og for arbejdsgivernes gennemsnitlige udgift til  

 arbejdsskadeforsikringen.
Alle arbejdsgivere, der er registreret efter lov om  

 arbejdsmarkedsbidrag, og som er omfattet af lov om Arbejdsgivernes  

 Elevrefusion, for denne kompensation.
 ATP beregner kompensationsbeløbene på grundlag af det samlede ATP-bidrag,  

 som er modtaget fra en arbejdsgiver i en forudgående periode på 3 måneder.  

 Kompensationen for ATP udgør 1.166,40 kr. om året for hver gang,  

 arbejdsgiveren indbetaler et beløb, der svarer til fuldt ATP-bidrag (1.749,60  

 kr.). Kompensationen for arbejdsskadeforsikringen udgør 1.800,00 kr. om året  

 for hver gang, der er indbetalt et beløb, der svarer til fuldt ATP-bidrag  

 (1.749,60 kr.).
 Toldvæsenet udbetaler kompensationsbeløbene - som hovedregel via  

 modregning i arbejdsmarkedsbidraget.
For at arbejdsgiveren kan modtage kompensationsbeløbene kvartalsvis, er  

 det vigtigt, at ATP-bidraget bliver indbetalt rettidigt.
For sent indbetalte  

 ATP-bidrag vil betyde, at afregningen af kompensationsbeløbene bliver  

 forsinket et kvartal.
 Love og bekendtgørelser vedrørende de ændringer, der er nævnt i tillæget,  

 kan fås ved henvendelse til ATP.
