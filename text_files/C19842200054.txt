 For det fastansatte personale ved plejehjemsassistentskoler findes ingen  

 overenskomster, hvorfor arbejdsforpligtelserne er fastsat af  

 indenrigsministeriet, efter samråd med sundhedsstyrelsen og skolen i Brande,  

 (som var den eneste eksisterende ved påbegyndelsen af den cirkulærebestemte  

 uddannelse - dvs. sundhedsstyrelsens cirkulære af 26. juni 1980 om  

 plejehjemsassistenter).
 Lærerne er placeret i gruppe C i FL og aflønnes efter LR 29 for  

 afdelingslærere, og LR 20 for sygeplejelærere og lærer ved  

 plejehjemsassistentskoler (sociallærer), som fastsat af L & P.
 Arbejdsforpligtelsen fremgår af vedlagte notat af 2. marts 1982 (bilag 1).  

 Beregninger og forudsætninger bag de opførte tabeller ses af notatet af 6.  

 oktober 1981 (bilag 2). Al eksamensvirksomhed - med undtagelse af eksterne  

 censorer - forudsættes varetaget af disse lærere, eller af timelærere, hvis  

 forudsatte undervisning så må pålægges de faste lærere.
 Det bemærkes, at man har forudsat en mulig stigning i antal kateder-timer  

 for afdelingslærere i takt med etablering af et stabilt praktikmønster,  

 hvorved antal nødvendige timelærere kan reduceres.
Spørgsmålet om hvorvidt lærere skal virke som censorer ved andre skoler,  

 har man ikke taget stilling til.
Det kan dog oplyses, at indenrigsministeriet  

 ikke vil finde det urimeligt at pålægge dette, som en del af de i notatet  

 opregnede »andre opgaver«.
