Betænkning afgivet af Arbejdsmarkedsudvalget den 1. marts  

 2006 Betænkning over Forslag til lov om ændring af lov om en aktiv  

 beskæftigelsesindsats og lov om aktiv socialpolitik (Pligt for unge under 25 år til at tage en uddannelse,  

 supplering af udlændinges integrationskontrakter, tilbud til kontant- og  

 starthjælpsmodtagere, som ikke er blevet aktiveret det seneste år, gentagen  

 aktivering, særlig integrationsindsats, bortfald af kontanthjælp til  

 hjemmegående ægtefælle og afskaffelse af ægtefælletillægget, styrket  

 sygeopfølgning over for kontant- og starthjælpsmodtagere og ændring af  

 refusionsbestemmelserne for kontanthjælp m.v.) [af beskæftigelsesministeren (Claus Hjort Frederiksen)] 1. Ændringsforslag Der er stillet 10 ændringsforslag til lovforslaget.
Beskæftigelsesministeren  

 har stillet ændringsforslag nr. 1, 2 og 6-10, og Det Radikale Venstres medlem  

 af udvalget har stillet ændringsforslag nr. 3-5.
2. Udvalgsarbejdet Lovforslaget blev fremsat den 30. november 2005 og var til 1.  

 behandling den 15. december 2005. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Sammenhæng med andet lovforslag Lovforslaget udgør sammen med lovforslag L 93, der behandles i Udvalget  

 for Udlændinge- og Integrationspolitik, udmøntningen af regeringens  

 integrationsplan »En ny chance til alle«.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 19. oktober 2005 dette udkast  

 til  

 udvalget, jf. alm. del  bilag 24. Den 30. november 2005 sendte  

 beskæftigelsesministeren de indkomne høringssvar og et notat herom til  

 udvalget.
Integrationsministeren sendte den 6. december 2005 høringssvar og  

 høringsnotat vedrørende L 93 til udvalget.
Den 6. december 2005 sendte  

 integrationsministeren UNHCRs høringssvar på engelsk og den 20.  

 december 2005 dette  

 høringssvar i dansk oversættelse samt et notat herom til udvalget.
Teknisk gennemgang Den 12. januar 2006 blev der afholdt et fælles møde mellem  

 udvalget og Udvalget for Udlændinge- og Integrationspolitik, hvor  

 beskæftigelsesministeren og integrationsministeren samt embedsmænd foretog en  

 teknisk gennemgang af lovforslaget og L 93.
Spørgsmål Udvalget har stillet 46 spørgsmål til beskæftigelsesministeren  

 og 2 spørgsmål til undervisningsministeren til skriftlig besvarelse, som  

 disse  

 har besvaret.
Nogle af udvalgets spørgsmål og ministrenes svar herpå er  

 optrykt  

 i bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (V,  

 DF og KF) indstiller lovforslaget til  

  

 vedtagelse  

  

 med de af beskæftigelsesministeren stillede ændringsforslag.
Et  

  

 mindretal  

  

 i  

 udvalget (S) vil stemme hverken for eller imod lovforslaget.
Men mindretallet  

 vil stemme for de stillede ændringsforslag.
Socialdemokratiets  

 medlemmer af udvalget vil gerne være med til at sikre ordentlig integration.  

 Socialdemokratiet vil gerne være med til at stille krav til både indvandrere  

 og  

 danskere.
Socialdemokratiet vil gerne være med til at stille krav til  

 kontanthjælpsmodtagere,  

 der har mulighed for at leve op til vores krav om at tage en uddannelse,  

 deltage i danskundervisning, deltage i aktivering eller at tage et arbejde.  

 Men  

 Socialdemokratiet vil ikke være med til at stille urimelige krav til svage  

 mennesker, der ikke har mulighed for at kunne klare de krav, som vi stiller  

 dem  

 over for.
Integrationspolitikken skal indeholde både pligter og rettigheder  

   

 og den skal være rimelig og fair.
 Efter Socialdemokratiets  

 opfattelse indeholder lovforslaget en række elementer, som Socialdemokratiet  

 støtter og som sagtens ville have kunnet samle et bredt flertal i  

 Folketinget:
   

 	  

 At kommunerne skal  

 være med til at sikre, at unge mennesker, der kan blive optaget på og  

 gennemføre  

 en ungdomsuddannelse, faktisk kommer i gang med en sådan frem for at gå på  

 kontanthjælp.
   

 	  

 At kommunerne nu  

 forpligtes til at aktivere alle kontanthjælpsmodtagere over 30 år med  

 aktivering,  

 der skal være med til at bringe dem tættere på arbejdsmarkedet og væk fra  

 passiv forsørgelse.
   

 	  

 At de kommunale refusionsprocenter  

 ændres vil forhåbentlig få kommunerne til at leve op til deres  

 lovgivningsmæssige forpligtigelser.
   

 	  

 At den såkaldte  

 forklædeydelse afskaffes, fordi det ikke er rimeligt, at kommunerne »opgiver«  

 nogle borgere og overlader dem til en fuldstændig passiv lav forsørgelse.
 Regeringen og Dansk  

 Folkeparti har imidlertid insisteret på, at lovforslaget også skulle medtage  

 de  

 svageste kontanthjælpsmodtagere, der ikke er arbejdsmarkedsparate, i kravet  

 om  

 300 timers beskæftigelse inden for 2 år for gifte kontanthjælpsmodtagere.
 Socialdemokratiet mener,  

 at det er for vidtgående, at regeringen og Dansk Folkeparti insisterer på at  

 stille beskæftigelseskrav til nogle af samfundets svageste mennesker, der  

 ikke  

 har mulighed for at finde arbejde, og mennesker, der ifølge de kommunale  

 visitationsregler har så store problemer, at de ikke vil kunne håndtere et  

 arbejde, og som der ikke findes arbejde til.
 Høringssvarene og  

 udvalgsbehandlingen har dokumenteret, at der er mennesker i den såkaldte  

 matchgruppe 4, der ikke er i stand til at få eller fastholde et arbejde.
 Arbejdsgivere har endda  

 været ude og fortælle offentligt, at de ikke vil ansætte mennesker visiteret  

 i  

 matchgruppe 4  heller ikke, hvis de fik dem gratis.
Socialdemokratiet vil ikke  

 støtte et lovforslag, der stiller krav til mennesker, som de på ingen måde  

 kan  

 honorere.
Socialdemokratiet kan ikke støtte et forslag, som samtidig fjerner  

 indkomstgrundlaget fra disse mennesker.
 Af høringssvarene og  

 udvalgsbehandlingen fremgår det også, at der ikke er den nødvendige  

 retssikkerhed  

 for mennesker, der vil blive rådighedsvurderet efter de nye  

 beskæftigelseskrav.  

 Borgerne får ret til at klage over, at de mister kontanthjælpen, men de har  

 ikke adgang til at klage over, at de bliver placeret i en given matchgruppe.  

 Det  

 betyder, at de ikke har klageadgang over en visitation, som har konsekvens i  

 forhold til, om de skal leve op til kravet om de 300 timer beskæftigelse.  

 Borgerne  

 kan ikke klage over visitationen, og det er jo til syvende og sidst den, der  

 afgør, om de ender med at miste kontanthjælpen.
Et  

  

 andet mindretal  

  

 i udvalget (RV) indstiller lovforslaget til  

  

 forkastelse  

  

 ved 3. behandling.
Mindretallet  

 vil dog stemme for de stillede ændringsforslag.
Et  

  

 tredje mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil dog stemme for de  

 af Det Radikale Venstre og de af beskæftigelsesministeren under nr. 6-10  

 stillede ændringsforslag.
Det Radikale Venstres, Socialistisk Folkepartis og Enhedslistens  

 medlemmer af udvalget mener for det første, at lovforslaget helt overordnet  

 bygger på en principiel holdning om, at mennesker med anden etnisk baggrund  

 end  

 dansk ikke er ligeværdige, ikke fortjener samme vilkår som danske  

 statsborgere  

 og selv bærer det primære ansvar for den ulighed, der eksisterer i det delte  

 Danmark.  

  

 RV, SF og EL er dybt bekymret over, at den foreslåede »300-timers-regel«  

 fjerner forsørgelsesgrundlaget for en gruppe af borgere, der ikke har  

 mulighed  

 for at komme ud på arbejdsmarkedet.
Regeringen forudsætter, at stort set alle  

 kan få 300 timers arbejde på 2 år; også de kontanthjælpsmodtagere, der ifølge  

 regeringens egen officielle definition vurderes at have  

 »så væsentlige begrænsninger i kompetencer og ressourcer, at  

 den ledige ikke umiddelbart vil kunne indgå i jobfunktioner på det ordinære  

 arbejdsmarked«.
Dermed fjerner regeringen den grundlovssikrede ret til hjælp  

 fra det offentlige til dem, »der ikke kan ernære sig eller sine«.
På trods af  

 situationens alvor, kritik fra menneskerettighedseksperter og gentagne  

 forespørgsler  

 har regeringen nægtet at forholde sig til, hvor lidt disse mennesker kan leve  

 for, og hvilket forsørgelsesgrundlag borgerne har krav på.
RV, SF og EL mener for det andet, at 300-timers-reglen er en  

 ligestillingsmæssig katastrofe.
Det Radikale Venstre mener, at  

 indvandrerkvindernes situation er den største ligestillingspolitiske  

 udfordring,  

 vi har i Danmark.
Med 300-timers-reglen skaber regeringen imidlertid helt  

 bevidst en situation, hvor det netop er disse kvinder, der mister  

 kontanthjælpen og dermed retten og pligten til en aktivering, der kunne  

 bringe  

 dem tættere på arbejdsmarkedet.
Regeringen sømmer kvinderne fast til  

 kødgryderne.
For når kvinderne ikke har deres egne penge, så bliver de endnu  

 mere afhængige af deres mænd.
RV, SF og EL finder for det tredje, at reglen er et klart udtryk  

 for regeringens diskrimination af etniske minoriteter. 300-timers-reglen  

 rammer  

 nemlig kun ægtepar, mens samlevende fritages. Ægtepar, der vil undgå reglen,  

 kan dermed blot lade sig skille.
For et familiesammenført ægtepar, hvis  

 opholdstilladelse  

 afhænger af ægteskabet, vil dette dog være forbundet med stor usikkerhed.
At  

 denne generelle regelændring for alle ægtepar på kontanthjælp indgår i et  

 integrationsforlig viser de reelle hensigter bag forliget.
For det fjerde er RV, SF og EL en stærk modstander af, at reglen  

 giver borgerne incitamenter til at elendiggøre sig.
Med 300-timers-reglen vil  

 det kunne betale sig at bringe sig selv længere fra arbejdsmarkedet, fordi de  

 allerdårligste er fritaget.
Det er et helt forkert signal at sende.
Vejen til  

 integration går netop igennem arbejdsmarkedet, og derfor skal der være støtte  

 og opbakning til de kontanthjælpsmodtagere, der ønsker at gøre en indsats for  

 at komme tilbage på arbejdsmarkedet.
For det femte mener RV, SF og EL, at integration på  

 arbejdsmarkedet sikres ved at holde fokus på den enkeltes aktuelle behov,  

 ressourcer og begrænsninger.
Derfor finder RV, SF og EL det grotesk, at der  

 ikke er nogen øvre tidsgrænse for, hvor længe ledige, der skiftevis befinder  

 sig  

 i matchgruppe 4 og 5, kan spare sammen til at blive ramt af  

 300-timers-reglen.  

 Det er vigtigt, at vi ikke bruger de lediges historie til straf, men støtter  

 dem i deres nuværende bestræbelser på at komme tættere på arbejdsmarkedet.
Endvidere stiller RV, SF og EL sig kritisk over for brugen af  

 matchgruppeværktøjet til at træffe retligt bindende afgørelser med.  

 Regeringen  

 bekræfter nemlig i svaret på spørgsmål 33, at det afhænger af den enkelte  

 sagsbehandlers eller anden aktørs skøn, om den ledige omfattes af 300-timers-  

 reglen.
Dermed befinder den ledige, der i forvejen står i en svær situation  

 med  

 udsigt til at miste forsørgelsesgrundlaget, sig i realiteten i en situation  

 uden tilstrækkelig retssikkerhed.
RV, SF og ELs fokus er at skabe social mobilitet, at få folk i  

 beskæftigelse og at bryde den negative sociale arv, og derfor ønskes en aktiv  

 indsats, fordi den virker.
RV, SF og EL finder derfor, at de partier, der  

 ønsker 300-timers-reglen, i det mindste burde kunne stemme for de af Det  

 Radikale Venstre stillede ændringsforslag.
Det foreslås, at det bliver muligt  

 for kommunerne at dispensere fra reglen, hvis en person objektivt, jævnfør  

 den  

 såkaldte matchplacering, aktivt har forbedret sine muligheder for at komme i  

 beskæftigelse, og at borgere, der rammes af 300-timers-reglen, får ret til at  

 modtage tilbud om aktivering, der kan bringe dem tættere på arbejdsmarkedet.  

 Ligeledes foreslås, at de 300 timer opgøres for de seneste 24 måneder, og at  

 der derfor ikke skal optjenes 300 nye timer, for at en ægtefælle på  

 kontanthjælp  

 kan generhverve retten til støtte.
RV, SF og EL ønsker en massiv indsats  

 for at få unge med dansk og anden etnisk baggrund op på et højt  

 uddannelsesniveau.
Men forslaget om uddannelsespligt, som alene  

 rettes mod unge på kontanthjælp, er næppe løsningen.
Det store problem  

 er  

 frafaldet, og derfor bør støtte og vejledning styrkes.
Forslaget om  

 uddannelsespligt risikerer blot at øge det store frafald, hvis ikke der er  

 tilstrækkelige  

 ressourcer til at støtte op om de unge, der påbegynder en uddannelse.
RV, SF  

 og  

 EL noterer sig, at regeringen garanterer disse unge ret til  

 støtteforanstaltninger,  

 men er bekymret over, at der tilsyneladende ikke forudsættes et forøget  

 ressourcebehov som følge heraf.
RV, SF og EL noterer sig, at regeringen via  

 svar på spørgsmål har garanteret, at adgangen til de to vigtige forberedende  

 forløb i produktionsskolerne og den forberedende voksenuddannelse ikke  

 påvirkes  

 af lovforslaget.
Dette er afgørende, og præciseringen heraf bør nævnes  

 eksplicit i bekendtgørelsen, når reglen træder i kraft.
Endvidere kunne man ønske sig, at regeringen tog hånd om et  

 andet afgørende problem, der forhindrer mange unge med anden etnisk  

 baggrund i at gennemføre en uddannelse, nemlig diskriminationen  i  

 forbindelse med praktik.
Undervisningsministeriet har oplyst, at blot 5 pct.  

 af de eksisterende uddannelsesaftaler på erhvervsuddannelserne omfatter  

 indvandrere og efterkommere heraf, mens disse udgør ca. 20 pct. af de  

 praktikpladsløse og i december udtalte lederen af  

 automekanikeruddannelsen på Erhvervsskolen Hamlet i Hillerød, at når skolen  

 sender et nyt hold lærlinge ud i praktik efter grundforløbet, sidder der  

 altid en flok tilbage uden uddannelsesaftaler. »I ni ud af ti tilfælde er det  

 elever med anden etnisk baggrund, der sidder tilbage«.
Tal, som BAT-kartellet  

 har offentliggjort i februar, afslører den samme diskrimination af unge med  

 anden etnisk baggrund inden for byggefagene.
Disse forhold afhjælper  

 uddannelsespligten ingenlunde.
RV, SF og EL finder det endelig grotesk, at kommunen på ubestemt tid kan  

 gøre kontanthjælpen tilbagebetalingspligtig for unge, der springer fra en  

 uddannelse uden »rimelig« grund.
Dette fører til en stigmatisering af de  

 svageste unge, som har brug for støtte og vejledning  ikke  

 en økonomisk pisk over hovedet.
RV, SF og EL mener, at  

 der er et stort behov for nye, personrettede initiativer, der kan fremme  

 integrationen af etniske minoriteter på arbejdsmarkedet.
Derfor beklager RV,  

 SF  

 og EL, at integrationskontrakten ikke indeholder et eneste nyt initiativ  

 eller  

 aktivitet, men at der udelukkende er tale om, at et nyt bureaukrati i form af  

 et sagsomslag om allerede eksisterende aktiviteter.
RV, SF og EL beklager, at de kommunale sagsbehandlere nu skal  

 bruge tid på at indberette oplysninger til staten, som den allerede har i de  

 mangfoldige registre, der indberettes til under Integrationsministeriet og  

 Beskæftigelsesministeriet.
Det er oplyst, at der afsættes 35 kr. pr. sag til  

 udarbejdelse af status på integrationskontrakterne, hvilket i sig selv er et  

 vidnesbyrd om det manglende potentiale i forslaget.
RV, SF og EL finder det  

 ganske uklart, hvad konsekvenserne bliver for udlændinge, som ikke deltager  

 de  

 foreslåede 85 pct. i alle aktiviteter, men i øvrigt er velintegrerede.
 RV, SF og EL frygter, at konsekvensen af denne yderligere  

 bureaukratisering af integrationsindsatsen bliver langsommere integration.
RV, SF og EL er til gengæld positive over for den såkaldte »nye  

 chance til alle«, hvor kommunerne skal vende bunken af sager, der har ligget  

 længe, for at få sat en indsats i gang.
RV, SF og EL stiller sig dog kritisk  

 over for den komplicerede og administrativt tunge tilskudsmodel, der er en  

 del  

 af forslaget.
RV, SF og EL mener, at det sender et meget uheldigt signal, at  

 de  

 kommuner, der hidtil har klaret indsatsen dårligst, får den største andel af  

 midlerne, mens de effektive kommuner, der lever op til lovens krav, straffes.  

 Endvidere konstaterer RV, SF og EL, at regeringen i sine svar har ladet  

 forstå,  

 at den ikke vil følge loven, for så vidt angår tildelingen af midler   

 idet  

 fordelingen fastlægges før den 1. juli 2006, som er den dato, der fremgår af  

 lovforslaget.
RV, SF og EL kan ikke støtte lovforslaget, da den sociale og  

 ligestillingsmæssige slagside er så stor, at integrationen samlet set må  

 forventes at blive sat tilbage.
Det Radikale Venstre har dog stillet tre  

 ændringsforslag, der tilsammen vil løse nogle af de mest åbenlyse problemer  

 med  

 300-timers-reglen, og RV, SF og EL håber, at flertallet bag  

 integrationsaftalen  

 vil støtte disse forbedringer.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, S, DF, KF og RV):
Til § 1 1)  

  

 I den under  

  

 nr. 1  

  

 foreslåede  

  

 § 21 b  

  

 indsættes  

 som  

  

 stk. 5:
»Stk. 5.  

  

 Vurderer  

 kommunen, at der er risiko for, at den unge, som påbegynder en uddannelse  

 efter  

 stk. 4, kan få særlige vanskeligheder ved at gennemføre uddannelsen, skal  

 kommunen underrette uddannelsesinstitutionen om, at den unge efter § 21 b er  

 pålagt at påbegynde en uddannelse.
Underretning kan ske uden samtykke fra den  

 unge.« [Underretning af uddannelsesinstitutionen i særlige tilfælde] 2)  


  

 Nr.  

 5  

  

 udgår.
[Forslaget om særlige regler for en beskæftigelsesrettet  

 indsats for personer, der har særlig svært ved at blive integreret på  

 arbejdsmarkedet,  

 udgår] Til § 2 Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (S, SF og EL):
 3)  

  

 I det under  

  

 nr. 7  

  

 foreslåede  

  

 § 13, stk.  

 9,  

  

 indsættes som  

  

 2.  

  

 og  

  

 3. pkt.:
»Kommunen kan endvidere efter en konkret vurdering bestemme, at  

 en ægtefælle, hvis arbejdsevne er så nedsat, at jobfunktioner, der er  

 forenelige med den pågældendes kompetencer og ressourcer, kun kan findes i et  

 meget begrænset omfang på det ordinære arbejdsmarked, og som aktivt har  

 deltaget i alle tilbudte beskæftigelsesfremmende aktiviteter og søgt relevant  

 arbejde på det ordinære arbejdsmarked, ikke er omfattet af stk. 8. Afgørelse  

 efter 2. pkt. træffes for 3 måneder ad gangen.« [Mulighed for, at kommunen kan dispensere fra kravet om 300  

 timers arbejde inden for de seneste 24 kalendermåneder] 4)  

  

 I det under  

  

 nr. 7  

  

 foreslåede  

  

 § 13, stk.  

 11, nr. 5,  

  

 indsættes efter »arbejdsmarked«: », og perioder, hvor kommunen  

 efter stk. 9, 2. pkt., har bestemt, at den pågældende ikke er omfattet af  

 stk.  

 8,«.
[Dispensationsperioder forlænger den periode, inden for hvilken  

 der skal dokumenteres 300 timers arbejde] 5)  

  

 I det under  

  

 nr. 7  

  

 foreslåede  

  

 § 13, stk.  

 12,  

  

 udgår  

  

 2. pkt., og i stedet  

 indsættes:
»I perioden, indtil ægtefællen igen bliver berettiget til hjælp  

 efter 1. pkt., har ægtefællen ret til uden økonomisk støtte at deltage i  

 tilbud  

 efter reglerne i kapitel 10 og 11 i lov om en aktiv beskæftigelsesindsats.  

 Kommunen træffer efter et konkret skøn afgørelse om tilbud.« [Retten til kontanthjælp generhverves, når ægtefællen kan  

 dokumentere 300 timers ordinært og ustøttet arbejde inden for de seneste 24  

 måneder, uanset om timerne ligger før eller efter det tidspunkt, hvor retten  

 til hjælp ophørte, og ret til at deltage i tilbud uden økonomisk støtte for  

 en  

 ægtefælle, hvis hjælp er bortfaldet efter 300-timers-reglen] Af  

 	  

  

 beskæftigelsesministeren,  

  

 tiltrådt af  

  

 udvalget:
 6)  

  

 I  

  

 nr. 19  

  

 indsættes efter den foreslåede affattelse af  

  

 § 100, stk. 1,  

  

 som nyt stykke:
»Stk. 2.  

  

 Beskæftigelsesministeren kan fastsætte nærmere regler om, hvornår kommunen  

 opfylder betingelserne for at få 65 pct. refusion efter stk. 1, herunder om,  

 hvilken dokumentation kommunen skal fremlægge.« Stk. 2 bliver herefter stk. 3.
[Bemyndigelse til beskæftigelsesministeren til at fastsætte  

 regler om, hvornår kommunen kan få 65 pct. refusion af udgifterne til  

 kontant-  

 og starthjælp m.v. i aktive perioder] Til § 3 7)  

  

 I  

  

 stk. 1  

  

 ændres »1. marts 2006« til: »1. april 2006«.
[Udskudt ikrafttræden] 8)  

  

 I  

  

 stk. 5  

  

 ændres »1. marts 2006 til 28. februar 2007« til: »den 1.  

 april 2006 til den 31. marts 2007«.
[Konsekvensændring som følge af udskudt ikrafttræden] 9)  

  

 I  

  

 stk. 6  

  

 ændres »den 1. marts 2007 til den 29. februar 2008« til: »den  

 1. april 2007 til den 31. marts 2008«.
[Konsekvensændring som følge af udskudt ikrafttræden] 10)  

  

 I  

  

 stk. 7  

  

 ændres »den 29. februar 2008« til: »den 31. marts 2008«.
[Konsekvensændring som følge af udskudt ikrafttræden] Bemærkninger Til nr. 1 Målgruppen for uddannelsesforslaget er unge, som kommunen har  

 vurderet er i stand til at kunne gennemføre en uddannelse på almindelige  

 vilkår.
Disse unge forventes som udgangspunkt at kunne klare sig i det  

 ordinære  

 uddannelsessystem på lige fod med andre unge og med de muligheder for hjælp  

 og  

 vejledning, som der eksisterer i dag.
 Det er imidlertid regeringens opfattelse, at der blandt disse  

 unge vil være nogle, der f.eks. på grund af sociale og psykiske  

 omstændigheder  

  vil have større risiko end andre unge for at frafalde en uddannelse.  

 Det er  

 vigtigt, at også disse unge får de bedste betingelser for at gennemføre en  

 uddannelse.
Det foreslås derfor, at kommunen  når den pålægger en ung at  

 påbegynde en uddannelse  samtidig skal vurdere, om den unge har særlig  

 risiko  

 for ikke at kunne gennemføre uddannelsen.
Hvis der er en sådan risiko,  

 forpligtes kommunen til at underrette den pågældende uddannelsesinstitution.
 Formålet er at støtte disse unge i, at de fastholdes i  

 uddannelse, og at de  hvis de har valgt en forkert uddannelse   

 påbegynder en  

 ny uddannelse, inden de falder fra.
Det foreslås, at underretningen uden nærmere begrundelse oplyser  

 om, at den unge forud for uddannelsesstart har været omfattet af et  

 uddannelsespålæg.
Underretningen bør i overensstemmelse med god  

 forvaltningsskik så vidt muligt ske med samtykke fra den unge.
Underretning  

 kan  

 dog ske uden den unges samtykke.
 Det skal understreges, at de unge begynder uddannelsen på  

 ordinære vilkår, herunder de muligheder for støtte, vejledning og særlig  

 tilrettelæggelse samt uddannelsesstøtte m.v., som er indeholdt i reglerne om  

 de  

 enkelte uddannelser.
 I de erhvervsrettede ungdomsuddannelser udarbejdes der ved  

 uddannelsens start en individuel udannelsesplan, som kan justeres undervejs i  

 forløbet, og som skal sikre, at eleven realistisk kan gennemføre uddannelsen.  

 Ved udarbejdelsen af planen og ved justeringen heraf vil der være mulighed  

 for  

 at tilpasse planen til elevens forudsætninger, herunder at yde ekstra støtte  

 og  

 vejledning til elever med særlige problemer.
 Ved at foretage en underretning er der i forhold til elever, som  

 kommunen har givet underretning om, mulighed for i højere grad ved  

 udarbejdelsen af uddannelsesplanen og ved justeringen heraf at tilpasse  

 planen  

 til elevens forudsætninger, herunder at yde ekstra støtte og vejledning.  

 Støtten vil f.eks. kunne gå ud på at sikre, at den pågældende i givet fald i  

 stedet  

 for at falde fra fortsætter umiddelbart i en anden uddannelse.  

 Undervisningsministeriet vil som led i gennemførelsen af loven efterfølgende  

 foretage de nødvendige tilpasninger af reglerne om vejledning om  

 gennemførelse  

 af uddannelser på Undervisningsministeriets område, der omfatter både  

 ungdomsuddannelser og visse videregående uddannelser.
Hertil kommer, at ungdomsuddannelsesinstitutionerne allerede  

 efter reglerne om vejledning om valg af uddannelse og erhverv er forpligtet  

 til  

 at underrette Ungdommens Uddannelsesvejledning (UU) om, at den unge 1) er  

 optaget på uddannelsen, 2) ikke er mødt op ved undervisningens begyndelse  

 eller  

 3) står i risiko for at afbryde eller har afbrudt en uddannelse.
Ved  

 indgåelse  

 og ophævelse af uddannelsesaftaler efter lov om erhvervsuddannelser  

 underretter  

 den skole, der foretager registreringen af uddannelsesaftalen eller  

 ophævelsen,  

 desuden UU herom.
 UU forudsættes herefter at indgå i et nærmere samarbejde med  

 institutionen eller med andre offentlige myndigheder eller institutioner om  

 vejledning om den unges fortsatte uddannelse eller eventuelle beskæftigelse.  

 Undervisningsministeriet vil inddrage den foreslåede lovændring i kommende  

 ændringer af regler om Ungdommens Uddannelsesvejlednings virksomhed.
De statsligt regionale vejledningscentre for videregående  

 uddannelser samarbejder med uddannelsesinstitutioner og UU med henblik på at  

 gøre vejledningen synlig, gennemskuelig og let tilgængelig og med henblik på  

 at  

 sikre sammenhæng mellem uddannelses- og erhvervsvejledning og vejledning om  

 gennemførelse af den valgte uddannelse.
Den foreslåede lovændring vil kunne  

 give anledning til senere regelændringer om denne virksomhed, hvis der i  

 praksis viser sig et behov herfor.
Forholdet til persondataloven Kommunernes underretning af uddannelsesinstitutionerne er i  

 overensstemmelse med persondatalovens § 5, da underretningens formål er at  

 yde  

 ekstra støtte og vejledning, som kan sikre den unges forbliven i  

 uddannelsessystemet.
 Efter persondatalovens § 6 vil underretningen kunne ske uden  

 samtykke.
Økonomiske  

 konsekvenser Kommunernes udgifter ved at underrette uddannelsesstederne om de  

 unge, der kan få særlige vanskeligheder ved at gennemføre uddannelsen,  

 skønnes  

 at være marginale.
Til nr. 2 Det foreslås, at bemyndigelsesbestemmelsen vedrørende en særlige  

 beskæftigelsesrettet indsats for kontant- og starthjælpsmodtagere samt  

 forsikrede ledige udgår.
Der er her lagt vægt på, at de hensyn, der var  

 tilsigtet med bemyndigelsen, vil blive tilgodeset ved den øvrige indsats, der  

 indgår i »En ny chance for alle«, som vil blive tilrettelagt på en sådan  

 måde,  

 at der tages effektivt hånd om de lediges særlige problemer, herunder  

 integrationsproblemer.
Der vil i den forbindelse sammen med arbejdsmarkedets parter og  

 KL (Kommunernes Landsforening) blive udviklet målrettede jobforløb, som kan  

 anvendes til en beskæftigelsesrettet indsats for personer, der har særlige  

 behov.
Disse jobforløb vil blive fulgt under den landsdækkende indsats »En ny  

 chance for alle«.
Erfaringerne herfra vil eventuelt blive benyttet til at  

 vurdere, om jobforløbene skal gøres lovpligtige.
 Disse erfaringer vil også kunne blive anvendt i forhold til  

 forsikrede ledige, og da det formodes, at en større del af målgruppen vil  

 være  

 kontant- og starthjælpsmodtagere, er det vurderingen, at der ikke er behov  

 for,  

 at ministeren også kan fastsætte regler om en særlig beskæftigelsesrettet  

 indsats.
 Hertil kommer, at forslaget  om ret og pligt til gentagen  

 aktivering for kontant- og starthjælpsmodtagere, der er over 30 år, og som  

 har  

 problemer ud over ledighed  skaber rammer for, at personer med  

 længerevarende  

 ledighed bag sig får en løbende og målrettet indsats og ikke overlades til  

 passiv forsørgelse.
Til nr. 3 Med ændringsforslaget gives der mulighed for, at kommunen efter  

 en konkret, individuel vurdering kan bestemme, at en ægtefælle, hvis  

 arbejdsevne er så nedsat, at jobfunktioner, der er forenelige med den  

 pågældendes kompetencer og ressourcer, kun findes i et meget begrænset omfang  

 på det ordinære arbejdsmarked (personer, der ved kommunens vurdering af  

 beskæftigelsespotentialet er indplaceret i matchgruppe 4), ikke er omfattet  

 af  

 kravet om mindst 300 timers ordinært og ustøttet arbejde inden for de seneste  

 24 kalendermåneder.
Det er en betingelse for at anvende  

 undtagelsesbestemmelsen,  

 at ægtefællen aktivt har deltaget i de beskæftigelsesfremmende aktiviteter,  

 som  

 kommunen eller AF har tilbudt, og at den pågældende har været aktivt  

 arbejdssøgende på områder, hvor der er mulighed for, at den pågældende kan  

 opnå  

 ordinær beskæftigelse.
For at sikre, at den pågældende også fremadrettet  

 deltager aktivt i tilbud og er aktivt arbejdssøgende, foreslås det, at  

 kommunens afgørelse om undtagelse fra kravet om 300 timers ordinært og  

 ustøttet  

 arbejde inden for de seneste 24 måneder træffes for 3 måneder ad gangen, dvs.  

 at kommunen ved hver samtale i det individuelle kontaktforløb skal tage  

 stilling til, om ægtefællen fortsat opfylder betingelserne for at være  

 undtaget  

 fra kravet.
Til nr. 4 Det foreslås, at perioden på 24 måneder, inden for hvilken en  

 ægtefælle skal dokumentere 300 timers ordinært og ustøttet arbejde, forlænges  

 med perioder, hvor kommunen efter forslaget i nr. 1 har undtaget den  

 pågældende  

 fra kravet.
Herved sidestilles de pågældende perioder med perioder, hvor den  

 pågældendes arbejdsevne har været så begrænset, at vedkommende ikke har  

 kunnet  

 opnå beskæftigelse på det ordinære arbejdsmarked, jf. det foreslåede § 13,  

 stk.  

 9, 1. pkt.
Forslaget betyder, at hvis personen senere forbedrer sit  

 beskæftigelsespotentiale og bliver omfattet af kravet om 300 timers arbejde,  

 vil dispensationsperioderne indgå som »døde perioder« i beregningen af »de  

 seneste 24 kalendermåneder«.
Til nr. 5 Med ændringsforslaget fjernes betingelsen i forslaget til § 13,  

 stk. 12, 2. pkt., om, at generhvervelse af retten til kontanthjælp  

 forudsætter,  

 at alle 300 timers ordinært og ustøttet arbejde skal ligge efter det  

 tidspunkt,  

 hvor hjælpen ophørte.
Ændringsforslaget indebærer, at en ægtefælle, der inden  

 ophørstidspunktet har haft f.eks. 100 timers ordinært og ustøttet arbejde,  

 igen  

 bliver berettiget til hjælp, hvis vedkommende opnår yderligere mindst 200  

 timers ordinært og ustøttet arbejde.
Det er fortsat en betingelse, at de  

 sammenlagte 300 timers arbejde til enhver tid ligger inden for de seneste 24  

 kalendermåneder.
Med ændringsforslaget gives der mulighed for, at en ægtefælle,  

 hvis kontanthjælp er bortfaldet, fordi den pågældende ikke opfylder  

 betingelsen  

 om 300 timers ordinært og ustøttet arbejde inden for de seneste 24 måneder,  

 fortsat har ret til at deltage i beskæftigelsesfremmende tilbud efter lov om  

 en  

 aktiv beskæftigelsesindsats kapitel 10 og 11, dog således at den pågældende  

 ikke modtager økonomisk støtte under deltagelsen.
Der er derimod ikke pligt  

 til  

 at deltage i tilbud.
Det forudsættes derfor, at ægtefællen aktivt anmoder  

 kommunen om at få adgang til tilbud.
Det forudsættes ligeledes, at kommunen  

 vejleder ægtefællen om denne mulighed.
 Retten til tilbud omfatter tilbud om vejledning og  

 opkvalificering samt tilbud om virksomhedspraktik efter lov om en aktiv  

 beskæftigelsesindsats kapitel 10 og 11. Det er kommunen, der ud fra den  

 enkeltes ønsker og forudsætninger og under hensyn til arbejdsmarkedets behov  

 træffer afgørelse om tilbud, herunder om tilbuddets varighed og omfang.
Til nr. 6 Der er behov for at fastsætte regler om, hvilke krav kommunen  

 skal opfylde for at få 65 pct. i refusion af forsørgelsesydelsen under  

 aktivering, for at sikre, at aktiveringen har den nødvendige kvalitet.
Ordningen vil blive fulgt med henblik på at vurdere, om  

 ordningen har den tilsigtede virkning.
Såfremt der måtte vise sig behov for  

 det, bør der være mulighed for at kunne tilpasse de krav, som kommunerne skal  

 opfylde for at få 65 pct. refusion.
 Det foreslås derfor, at ministeren bemyndiges til at fastsætte regler  

 om, hvilke betingelser der skal være opfyldt, for at staten refunderer 65  

 pct.  

 af kommunens udgifter til kontant- eller starthjælp, når den person, der  

 modtager hjælpen, deltager i revalidering eller forrevalidering efter kapitel  

 6  

 eller i tilbud efter kapitel 10 og 11 i lov om en aktiv  

 beskæftigelsesindsats.
 På baggrund af bemyndigelsen vil der blive fastsat nærmer regler  

 om:
   

 	  

 At det af kommunens  

 sag skal fremgå, at tilbud, der giver adgang til 65 pct. i refusion af  

 forsørgelsesydelsen,  

 opfylder de gældende krav i lov om en aktiv beskæftigelsesindsats   

 f.eks. at  

 det er beskrevet i og afgivet som led i udarbejdelse af en jobplan, eller at  

 tilbudet for kontant- og starthjælpsmodtagere under 30 år udgør mindst 30  

 timer  

 om ugen sammen med eventuel ordinær beskæftigelse m.fl.
   

 	  

 At hvis kommunen  

 fastsætter, at aktivering for den enkelte kun skal ske i begrænset omfang  

  f.eks.  

 under 10 timer om ugen i gennemsnit over en 4-ugers-periode  er det en  

 forudsætning for, at staten refunderer 65 pct. af forsørgelsesydelsen, at  

 kommunen kan godtgøre og dokumentere, at personen alene kan deltage i  

 aktivering i det angivne omfang.
  

 	  

 At kommunerne således  

 fortsat kan give aktive tilbud i relativt få timer om ugen, f.eks. til  

 personer,  

 der har problemer ud over ledighed.
Der kan f.eks. være tale om misbrugere  

 eller andre, som i en periode ikke kan deltage i længerevarende tilbud eller  

 aktiviteter.
Det skal blot være dokumenteret, at den ledige kun kan magte et  

 beskedent antal timer om ugen.
  

 	  

 At personer i  

 aktivering ved længerevarende fravær, herunder sygdom, f.eks. efter 2 ugers  

 sammenhængende fravær ikke længere anses for at være i et aktivt tilbud.
Det  

 betyder, at personen anses for ophørt i tilbuddet med den virkning, at  

 refusionen for udgifter til kontant- og starthjælp herefter skal være på 35  

 pct.
Endelig vil det blive præciseret, at kommunen kun får 65 pct. i  

 refusion for den periode, som tilbuddet dækker.
Er der f.eks. tale om et  

 tilbud  

 på 15 dage, er det kun for disse dage, at kommunen får 65 pct. i refusion af  

 forsørgelsesydelsen.
 Den samlede administrative merudgift anslås til ca. 1 mio. kr.  

 årligt, som omfatter dels sagsbehandling i forbindelse med at dokumentere, at  

 aktiverede ikke kan klare aktivering i større omfang (ca. 0,7 mio. kr.), dels  

 ekstra udgifter til de kommunale revisorer (ca. 0,3 mio. kr.).
Til nr. 7 Med ændringsforslaget foreslås lovens ikrafttræden udskudt til  

 den 1. april 2006.
Til nr. 8-10 Ændringsforslagene er en konsekvens af forslaget om udskudt  

 ikrafttræden, jf. ændringsforslag nr. 7.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Morten Østergaard (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Oversigt over bilag vedrørende L 89 Bilagsnr.
Titel 1 Høringssvar og høringsnotat, fra beskæftigelsesministeren 2 Høringssvar og høringsnotat, fra integrationsministeren 3 Supplerende høringssvar, fra integrationsministeren 4 Udkast til tidsplan for udvalgets behandling af  

 lovforslaget 5 Høringssvar fra UNHCR i dansk oversættelse og  

 høringsnotat herom, fra integrationsministeren 6 Teknisk gennemgang den 12. januar 2005 7 Tidsplan for udvalgets behandling af lovforslaget 8 Kopi af svar på L 93  svar på spm. 1-24, fra  

 integrationsministeren 9 Kopi af svar UUI L 93  svar på spm. 25-34, fra  

 integrationsministeren 10 1. udkast til betænkning 11 Ændringsforslag, fra beskæftigelsesministeren 12 Notat om »En ny chance til alle«, fra  

 beskæftigelsesministeren 13 2. udkast til betænkning Oversigt over spørgsmål og svar vedrørende L 89 Spm.nr.
Titel 1 Spm. om bistand til et ændringsforslag, som giver  

 kommunen dispensationsmulighed fra 300timers-kravet for personer, der  

 stiger  

 i matchkategori, til beskæftigelsesministeren, og ministerens svar herpå 2 Spm. om, hvilke initiativer der vil blive igangsat for at  

 undgå at komme på kant med grundloven og FN-konventionen om økonomiske,  

 sociale og kulturelle rettigheder, til beskæftigelsesministeren, og  

 ministerens  

 svar herpå 3 Spm., om det er hensigtsmæssigt, at kvinder fastholdes  

 som hjemmegående, når man tager i betragtning, at meningen med lovforslagene  

 bl.a. er at bidrage til respekt for ligestilling mellem kønnene i  

 indvandrermiljøerne,  

 jf. bemærkningerne til lovforslaget, til beskæftigelsesministeren, og  

 ministerens svar herpå 4 Spm. om de ligestillingsmæssige konsekvenser for  

 forholdet mellem etniske minoriteter og etniske danskere af, at  

 300-timers-reglen  

 kun dækker ægtefæller, mens samlevende fritages, til  

 beskæftigelsesministeren,  

 og ministerens svar herpå 5 Spm., om de, der mister retten til at modtage  

 forsørgelsesydelser efter 300-timers-reglen, stadig har ret til at deltage i  

 aktiveringstilbud, til beskæftigelsesministeren, og ministerens svar herpå 6 Spm., om 300-timers-reglen primært forventes at ramme  

 etniske minoritetsægtepar, og om det er formålet med reglens indførelse, til  

 beskæftigelsesministeren, og ministerens svar herpå 7 Spm., om ægtefæller, der lader sig skille for i stedet at  

 indlede et ægteskabslignende forhold, ikke vil være omfattet af  

 300-timers-reglen,  

 til beskæftigelsesministeren, og ministerens svar herpå 8 Spm. om, hvilke opholdsretlige konsekvenser de foreslåede  

 regler har, hvis et familiesammenført ægtepar vælger at blive skilt og optage  

 ægteskabslignende samliv, til beskæftigelsesministeren, og ministerens svar  

 herpå 9 Spm. om, hvilke initiativer ministeren vil tage for at  

 sikre kontanthjælpsmodtagernes retssikkerhed mht. indplacering i  

 matchkategorierne  

 1-5, til beskæftigelsesministeren, og ministerens svar herpå 10 Spm., om det er ministerens opfattelse, at en  

 kontanthjælpsmodtagers chance for at erhverve 300 timers ordinært arbejde på  

 2 år, er upåvirket af personens arbejdsmarkedsmæssige match, til  

 beskæftigelsesministeren, og ministerens svar herpå 11 Spm., om der er eksempler på, at andre aktørers aflønning  

 afhænger af, om den ledige bevæger sig op eller ned i matchgruppesystemet,  

 til beskæftigelsesministeren, og ministerens svar herpå 12 Spm. om, hvilke økonomiske konsekvenser 300-timers-reglen  

 vil have for ledige, der i løbet af perioden bevæger sig mellem matchgruppe 4  

 og 5, til beskæftigelsesministeren, og ministerens svar herpå 13 Spm., om hvilke retssikkerhedsmæssige problemer det medfører,  

 at andre aktører ikke kan ændre en matchgruppevurdering, til  

 beskæftigelsesministeren,  

 og ministerens svar herpå 14 Spm., om de foreløbige indrapporteringer af kommunernes  

 matchplacering af kontanthjælpsmodtagere giver grund til at ændre forslagets  

 økonomiske konsekvenser, til beskæftigelsesministeren, og ministerens svar  

 herpå 15 Spm., om det er muligt at klage over afgørelsen til de  

 sociale nævn, når en ledig fratages kontanthjælpen efter 300-timers-reglen,  

 til beskæftigelsesministeren, og ministerens svar herpå 16 Spm. om, efter hvilke kriterier en kommune skal vurdere,  

 hvorvidt en ung har en rimelig grund til at springe fra sin uddannelse, og om  

 hjælpen som følge heraf skal gøres tilbagebetalingspligtig (jf. § 21, stk.  

 4), til beskæftigelsesministeren, og ministerens svar herpå 17 Spm., om ministeren kan bekræfte, at lovforslaget ingen  

 konsekvenser har for kommunernes brug af produktionsskoler og forberedende  

 voksenundervisning,  

 til beskæftigelsesministeren, og ministerens svar herpå 18 Spm., om regeringen kan garantere, at forslaget om  

 uddannelsesgaranti ikke vil medføre en forringelse af de særlige  

 foranstaltninger, som de relevante uddannelser yder unge med særlige behov,  

 til beskæftigelsesministeren, og ministerens svar herpå 19 Spm. om, hvordan ministeren vil sikre, at  

 tilskudsmodellen ikke bliver en form for omvendt resultatløn, der belønner de  

 kommuner, der ikke har levet op til lovens krav om gentagen aktivering, til  

 beskæftigelsesministeren, og ministerens svar herpå 20 Spm., om ministeren kan bekræfte, at tilskudsmodellen  

 ikke påvirker kommunernes mulighed for at hjemtage refusion for  

 aktiveringsindsatsen,  

 og at kommunerne dermed kompenseres to gange for aktiveringen, til  

 beskæftigelsesministeren, og ministerens svar herpå 21 Spm. om, hvilke initiativer ministeren påtænker for at  

 undgå, at kommunerne undlader at anvende aktivering af kontanthjælpsmodtagere  

 for at få økonomisk kompensation, til beskæftigelsesministeren, og  

 ministerens svar herpå 22 Spm. om, hvordan det sikres, at kampagnen »En ny chance  

 til alle« får den forventede effekt, til beskæftigelsesministeren, og  

 ministerens svar herpå 23 Spm., om lovforslaget skærper behandlingspligten, og om  

 der er grænser for, hvilke behandlinger man kan tvinge modtagere af  

 offentlige  

 ydelser til at gennemgå, til beskæftigelsesministeren, og ministerens svar  

 herpå 24 Spm., om kommunerne kan pålægge psykisk syge og  

 misbrugere at indgå i behandlingsforløb som betingelse for udbetaling af  

 kontanthjælpen, til beskæftigelsesministeren, og ministerens svar herpå 25 Spm., om lovforslaget indeholder tilstrækkelig  

 fleksibilitet til, at en banal forkølelse ikke skal udløse en selvstændig  

 vurdering af behovet for en sygeopfølgningsplan, til  

 beskæftigelsesministeren, og ministerens svar herpå 26 Spm. om, hvilke aktiviteter kommunerne skal afholde for  

 det beløb (1 mio. kr.), der ifølge lovforslaget er afsat til  

 integrationskontrakterne i 2006, til beskæftigelsesministeren, og ministerens  

 svar herpå 27 Spm., om integrationskontrakten ikke indeholder nye  

 initiativer, til beskæftigelsesministeren, og ministerens svar herpå 28 Spm. om, hvilke nye aktiviteter integrationskontrakten  

 indeholder, til beskæftigelsesministeren, og ministerens svar herpå 29 Spm., om matchgruppe 5 er undtaget fra 300-timers-reglen,  

 til beskæftigelsesministeren, og ministerens svar herpå 30 Spm. om, hvor den nedre grænse for rådighedsbeløb går, og  

 ud fra hvilke kriterier rådighedsbeløbet er fastsat, til  

 beskæftigelsesministeren,  

 og ministerens svar herpå 31 Spm. om teknisk bistand til udarbejdelse af  

 ændringsforslag, der sikrer, at borgere, der rammes af 300-timers-reglen, får  

 ret men ikke pligt til at deltage i aktivtilbud, til  

 beskæftigelsesministeren, og ministerens svar herpå 32 Spm., om familiesammenførte med mindst 2 års samliv kan  

 lade sig skille uden opholdsretslige konsekvenser for at undgå at blive  

 omfattet  

 af det objektive rådighedskriterium, til beskæftigelsesministeren, og  

 ministerens svar herpå 33 Spm., om kommunerne og andre aktører visiterer ensartet  

 til matchkategorierne, og hvad det betyder for den lediges retsstilling, at  

 visitationsvejledningen ikke indeholder objektive kriterier, til  

 beskæftigelsesministeren,  

 og ministerens svar herpå 34 Spm., om andre aktører, der matchgruppevurderer ledige,  

 vil blive omfattet af regler om journal- og notatpligt, til  

 beskæftigelsesministeren, og ministerens svar herpå 35 Spm. om, hvorfor matchgruppe 4 ikke er undtaget fra  

 lovforslaget, til beskæftigelsesministeren, og ministerens svar herpå 36 Spm. om, hvorfor det er den af ægtefællerne, der er  

 længst fra arbejdsmarkedet, der mister retten til kontanthjælp og dermed  

 retten til aktivering, til beskæftigelsesministeren, og ministerens svar  

 herpå 37 Spm. om, hvor længe en ledighedsperiode maksimalt kan  

 forlænges, samt hvordan skiftende ægteskabelige relationer kan påvirke retten  

 til kontanthjælp, til beskæftigelsesministeren, og ministerens svar herpå 38 Spm. om teknisk bistand til udarbejdelse af  

 ændringsforslag, som skal sikre, at det objektive rådighedskriterium anvendes  

 fortløbende over de seneste 24 måneder, til beskæftigelsesministeren, og  

 ministerens svar herpå 39 Spm., om kommunernes sanktionsmuligheder ophører, når en  

 ledig er fyldt 25 år, herunder om 26-årige er omfattet af  

 tilbagebetalingspligten,  

 til beskæftigelsesministeren, og ministerens svar herpå 40 Spm., om unge kontanthjælpsmodtagere, der selv søger ind  

 på produktionsskole, ikke udsættes for sanktioner som følge af  

 uddannelsespligten,  

 til beskæftigelsesministeren, og ministerens svar herpå 41 Spm. om, hvad det økonomiske incitament og de ekstra  

 midler består i, når kommunerne ikke kompenseres mere end normalt, til  

 beskæftigelsesministeren, og ministerens svar herpå 42 Spm. om, hvorfor der ikke er valgt en model, hvor  

 kommuner modtager tilskud på baggrund af deres andel af  

 kontanthjælpsmodtagere over 30 år med andre problemer end ledighed, til  

 beskæftigelsesministeren, og ministerens svar herpå 43 Spm. om sagsbehandlerens fulde adgang til den lediges  

 fulde historik i kommunen, til beskæftigelsesministeren, og ministerens svar  

 herpå 44 Spm. om, hvorfor uddannelsesinstitutionen skal vide, at  

 nogle er i særlig risiko for at frafalde uddannelsen, til  

 beskæftigelsesministeren, og ministerens svar herpå 45 Spm., om kommunen kan pålægge en ung at tage en gymnasial  

 uddannelse, til beskæftigelsesministeren, og ministerens svar herpå 46 Spm., om ministeren er enig i besvarelsen af spm. 40, til  

 undervisningsministeren, og ministerens svar herpå 47 Spm., om kontanthjælpsmodtagere, der søger FUV, kan  

 hindres heri eller sanktioneres herfor som følge af undervisningspligten, til  

 beskæftigelsesministeren og undervisningsministeren, og  

 beskæftigelsesministerens  

 svar herpå Bilag 2 Nogle af udvalgets spørgsmål til  

 beskæftigelsesministeren og undervisningsministeren og disses svar herpå Spørgsmålene er optrykt efter ønske fra udvalget.
 Spørgsmål 7:
Lovforslaget gælder kun for  

 ægtepar, mens de som lever sammen i ægteskabslignende forhold ikke er dækket  

 af  

 reglerne.
Kan ministeren bekræfte, at ægtefæller der lader sig skille, for i  

 stedet at indlede et ægteskabslignende forhold, ikke vil være omfattet af  

 300-timers-reglen? Svar:
Det kan bekræftes, at forslaget om bortfald af kontanthjælpen  

 til en ægtefælle, der ikke har haft 300 timers ordinært og ustøttet arbejde  

 inden for de seneste 24 måneder, kun gælder for gifte personer.
Dette hænger  

 sammen med, at ægtefæller har gensidig forsørgelsespligt, og at den  

 pågældende  

 ægtefælle derfor fortsat er sikret et forsørgelsesgrundlag.
 Spørgsmål 15:
 Kan ministeren bekræfte, at det  

 er muligt at klage over afgørelsen, når en ledig fratages kontanthjælpen  

 efter  

 300-timers-reglen til de sociale nævn, herunder over den matchplacering, der  

 ligger til grund for afgørelsen? Ministeren bedes endvidere bekræfte, at  

 klagen  

 ikke har opsættende virkning på sagen, og oplyse hvor lang sagsbehandlingstid  

 en ledig, der har fået frataget kontanthjælpen, maksimalt kan påregne til  

 behandlingen af klagen.
 Svar:
 Jeg kan bekræfte, at en ægtefælle, hvis ret til kontanthjælp  

 bortfalder efter 300timersreglen, kan klage over kommunens afgørelse om  

 bortfald af hjælpen til det sociale nævn efter de almindeligt gældende regler  

 i  

 retssikkerhedslovens kapitel 10, jf. også mit svar til  

 Arbejdsmarkedsudvalget,  

 Alm. del.  spørgsmål 42.
 Nævnets prøvelse omfatter alle retlige spørgsmål, der er af  

 betydning for personens ret til ydelsen, herunder om personens arbejdsevne er  

 så begrænset, at vedkommende er omfattet af undtagelsesbestemmelsen i  

 forslaget  

 til § 13, stk. 9. I denne vurdering kan indgå, om den pågældende ægtefælles  

 arbejdsevne er så begrænset, at vedkommende ikke kan opnå beskæftigelse på  

 det  

 ordinære arbejdsmarked, og dermed om den pågældende i stedet for at være  

 indplaceret i matchkategori 1, 2, 3 eller 4, burde have været placeret i  

 matchkategori  

 5.
 At det er de almindeligt gældende regler i retssikkerhedslovens  

 kapitel 10, der finder anvendelse, indebærer, at klagen ikke har opsættende  

 virkning, jf. retssikkerhedslovens § 72.
 Med hensyn til de gennemsnitlige sagsbehandlingstider i de  

 sociale nævn kan jeg henvise til min tidligere besvarelse til  

 Arbejdsmarkedsudvalget, Alm. del spørgsmål 22, hvoraf det fremgår, at den  

 gennemsnitlige sagsbehandlingstid varierer fra nævn til nævn og ligger mellem  

 40 og knap 200 dage for sager inden for aktivlovens område.
Jeg vil dog her  ligesom i besvarelsen af Alm. del spørgsmål 42  

 - henvise til reglen i retssikkerhedslovens § 71, stk. 4, hvorefter der er  

 mulighed for en særlig hurtig sagsbehandling »i tilfælde, hvor der er tale om  

 en øjeblikkelig opstået trangssituation, eller hvor der i øvrigt er et  

 særligt  

 behov herfor«.
Her kan formanden for nævnet træffe en foreløbig afgørelse,  

 der  

 snarest muligt skal behandles i et møde i nævnet.
 Spørgsmål 18:
Kan regeringen garantere, at forslaget om uddannelsesgaranti  

 ikke vil medføre en forringelse af de særlige foranstaltninger, som de  

 relevante uddannelser yder unge med særlige behov - eksempelvis de tekniske  

 skolers såkaldte TEK1 støtte til elever med særlige behov, selvom målgruppen  

 må  

 forventes udvidet markant, hvis forslaget virker efter hensigten? Svar:
 Undervisningsministeriet  

 har oplyst, at elever, der optages i en erhvervsuddannelse, har krav på den  

 samme undervisning, herunder for eventuel specialpædagogisk støtte og anden  

 særlig tilrettelæggelse, uanset om eleven har været kontanthjælpsmodtager før  

 optagelsen i uddannelsen eller ikke.
Jeg kan henholde mig  

 hertil, idet jeg gør opmærksom på, at lovforslaget ikke indebærer ændringer  

 af  

 unges retsstilling i forhold til uddannelsesinstitutionerne men alene i  

 forhold  

 til betingelserne for udbetaling af kontanthjælp.
Jeg bemærker yderligere, at  

 de unge, som efter forslaget får en ny tilskyndelse til at gennemføre en  

 uddannelse, er unge, som efter kommunens vurdering vil kunne gennemføre  

 uddannelsen efter reglerne for den pågældende uddannelse.
 Spørgsmål 23:
Kommunerne har allerede hjemmel til (§ 11 i lov om retssikkerhed  

 og administration på det sociale område), at anmode personer, der søger  

 hjælp,  

 om at lade sig undersøge hos en læge, eller blive indlagt til observation og  

 behandling  

 som led i sagsbehandlingen.
Skærper lovforslaget behandlingspligten, og er  

 der  

 grænser for hvilke behandlinger, man kan tvinge modtagere af offentlige  

 ydelser  

 til at gennemgå? Svar:
Lovforslaget medfører ikke en skærpelse af pligten til at lade  

 sig behandle.
Det er alene den behandling, der i mange år har kunnet være en  

 betingelse for at få hjælp, der kan stilles krav om.
Behandlingen må på ingen  

 måde kunne medføre fare for liv eller førlighed.
 Kommunen kan efter § 11, stk. 1, nr. 2, i lov om retssikkerhed  

 og administration på det sociale område anmode borgeren om at blive undersøgt  

 af en læge eller om at blive indlagt til observation og behandling, hvis  

 borgerens helbred har betydning for, om borgeren er berettiget til at få den  

 hjælp, som borgeren har søgt om. § 11, stk. 1, nr. 2, viderefører den  

 tidligere  

 gældende § 10, stk. 2.
 Af bemærkningerne til den tidligere gældende § 10 fremgår, at  

 bestemmelsen svarer til bistandslovens § 17. Første led af bistandslovens §  

 17  

 havde følgende ordlyd: »Den myndighed, der behandler en sag efter denne lov,  

 kan pålægge den, der søger bistand, at medvirke til sagens oplysning,  

 herunder  

 ved at lade sig undersøge af en læge eller indlægge til observation og  

 behandling.« Af bemærkningerne til bistandslovens § 17 fremgår, at det  

 fastslås,  

 at den, der søger bistand, har pligt til at lade sig undersøge og behandle;  

 og  

 at tilsvarende bestemmelser findes i den (da)gældende lovgivning, samt at  

 formuleringen svarer til en bestemmelse i loven om den sociale ankestyrelse  

 (§ 8).
Der vil typisk være tale om en undersøgelse hos en praktiserende  

 læge, som regel ansøgerens egen læge.
Undersøgelse hos en eller flere  

 speciallæger kan også være relevant.
 Spørgsmål 25:
KL påpeger i deres høringssvar, at kravet om vurdering af  

 behovet for en sygeopfølgning skal afklares umiddelbart efter, at kommunen er  

 blevet bekendt med sygdommen, vil give unødigt administrativt bøvl.  

 Indeholder  

 lovforslaget efter ministerens opfattelse tilstrækkelig fleksibilitet til, at  

 en banal forkølelse ikke skal udløse en selvstændig vurdering af behovet for  

 en  

 sygeopfølgningsplan? Svar:
 Der ligger i lovforslaget en pligt for kommunen til at vurdere,  

 om der skal ske yderligere, når kommunen bliver bekendt med en  

 hjælpsmodtagers  

 sygdom.
 Ved en banal forkølelse vil vurderingen ikke være omfattende.  

 Den blotte konstatering af, at der er tale om en sygdom af meget kort  

 varighed,  

 vil i langt de fleste tilfælde føre til, at kommunen umiddelbart kan notere i  

 sagen, at kommunen på grundlag af sygdommens karakter og forventede varighed  

 har vurderet, at der ikke er behov for en sygeopfølgningsplan.
 En banal forkølelse vil således udløse en vurdering af behovet  

 for en sygeopfølgningsplan, men næppe en vurdering af omfattende karakter.
Det er forholdene i den enkelte sag, der vil være styrende for,  

 hvor omfattende kommunens vurdering af behovet for en sygeopfølgningsplan  

 skal  

 være.
Det er kommunens pligt at sørge for, at der er de tilstrækkelige  

 oplysninger til, at kommunen kan foretage vurderingen af behovet for en  

 sygeopfølgningsplan.
 Der er ikke i lovforslaget opstillet formkrav til kommunens  

 vurdering af behovet for en sygeopfølgningsplan, udover at kommunen  

 selvfølgelig skal notere i den enkelte sag, at den har foretaget en  

 vurdering.  

 Jeg finder derfor, at der er tilstrækkelig fleksibilitet i lovforslaget til,  

 at  

 banale hverdagssygdomme ikke bevirker unødigt administrativt arbejde i  

 kommunen.
 Spørgsmål 34:
 Ministeren bedes redegøre for om andre aktører, der  

 matchgruppevurderer ledige vil blive omfattet af regler om journal- og  

 notatpligt således, at de kan efterkomme eventuelle forespørgsler om  

 aktindsigt.
 Svar:
 Hvis en anden aktør  

 udfører opgaver for kommunen efter lov om aktiv socialpolitik, lov om en  

 aktiv  

 beskæftigelsesindsats, lov om dagpenge ved sygdom eller fødsel og lov om  

 social  

 service, er den anden aktør omfattet af forvaltningsloven og  

 offentlighedsloven, herunder notatpligten, i forhold til den opgave denne  

 udfører, jf. § 43 i lov om retssikkerhed og administration på det sociale  

 område.
 Spørgsmål 40:
 Ministeren bedes i forlængelse af svaret på spørgsmål 17 bekræfte, at unge  

 kontanthjælpsmodtagere, der selv søger ind på en produktionsskole, hverken  

 forhindres eller udsættes for sanktioner som følge af uddannelsespligten.  

 Hvis ministeren ikke kan bekræfte dette anmodes om teknisk bistand til et  

 ændringsforslag, som sikrer, at unge, som selv har søgt ind på  

 produktionsskole eller FVU, hverken forhindres heri eller sanktioneres  

 herfor, som følge af uddannelsespligten.
 Svar:
 Mulighederne for produktionsskoleforløb påvirkes ikke af forslaget om, at  

 unge kontant- og starthjælpsmodtagere under 25 år skal have en uddannelse.
 Under henvisning til tidligere svar kan jeg bekræfte, at uddannelsesforslaget  

 ikke forhindrer unge i selv at søge ind på en produktionsskole, ligesom  

 forslaget ikke indebærer, at unge, der søger ind på  

 og optages på en produktionsskole, udsættes for sanktioner som følge af  

 forslaget.
 Spørgsmål 46:
 Ministeren bedes oplyse om han er enig i nedenstående svar på  

 spørgsmål 40, som beskæftigelsesministeren har sendt til udvalget.
 Spørgsmål nr. 40:
Ministeren bedes i forlængelse af svaret på spørgsmål 17  

 bekræfte, at unge kontanthjælpsmodtagere, der selv søger ind på en  

 produktionsskole, hverken forhindres eller udsættes for sanktioner som følge  

 af  

 uddannelsespligten.
Hvis ministeren ikke kan bekræfte dette anmodes om  

 teknisk  

 bistand til et ændringsforslag, som sikrer, at unge, som selv har søgt ind på  

 produktionsskole eller FVU, hverken forhindres heri eller sanktioneres  

 herfor,  

 som følge af uddannelsespligten.
 Svar:
Mulighederne for produktionsskoleforløb påvirkes ikke af  

 forslaget om, at unge kontant- og starthjælpsmodtagere under 25 år skal have  

 en  

 uddannelse.
Under henvisning til tidligere svar kan jeg bekræfte, at  

 uddannelsesforslaget ikke forhindrer unge i selv at søge ind på en  

 produktionsskole, ligesom forslaget ikke indebærer, at unge, der søger ind på  

 og optages på en produktionsskole, udsættes for sanktioner som følge af  

 forslaget  

.
 Svar:
 Jeg kan i det hele henholde mig til beskæftigelsesministerens  

 svar.
 Før en produktionsskole  

 kan optage en ung med statstilskud, skal Ungdommens Uddannelsesvejledning  

 have  

 vurderet, at den unge er omfattet af produktionsskolernes målgruppe.
 Produktionsskolernes målgruppe er i lov om produktionsskoler  

 defineret som unge under 25 år, der ikke har gennemført en ungdomsuddannelse,  

 og som ikke umiddelbart har forudsætninger for at påbegynde en sådan  

 uddannelse, eller som har afbrudt en ungdomsuddannelse.
 Lovforslaget indebærer ingen ændring af produktionsskoleloven.
 Spørgsmål 47:
Kan ministrene i forlængelse af svarene på spørgsmål 40 og 46  

 bekræfte, at unge kontanthjælpsmodtagere der søger Forberedende  

 Voksenundervisning ikke forhindres heri eller sanktioneres som følge af  

 uddannelsespligten? Svar:
 Formålet med forberedende voksenundervisning (FVU) er at give  

 voksne, der er fyldt 18 år, og som har forudsætninger for at følge  

 undervisningen med udbytte, muligheder for at forbedre og supplere deres  

 grundlæggende færdigheder i læsning, stavning og skriftlig fremstilling  

 (FVU-læsning) og talforståelse, regning og basale matematiske begreber  

 (FVU-matematik) med henblik på videre uddannelse samt at styrke voksnes  

 forudsætninger for aktiv medvirken i alle sider af samfundslivet.
 FVU er ikke omfattet af den gruppe af uddannelser, som kommunen  

 efter uddannelsesforslaget kan pålægge en ung at søge ind på, da FVU -  

 ligesom  

 produktionsskoleforløb  hverken giver studie- eller erhvervskompetence.
Unge omfattet af forslaget vil fortsat kunne deltage i FVU efter  

 de eksisterende regler herom uden at blive udsat for sanktioner.
Kommunerne  

 har  

 også fortsat mulighed for at give FVU som tilbud til unge, der ikke vurderes  

 at  

 kunne gennemføre en relevant studie- eller erhvervskompetencegivende  

 uddannelse, jf. den foreslåede § 21 b.
Det svarer til, hvad der gælder for  

 unges deltagelse i produktionsskoleforløb, og der henvises derfor til de  

 tidligere afgivne svar herom.
