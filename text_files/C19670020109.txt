 (Til de skattelignende myndigheder, Københavns amts nordre  

 birks amtstue og Grundejernes Investeringsfond).
 I tilslutning til bemærkningerne i skattedepartementets cirkulærer af 19.  

 december 1966 og 3. maj 1967 om den i §§ 14C-14E i lovbekendtgørelse nr. 446  

 af 19. december 1966 ("Ligningsloven"), jfr. lov nr. 142 af 2. maj  

 1967, § 1, nr. 1 og 2, omhandlede afgift på 30 pct., som skal svares, når  

 lejeforhøjelsesbeløb, der er bundet efter boligreguleringsloven (lov nr. 24  

 af 14. februar 1967), frigives i anledning af den berettigedes død, konkurs  

 eller tvangsakkord, meddeles herved nærmere retningslinier vedrørende  

 afgiftens beregning og indeholdelse samt kommunernes andel af afgiften:
A.
Afgiftens beregning og indeholdelse.
 Ved udbetalingen af afgiftspligtige beløb påhviler det Grundejernes  

 Investeringsfond, Nørre Voldgade 2, København K, at give boets vedkommende  

 underretning om, hvordan afgiften er beregnet, samt om adgangen til at få  

 afgiftsberegningen efterprøvet, jfr. reglerne i lovens § 14D.
 Afgiften beregnes af Grundejernes Investeringsfond, der tillige indeholder  

 afgiftsbeløbet og inden 4 uger efter indeholdelsen indbetaler dette til  

 Københavns amts nordre birks amtstue, Hellerupvej 5, Hellerup.
Samtidig med indbetalingen til amtstuen skal Grundejernes Investeringsfond  

 fremsende en meddelelse, hvortil blanketter kan rekvireres hos I.
Chr.  

 Petersens Papirhandel A/S, St.
Kirkestræde 1, K.
 Meddelelsen affattes i 5 nummererede eksemplarer, hvormed der forholdes  

 således:
 Nr. 1 tilstilles amtstuen, der beholder det.
 Nr. 2 tilstilles ligeledes amtstuen, der sender det til skatterådet i den  

 skattekreds, hvori vedkommende skattepligtige, der har indbetalt  

 lejeforhøjelsesbeløbene, senest har været skatteansat.
 Nr. 3 tilstilles 1. revisionsdepartement, Kampmannsgade 1, V.
 Nr. 4 tilstilles boets vedkommende med underretning om, at  

 afgiftsberegningen kan begæres efterprøvet af skatterådet.
 Nr. 5 beholder Grundejernes Investeringsfond.
 Sker indbetaling efter udløbet af den fastsatte frist, må der svares  

 renter af afgiftsbeløbene 0,5 pct. månedlig for hver påbegyndt måned regnet  

 fra datoen for indeholdelsen.
 I tilfælde, hvor afgiftsberegningen har været påklaget til skatterådet  

 eller landsskatteretten, sender den myndighed, der har afsagt kendelsen,  

 underretning til klageren og til Grundejernes Investeringsfond.  

 Landsskatteretten underretter tillige vedkommende skatteråd.
Går afgørelsen ud på, at den beregnede afgift skal nedsættes, bemyndiger  

 skatterådet Københavns amts nordre birks amtstue til at udbetale det for  

 meget indeholdte beløb til klageren tilligemed renter 5 pct. p.a. fra  

 indeholdelsesdatoen.
Skatterådet sender en genpart af afgangsordren til 1.  

 revisionsdepartement, Kampmannsgade 1, V.
Medfører afgørelsen forhøjelse af den beregnede afgift, sender skatterådet  

 tilgangsordre til Københavns amts nordre birks amtstue og en genpart til 1.  

 revisionsdepartement.
Amtstuen foranlediger det for lidt erlagte beløb  

 opkrævet med en betalingsfrist på 4 uger hos den, der har modtaget  

 udbetalingen.
Opkrævningen skal indeholde oplysning om, at der ved betaling  

 efter fristens udløb må svares rente af det for lidt erlagte beløb 0,5 pct.  

 månedlig for hver påbegyndt måned regnet fra datoen for opkrævningen, samt  

 om, at beløb, der ikke indbetales rettidigt, vil blive søgt inddrevet ved  

 udpantning.
 Opkrævningen og inddrivelsen sker i øvrigt efter de for inddrivelse af  

 personlige skatter sædvanligt gældende regler.
 Skatterådet for den skattekreds, hvori den skattepligtige, der har  

 indbetalt lejeforhøjelsesbeløbene, senest har været ansat til statsskat,  

 foranlediger, at meddelelsen bliver vedlagt den skattepligtiges (afdødes)  

 seneste selvangivelse.
 Med hensyn til amtstuens bogføring og regnskabsaflæggelse bemærkes  

 følgende:
 De beløb, der indbetales samtidig med, at meddelelse om indbetalingen  

 fremkommer, vil være at kreditere regnskaberne under skattedepartementet på  

 konto nr. 28-50 med betegnelsen "30 pct. afgift af frigivne  

 lejeforhøjelsesbeløb".
 De beløb, der af amtstuen udbetales til kommunerne, jfr. afsnit B, vil  

 være at debitere konto 28-51 med betegnelsen "Kommunernes andel af 30  

 pct. afgift af frigivne lejeforhøjelsesbeløb", medens beløb, som  

 amtstuen efter meddelelse fra skatterådet tilbagebetaler den afgiftspligtige,  

 debiteres denne konto.
 Beløb, som fuldt ud tilbagebetales af kommunen, fordi det viser sig, at  

 ingen kommune er berettiget til andel i afgiften, krediteres samme konto.
 Begge konti bogføres over journal II.
 De beløb, som amtstuen efter reglerne herom med 4 ugers frist opkræver hos  

 den afgiftspligtige, hvis tilsvar efter kendelse meddelt af skatterådet er  

 blevet forhøjet, krediteres konto 28-17 med betegnelsen "30 pct. afgift  

 af frigivne lejeforhøjelsesbeløb (forhøjelser)" med modpostering på  

 restancekonto.
 Den del af tilbagebetalingen til en afgiftspligtig, som vedkommende  

 kommune skal refundere, krediteres konto 28-20 med betegnelsen  

 "kommunernes andel af 30 pct. afgift af frigivne lejeforhøjelsesbeløb  

 (nedsættelser)" med modpostering på restancekonto.
 Sidstnævnte konti bogføres over journal I.
 Renter vedrørende afgiftsbeløb bogføres på kontoen for morarenter.
B.
Kommunernes andel af afgiften.
 1. Ifølge lovens § 14E tilfalder en tredjedel af de  

 indeholdte afgiftsbeløb kommunen, og der er i den nævnte bestemmelse givet  

 nærmere regler for, hvilken - eller eventuelt hvilke - kommuner der er  

 berettiget til denne andel.
 Hovedreglen er, at den nævnte tredjedel skal tilfalde den kommune, hvortil  

 afdøde, fallenten eller den akkordsøgende - eller den, med hvem den  

 pågældende måtte være sambeskattet - er ansat til personlig kommuneskat i det  

 kvartal, hvori dødsfaldet, konkursen eller tvangsakkorden er indtruffet, jfr.  

 lov vedrørende personlig skat til kommunen (lovbekendtgørelse nr. 40 af 5.  

 februar 1966).
Er den pågældende for nævnte kvartal pligtig at svare personlig  

 kommuneskat til flere kommuner, skal der ske fordeling af den kommunale andel  

 af afgiften.
I de tilfælde, hvor sådan fordeling skal ske, skal andelen  

 fordeles i forhold til vedkommende kommuners andele i de personlige  

 kommuneskatter, der i alt er pålignet den pågældende for nævnte kvartal.
 Fremgangsmåden herved kan belyses ved følgende eksempel:
Den pågældende skatteyder er for vedkommende kvartal pålignet personlig  

 kommuneskat såvel til A kommune som til B kommune, således at skatten i A  

 kommune skal nedskrives til 0,66 og i B kommune til 0,33. Er skatten højere i  

 A kommune end i B kommune, således at fuld kommuneskat for den pågældende for  

 vedkommende kvartal f.eks. ville udgøre 600 kr. til A kommune og 300 kr. til  

 B kommune, bliver skatteyderens endelige kommuneskat efter nedskrivningen 400  

 kr. til A kommune og 100 kr. til B kommune, eller i alt 500 kr. i samlet  

 kommuneskat for vedkommende kvartal.
Bliver der for den pågældende  

 skatteyders vedkommende indeholdt afgift med i alt f.eks. 3.000 kr., skal den  

 kommunale andel heraf - 1.000 kr. - fordeles således mellem A og B kommune:
De indeholdte afgiftsbeløb indbetales af Grundejernes Investeringsfond til  

 Københavns amts nordre birks amtstue.
Samtidig med indbetalingen modtager  

 amtstuen oplysning om vedkommende skatteyders adresse ved begyndelsen af det  

 pågældende kvartal.
Den tredjedel af afgiften, der tilkommer kommunerne,  

 sendes derefter af amtstuen til den kommune, hvori skatteyderen var bosat, og  

 meddelelse om indbetalingen sendes desuden til revisionen for den pågældende  

 kommune - for sognekommunernes vedkommende amtsrevisionen.
Er skatteyderen for vedkommende kvartal ansat til personlig kommuneskat  

 til den kommune, der modtager afgiften, og skal der efter de foran anførte  

 regler ikke ske deling af beløbet mellem flere kommuner, kan den kommune, der  

 modtager afgiftsbeløbet, føre det til indtægt for kommunens kasse.
Dette  

 gælder, selvom skatteyderen ved udgangen af vedkommende kvartal eller senere  

 - f.eks. på grund af fraflytning - ophører med at være skattepligtig til  

 kommunen.
Er skatteyderen for vedkommende kvartal ikke blot ansat til personlig  

 kommuneskat til den kommune, der modtager afgiftsbeløbet, men tillige til en  

 anden kommune, påhviler det førstnævnte kommune at underrette den anden  

 kommune om størrelsen af dens andel af afgiften.
Anvisningen bør ske inden 3  

 måneder efter, at afgiftsbeløbet er modtaget fra amtstuen.
Den kommune, der  

 har fået afgiftsbeløbet tilsendt fra amtstuen, må indhente oplysning hos den  

 anden kommune om størrelsen af den der pålignede personlige kommuneskat for  

 det pågældende kvartal.
Er skatteyderen ikke skattepligtig for vedkommende kvartal til den  

 kommune, der modtager afgiften fra amtstuen - f.eks. på grund af opholdets  

 kortvarighed - påhviler det kommunen at søge oplyst, til hvilken kommune  

 skatteyderen er ansat til kommuneskat for det nævnte kvartal, samt derefter  

 snarest muligt at underrette denne kommune om afgiftens størrelse samt at  

 anvise kommunen det fra amtstuen modtagne beløb.
Samtidig gives der  

 meddelelse om anvisningen til den pågældende kommunes revision - for  

 sognekommuners vedkommende amtsrevisionen - og til Københavns amts nordre  

 birks amtstue.
Anvisningen bør ske inden 3 måneder, efter at beløbet er  

 modtaget fra amtstuen.
Er skatteyderen skattepligtig til flere andre kommuner  

 for vedkommende kvartal, kan den kommune, der modtager beløbet fra amtstuen,  

 vælge, hvilken af de pågældende kommuner den vil anvise beløbet til, og det  

 påhviler derefter denne kommune at foretage det fornødne med hensyn til  

 fordelingen af beløbet på samme måde, som hvis den selv havde modtaget det  

 fra amtstuen.
Viser det sig, at den pågældende ikke er ansat til personlig  

 kommuneskat i nogen kommune her i landet for vedkommende kvartal,  

 tilbagebetales afgiftsbeløbet til Københavns amts nordre birks amtstue.
2. Er fallenten eller den akkordsøgende for det  

 pågældende skatteår skattepligtig i henhold til lov om indkomstbeskatning af  

 aktieselskaber m.v., tilfalder tredjedelen den eller de kommuner, der for det  

 pågældende skatteår er berettiget til at oppebære andel af selskabets skat i  

 henhold til bestemmelserne i afsnit V i lov vedrørende personlig skat til  

 kommunen.
Eventuel fordeling af tredjedelen mellem flere kommuner foretages  

 efter samme forhold som fordeling af andelen af selskabsskatten.
Vedrørende  

 fremgangsmåden ved fordelingen af selskabsskatten henvises til  

 indenrigsministeriets cirkulære nr. 81 af 31. marts 1962 afsnit I, B. c.  

 Amtstuen sender den tredjedel af afgiften, der tilkommer kommunerne, til den  

 kommune, der efter reglerne i selskabsskattelovens § 25, stk. 1, jfr. § 24,  

 har optaget selskabet eller foreningen på fortegnelsen over de på kommunens  

 mandtalsliste opførte skattepligtige selskaber og foreninger m.v.
Denne  

 kommune forestår fordelingen af den kommunale andel af afgiften efter  

 reglerne i indenrigsministeriets fornævnte cirkulære.
 Med de fornødne lempelser finder reglerne under pkt. 1 i øvrigt  

 tilsvarende anvendelse i de heromhandlede tilfælde.
 Skattedepartementet, den 28. september  

 1967.
Hans P.
Gøtrik.
/Chr.
Vinter.
