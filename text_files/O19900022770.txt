Resumé Socialstyrelsen traf afgørelse om at begrænse samkvemmet mellem A  

 og hendes barn B, der var tvangsmæssigt fjernet fra hjemmet.
Begrænsningerne  

 bestod bl.a. i, at telefonsamtaler foregik med medhør.
 A gjorde gældende, at denne begrænsning i samkvemmet var i strid  

 med grundlovens § 72 og savnede hjemmel i bistandsloven.
Ombudsmanden udtalte, at et så væsentligt indgreb i privatlivets  

 fred som det her foreliggende kræver klar og sikker hjemmel i lovgivning.
Han  

 nærede derfor betænkelighed ved at anse indgrebet for hjemlet i medfør af en  

 analogi af regler om brevkontrol udstedt i henhold til bistandsloven.
Desuden  

 anså ombudsmanden begrænsningen for et indgreb i den ved grundlovens § 72  

 sikrede ret til at føre hemmelige  

 telefonsamtaler.
Ombudsmanden lagde ved afgørelsen til grund, at den i § 72  

 indeholdte beskyttelse gælder både inden og uden for strafferetsplejen.  

 Ombudsmanden fandt endvidere på baggrund af formålet med grundlovens § 72 og  

 et enigt standpunkt i teorien, at der ikke på tidspunktet for den trufne  

 afgørelse  

 forelå fornødent retligt grundlag for at fravige kravet i § 72 om  

 retskendelse.
 Under hensyn til den tvivl, der dog må siges at bestå om de  

 rejste spørgsmål, fandt ombudsmanden ikke fuldt tilstrækkeligt grundlag for  

 at  

 kritisere de gældende regler som værende uden hjemmel eller  

 grundlovsstridige.  

 Ombudsmanden henstillede dog til Socialministeriet, at en udtrykkelig  

 lovregulering søgtes tilvejebragt, og han gjorde Retsudvalget bekendt med sin  

 udtalelse. (J. nr. 1989-579-062).
 Begrænsninger i tvangsfjernet barns adgang til fortrolige  

 telefonsamtaler med moderen.
 A klagede over en afgørelse  

 fra Socialministeriet om begrænsning af samkvemmet mellem A og dennes søn  

 B, der var anbragt på behandlingshjem.
Det fremgik af de  

 foreliggende oplysninger, at A i 1974 flyttede til Danmark fra Færøerne, hvor  

 hun var født og opvokset.
Allerede på det tidspunkt havde hun et  

 alkoholmisbrug  

 samt psykiske problemer.
Siden 1976 havde hun været i kontakt med de sociale  

 myndigheder.
Den 14. maj 1979 fik hun med C sønnen B.
Faderen har ifølge  

 folkeregisteret været forsvundet siden 18. december 1986.
I august 1986 blev B indlagt  

 på H Hospital på grund af dobbeltsyn, gamle blå mærker og ledsymptomer.
Den  

 25. september 1986 blev han med moderens samtykke anbragt på døgninstitution  

 uden for hjemmet.
Dagen efter trak hun samtykket tilbage, og Københavns  

 Børne- og Ungdomsnævn traf den 28. oktober 1986 afgørelse om anbringelse af  

 ham uden samtykke i henhold til bistandslovens § 123, stk. 1, nr. 1. Den 13.  

 november 1986 blev han indskrevet på et behandlingshjem, hvor han siden har  

 haft ophold.
 Den tvangsmæssige anbringelse  

 på institutionen er flere gange blevet opretholdt af Københavns Børne- og  

 Ungdomsnævn og senest stadfæstet af Østre Landsret ved dom afsagt den 7.  

 april 1989.
 Samkvemmet mellem B og  

 moderen har været problematisk, bl.a. fordi hun havde svært ved at overholde  

 besøgsaftaler samt  

 gjorde B urolig ved  

 telefonopringninger, hvori hun opfordrede ham til at forlade institutionen.
Københavns Børne- og  

 Ungdomsnævn traf i august 1988 afgørelse om at begrænse samkvemmet mellem A  

 og  

 B.
Der blev bl.a. bestemt følgende:
"Al kontakt foregår  

 under overvågning, det vil sige, at den ugentlige telefonsamtale er med  

 medhør, breve bliver læst samt personligt samvær bliver overvåget." Nævnet lagde herved vægt på,  

 at det var blevet oplyst, at A telefonisk havde opfordret B til at stikke af  

 fra behandlingshjemmet samt til, at de sagkyndiges herunder psykologens  

 opfattelse var, at overvågning var nødvendig for B's fortsatte udvikling.
 Denne afgørelse påklagede A  

 til Socialstyrelsen, idet A henviste til, at begrænsningen i samkvemmet  

 er i strid med grundlovens § 72 og dertil savner hjemmel i bistandsloven.
Styrelsen tiltrådte ved  

 skrivelse af 2. januar 1989 nævnets afgørelse og henviste for så vidt angik  

 det retlige grundlag for afgørelserne til en skrivelse af 22. juni 1988 fra  

 Socialministeriet til Folketingets Retsudvalg.
I denne skrivelse besvarede  

 Socialministeriet følgende spørgsmål:
"Finder ministeren, at  

 bekendtgørelse nr. 885 af 11. december 1986 om magtanvendelse i  

 daginstitutioner for børn, § 10, udgør tilstrækkelig hjemmel til  

 telefonaflytning  

 i form af såkaldt medhør?" Ministeriet svarede på  

 følgende måde:
 "I medfør af  

 bistandslovens § 14, stk. 5, fastsætter socialministeren nærmere regler om  

 betingelserne for anvendelse af sikrede og lukkede afdelinger, isolation,  

 fiksering m.v. i institutioner beregnet til døgnophold for børn og unge.
 I Socialministeriets  

 bekendtgørelse nr. 885 af 11. december 1986 er de nærmere regler herom  

 fastsat, ligesom der er fastsat regler for fratagelse af besøgsret og  

 brevkontrol.
 Disse foranstaltninger må kun  

 iværksættes, når forholdene i det enkelte tilfælde gør det absolut påkrævet,  

 og kun i det omfang, pædagogiske midler har vist sig utilstrækkelige.
 I bekendtgørelsens § 10 er  

 det fastsat, at såfremt det i det enkelte tilfælde findes absolut påkrævet af  

 hensyn til barnets eller den unges velfærd at kontrollere ud- eller indgående  

 post, kan institutionens leder efter aftale med det sociale udvalg  

 undtagelsesvis  

 træffe bestemmelse herom. Åbning af udgående og indgående breve kan da kun  

 finde sted med samtykke fra og i overværelse af barnet eller den unge.
 Ønsker barnet eller den unge  

 ikke, at  

 et indgået brev åbnes, kan  

 dette uåbnet returneres til afsenderen med forklarende ledsageskrivelse.
 Ønsker barnet eller den unge  

 ikke, at et udgående brev åbnes, tilintetgøres det.
 Det er Socialministeriets  

 opfattelse, at de reale hensyn, der kan gøre det nødvendigt at kontrollere  

 barnets eller den unges ind- og udgående post, gør sig gældende med samme  

 vægt  

 med hensyn til barnets eller den unges telefonsamtaler.
 En telefonaflytning i form af  

 såkaldt medhør kan efter Socialministeriets opfattelse sidestilles med  

 brevkontrol og ske med hjemmel i bekendtgørelsens § 10.
 Socialministeriet lægger  

 herved vægt på, at ved telefonaflytning i form af såkaldt medhør har barnet  

 eller den unge de samme garantier og reaktionsmuligheder som ved brevkontrol.
 Telefonaflytning i form af  

 såkaldt medhør vil således kun kunne finde sted med samtykke fra barnet eller  

 den unge og ifølge sagens natur under barnets eller den unges  

 tilstedeværelse.
 Ønsker barnet eller den unge  

 ikke, at en indgående telefonsamtale aflyttes i form af såkaldt medhør, kan  

 telefonsamtalen afbrydes med en forklaring til den, der har ringet op.
 Ønsker barnet eller den unge  

 ikke, at en udgående telefonsamtale aflyttes, føres samtalen ikke.
Under hensyn til at  

 telefonkontakt for nutidens børn og unge formentlig vil være et oftere brugt  

 kommunikationsmiddel end brevskrivning, vil Socialministeriet imidlertid  

 overveje, om der kan være behov for at ændre bekendtgørelsen og fastsætte  

 særlige regler for kontrol med telefonsamtaler." Socialministeriet vedlagde  

 samtidig en udtalelse af 22. april 1988 fra Justitsministeriets lovafdeling.  

 Justitsministeriet refererede heri den statsretlige litteratur og redegjorde  

 for den foreliggende rets- og ombudsmandspraksis vedrørende grundlovens § 72  

 samt gennemgik forarbejderne til bistandslovens § 14, stk. 5 og 6.  

 Ministeriet  

 konkluderede følgende:
"På den baggrund er der  

 efter Justitsministeriets opfattelse ikke efter bestemmelserne i grundlovens  

 §  

 72 og § 77 noget til hinder for, at der i bekendtgørelsens § 10 er fastsat  

 regler om adgangen til at kontrollere ud- og indgående post.
Bestemmelserne  

 har  

 efter Justitsministeriets opfattelse også fuldt ud hjemmel i bistandslovens  

 § 14, stk. 5 og 6." Socialministeriet stadfæstede  

 i en skrivelse af 16. marts 1989 Socialstyrelsens afgørelse og henholdt sig  

 til  

 Justitsministeriets ovennævnte udtalelse af 22. april 1988 for så vidt angik  

 spørgsmålet om afgørelsens forenelighed med grundlovens § 72.
 I en skrivelse af 14. juli  

 1989 til mig oplyste Socialministeriet, at en ændring af bekendtgørelse om  

 magtanvendelse m.v. var under udarbejdelse, og at det var hensigten at  

 fastsætte regler om kontrol med telefonsamtaler.
 Bekendtgørelsen er senere  

 blevet ændret ved bkg. nr. 283 af 26. april 1990, således at den nu  

 indeholder  

 regler om børns/unges adgang til at føre telefonsamtaler, jf. nedenfor s. 9.
 I et brev til A anførte jeg  

 følgende:
"1) Afgørelserne om, at  

 telefonsamtalerne mellem (A) og (B) skulle overvåges, blev truffet i henhold  

 til den dagældende § 10 i bkg. nr. 885 af 12. november 1986 om magtanvendelse  

 m.v. i døgninstitutioner for børn og unge og i døgnopholdssteder for børn og  

 unge for flere end 4 personer.
Bestemmelsen havde følgende indhold:
 "  

  

 § 10.  

  

 Såfremt det i det enkelte tilfælde findes absolut påkrævet af  

 hensyn til barnets eller den unges velfærd at kontrollere ud- og indgående  

 post, kan institutionens leder efter aftale med det sociale udvalg  

 undtagelsesvis træffe bestemmelse herom. Åbning af udgående og indgående  

 breve  

 kan da kun finde sted med samtykke fra og i overværelse af barnet eller den  

 unge.
 Stk. 2.  

  

 Ønsker barnet eller den unge ikke, at et indgået brev  

 åbnes, kan dette uåbnet returneres til afsenderen med forklarende  

 ledsageskrivelse.
Stk. 3.  

  

 Ønsker barnet eller den unge ikke, at et udgående brev  

 åbnes, tilintetgøres det." Bekendtgørelsen er udstedt i  

 henhold til § 14, stk. 5 og 6, i lov om social bistand, som har følgende  

 indhold:
 "  

  

 § 14.....
Stk. 5.  

  

 Anvendelse af sikrede og lukkede afdelinger, isolation,  

 fiksering m.v. i institutioner beregnet til døgnophold for børn og unge og  

 for  

 voksne med vidtgående fysiske eller psykiske handicap må alene ske, når  

 forholdene  

 i det enkelte tilfælde gør det absolut påkrævet.
Socialministeren fastsætter  

 nærmere regler om betingelserne herfor.
Aflåsning om natten af værelser i  

 sikrede afdelinger betragtes ikke som isolation.
Stk. 6.  

  

 Under andre døgnophold uden for hjemmet end nævnt i stk. 5,  

 som er formidlet af det sociale udvalg, må magtanvendelse kun ske, når  

 forholdene i det enkelte tilfælde gør det absolut påkrævet.
Socialministeren  

 fastsætter nærmere regler herom." Der er ikke i  

 forarbejdsbemærkningerne til bestemmelserne, som blev indsat ved lov nr. 258  

 af 8. juni 1978 og lov nr. 301 af 6. juni 1984, taget stilling til, om  

 ministeriet  

 herefter skulle anses for bemyndiget til at fastsætte regler om kontrol med  

 korrespondance  

 og telefonsamtaler.
2) Det følger af det  

 almindelige legalitetsprincip, at et så væsentligt indgreb i privatlivets  

 fred som det her foreliggende kræver klar og sikker hjemmel i lovgivningen,  

 jf. herved også betænkning 1039/1985 om tvangsindgreb uden for  

 strafferetsplejen, s. 48-49, hvor brud på bl.a. telefonhemmeligheden  

 karakteriseres som "usædvanligt og ofte meget indgribende." Som sagen er forelagt for  

 mig, må jeg lægge til grund, at Socialministeriet fandt at kunne støtte  

 adgangen til at begrænse (B's) og (A's) adgang til at føre fortrolige  

 telefonsamtaler  

 på en analogi af reglerne om brevkontrol i § 10 i den dagældende  

 magtanvendelsesbekendtgørelse.
 Under hensyn til, at der var  

 tale om en begrænsning i en rettighed, der er undergivet særlig beskyttelse i  

 grundlovens § 72 (jf. nedenfor, pkt. 3) må jeg nære betænkelighed ved at  

 tilslutte mig denne opfattelse, især henset til, at der ikke i bistandslovens  

 § 14, stk. 5 og 6, udtrykkeligt er taget stilling til, om bemyndigelsen for  

 socialministeren overhovedet omfatter adgangen til at fastsætte regler om  

 kontrol med korrespondance og telefonsamtaler.
 3) De har i klagen rejst  

 spørgsmål om, hvorvidt det er foreneligt med grundlovens § 72, at  

 beslutningen  

 om begrænsningen i (B's) og (A's) adgang til at føre telefonsamtaler blev  

 truffet administrativt og ikke ved retskendelse.
 Grundlovens § 72 har følgende  

 indhold:
"  

  

 § 72.  

  

 Boligen er ukrænkelig.
Husundersøgelse, beslaglæggelse og  

 undersøgelse af breve og andre papirer samt brud på post-, telegraf-og  

 telefonhemmeligheden må, hvor ingen lov hjemler en særegen undtagelse, alene  

 ske efter en retskendelse." Bestemmelsen i § 72 bygger på  

 en forudsætning om, at der er tilsikret borgerne adgang til at føre  

 telefonsamtaler, som ikke aflyttes af andre end de parter, der deltager i  

 samtalerne, og at det ikke uden parternes egen medvirken meddeles andre, at  

 samtalen har fundet sted.
I lov nr. 84 af 11. maj 1897 om telegrafer og  

 telefoner §§ 17 og 18 er der givet indenrigsministeren (nu  

 kommunikationsministeren)  

 bemyndigelse til i koncessionerne til telefonselskaberne at pålægge de  

 ansatte  

 tavshedspligt.  

 Kapitel 71 i  

 retsplejeloven indeholder nærmere regler om, i hvilke tilfælde og efter  

 hvilken fremgangsmåde politiet kan foretage telefonaflytning; det er herved  

 lagt til grund, at der tilkommer borgerne en ret til at føre fortrolige  

 telefonsamtaler med hinanden.
I den her foreliggende sag  

 blev det bestemt, at samtaler mellem (B) og (A) kan overvåges af personalet  

 på  

 den måde, at der kobles medhør til telefonen.
Begrænsningen blev i forvejen  

 meddelt (B) og (A), og det stod dem således frit for at føre samtalerne på  

 de stillede vilkår eller helt at afstå herfra.
Ved bedømmelsen af, om der  

 herved blev gjort indgreb i den i grundlovens § 72 forudsatte  

 telefonhemmelighed må det efter min mening tillægges afgørende betydning, at  

 beslutningen indebar, at (A) og (B) var afskåret fra at føre fortrolige  

 telefonsamtaler.  

 Selv om der ikke var tale om et skjult indgreb - dvs. en aflytning om hvilken  

 den pågældende ikke var vidende - må indgrebet efter min opfattelse alligevel  

 anses for omfattet af grundlovens § 72. Der eksisterede for (A) og (B) ingen  

 mulighed for at føre fortrolige telefonsamtaler, idet de enten måtte  

 acceptere  

 medhør eller helt afstå fra at føre telefonsamtaler.
De var således afskåret  

 fra at udnytte den i grundloven forudsatte ret til telefonhemmelighed. - Jeg  

 henviser herved også til grundlovens udtrykkelige bestemmelser om  

 posthemmeligheden, hvorefter ikke blot de direkte brud på posthemmeligheden,  

 men også afskærelsen af postkommunikationen i form af beslaglæggelse af breve  

 er omfattet af bestemmelsen.
 På denne baggrund må de  

 stillede vilkår efter min opfattelse anses for et brud på den i grundlovens §  

 72 sikrede ret til at føre hemmelige telefonsamtaler.
 4) Der har i den statsretlige  

 litteratur været rejst tvivl om, hvorvidt beskyttelsen i § 72 gælder for  

 indgreb,  

 der foretages uden for strafferetsplejen, jf. herved Alf Ross, Dansk  

 Statsforfatningsret,  

 II, 3. udgave ved Ole Espersen, 1980, s. 626. I nyere statsretslitteratur er  

 det dog den overvejende opfattelse, at bestemmelsen gælder indgreb såvel  

 inden for som uden for strafferetsplejen, jf. herved Max Sørensen,  

 Statsforfatningsret,  

 2. udgave ved Peter Germer, 1973, s. 360, Henrik Zahle, Dansk Forfatningsret,  

 bind 3, 1989, s. 192-193, Peter Germer, Statsforfatningsret, bind II 1989, s.  

 94 ff samt Peer Lorenzen, Karnovs Lovsamling, 12. udgave 1989, bind 1, s. 13  

 med note 227.
 Udvalget vedrørende visse  

 forvaltningsretlige spørgsmål lagde i  

 betænkning nr. 1039/1985 om tvangsindgreb uden for strafferetsplejen i  

 forbindelse med sine overvejelser og forslag - som en følge af den tvivl, der  

 forelå om spørgsmålet - til grund, at § 72 også gælder uden for  

 strafferetsplejen,  

 se bet. s. 20 og s. 133.
I dommene UfR 1933.617 Ø, UfR  

 1942.423 Ø og UfR 1952.538 H blev det lagt til grund, at bestemmelsen finder  

 anvendelse uden for strafferetsplejen, mens der ikke i UfR 1976.184 H blev  

 taget stilling hertil fra flertallets side.
En dissentierende dommer gav  

 udtryk  

 for, at bestemmelsen ikke finder anvendelse på forhold uden for  

 strafferetsplejen.  

 En anden dommer fandt, at bestemmelsen efter sin ordlyd og i overensstemmelse  

 med den overvejende opfattelse i teori og praksis, ikke kan forstås således,  

 at den kun gælder inden for den egentlige strafferetspleje.
 I nyere lovgivning er det  

 forudsat, at § 72 tager sigte på forhold både inden for og uden for  

 strafferetsplejen, jf. eksemplerne s. 84-85 i betænkning nr. 1039/1985 på  

 bestemmelser, der udtrykkeligt fraviger kravet om retskendelse forud for  

 indgreb af den type, der er omhandlet i § 72.
 Selv om de foreliggende  

 retskilder ikke er aldeles entydige, finder jeg dog - især på baggrund af den  

 enige opfattelse i den nyeste statsretslitteratur samt den i nyere lovgivning  

 indeholdte forudsætning - at måtte lægge til grund, at den i § 72 indeholdte  

 beskyttelse gælder både inden for og uden for strafferetsplejen.
 5) Det følger af § 72, at  

 indgreb i de af bestemmelsen omfattede rettigheder alene kan bestemmes ved  

 retskendelse, dvs. af domstolene og ikke alene af forvaltningen.
Kravet om retskendelse kan  

 dog fraviges, såfremt en "lov hjemler en særegen undtagelse". Det  

 antages at følge heraf, at der skal foreligge klar støtte i lovgivningen for,  

 at kravet om retskendelse kan anses for fraveget, jf.
Max Sørensen,  

 Statsforfatningsret, 2. udgave ved Peter Germer 1973, s. 365, Henrik Zahle,  

 Dansk Forfatningsret, bind 3, 1989, s. 194, Peter Germer,  

 Statsforfatningsret,  

 bind II, 1989, s. 101, betænkning nr. 1039/1985, s. 138 samt John Vogter og  

 Henrik Dahl Sørensen i Juridisk Grundbog, 4. udgave, bind 2, 1989, s. 48.
 Dele af den statsretlige  

 litteratur har endog lagt til grund, at § 72 indeholder et delegationsforbud,  

 således at det ikke ved lov kan overlades til forvaltningen ved anordning at  

 bestemme, at kravet om retskendelse fraviges, jf. herved Alf Ross, Dansk  

 Statsforfatningsret, bind II, 3. udgave ved Ole Espersen 1980, s. 488 og  

 Henrik  

 Zahle, Dansk Statsforfatningsret, bind 3, 1989, s. 108.
6) På tidspunktet for de i  

 den foreliggende sag trufne afgørelser forelå der hverken i bistandsloven  

 eller  

 i bekendtgørelsen om magtanvendelse nogen stillingtagen til spørgsmålet om  

 begrænsning i adgangen for klienter på børne- og ungdomsinstitutioner til at  

 føre telefonsamtaler med udenforstående (herunder deres forældre), og således  

 heller ikke til, om eventuelle begrænsninger kunne besluttes administrativt,  

 og  

 ikke ved retskendelse.
Som anført må jeg forstå Socialministeriets skrivelse  

 af 22. juni 1988 til Retsudvalget og ministeriets udtalelse af 14. juli 1989  

 til mig således, at ministeriet mener, at en sådan fravigelse kunne støttes  

 på en analogi af reglerne om brevkontrol  

 i § 10 i den dagældende magtanvendelsesbekendtgørelse vedrørende  

 kontrol med ud- og indgående post.
 På baggrund af bestemmelsens  

 formål og det enige standpunkt i teorien, hvorefter en fravigelse af kravet  

 om  

 retskendelse forudsætter et klart og sikkert hjemmelsgrundlag, må jeg anse  

 Socialministeriets opfattelse for uholdbar.
Der forelå således efter min  

 mening ikke på tidspunktet for de her trufne afgørelser fornødent retligt  

 grundlag for at antage, at et indgreb som det foreliggende kunne besluttes  

 administrativt.
Allerede af denne grund må jeg derfor være af den opfattelse,  

 at de trufne afgørelser savnede fornøden hjemmel.
 7) Socialministeriet har ved  

 bkg. nr. 283 af 26. april 1990 ændret bekendtgørelsen om magtanvendelse. §§ 9  

 og 10 i bekendtgørelsen indeholder nu følgende bestemmelser:
 "  

  

 § 9.  

  

 Såfremt forholdet mellem et barn eller en ung og forældrene  

 eller andre er udviklet således, at det af hensyn til barnets eller den unges  

 velfærd findes absolut påkrævet at afbryde eller begrænse samkvemmet med  

 begge  

 forældrene eller med en af dem eller andre, kan den anbringende  

 kommunalbestyrelse  

 undtagelsesvis og for en bestemt periode bestemme, at gensidige besøg ikke må  

 finde sted eller kun i et nærmere bestemt omfang, og at barnet eller den unge  

 ikke må modtage breve, telefonsamtaler eller andet fra de pågældende.  

 Bestemmelsen skal meddeles barnet eller den unge og den, med hvem samkvem  

 begrænses.
 Stk. 2.  

  

 Beslutning om at afbryde eller begrænse barnets eller den  

 unges forbindelse med forældremyndighedens indehaver skal træffes af det  

 særlige udvalg efter den sociale styrelseslovs § 3, jf. lovens § 67, stk. 2.  

 En beslutning, der vedrører en periode ud over 3 måneder, skal træffes efter  

 reglerne i lovens § 126, jf. lovens § 67, stk. 4.
 Stk. 3.  

  

 Institutionens leder kan i de i stk. 1 nævnte tilfælde  

 undtagelsesvis træffe foreløbig bestemmelse om fratagelse af besøgsret,  

 indtil den rette myndighed efter stk. 1 eller stk. 2 hurtigst muligt og  

 senest 3 dage efter tager stilling til spørgsmålet.
§ 10.  

  

 Såfremt det i det enkelte tilfælde findes absolut påkrævet af  

 hensyn til barnets eller den unges velfærd at kontrollere ud- og indgående  

 post  

 og telefonsamtaler, kan institutionens leder efter aftale med  

 kommunalbestyrelsen  

 undtagelsesvis træffe bestemmelse herom. Åbning af udgående og indgående  

 breve kan da kun finde sted med samtykke fra og i overværelse af barnet eller  

 den unge.
Kontrol af telefonsamtaler i form af medhør kan kun finde sted med  

 samtykke fra barnet eller den unge.
Såfremt medhør finder sted, skal den  

 person, med hvem telefonsamtalen føres, gøres opmærksom herpå.
 Stk. 2.  

  

 Ønsker barnet eller den unge ikke, at et indgående brev  

 åbnes, kan dette uåbnet returneres til afsenderen med forklarende  

 ledsageskrivelser. Ønsker barnet eller den unge ikke, at der sker medhør ved  

 en  

 indgående telefonsamtale, kan telefonsamtalen afbrydes med en forklaring til  

 den, der har ringet op.
Stk. 3.  

  

 Ønsker barnet eller den unge ikke, at et udgående brev  

 åbnes, tilintetgøres det. Ønsker barnet eller den unge ikke, at der sker  

 medhør  

 ved en udgående telefonsamtale, føres samtalen ikke." Som det ses, er det i den nye  

 affattelse af magtanvendelsesbekendtgørelsen lagt til grund, at indgreb i  

 post-og telefonhemmeligheden kan besluttes administrativt, uden at det er  

 anført, at der herved er sket en fravigelse af kravet i grundlovens § 72 om  

 retskendelse.
8) Som anført ovenfor under  

 pkt. 2) finder jeg det tvivlsomt, om der i lov om social bistand, § 14, stk.  

 5  

 og 6, overhovedet er hjemmel til at fastsætte regler om indgreb i  

 meddelelseshemmeligheden.
Som følge heraf og på baggrund af det under pkt. 3)  

 - 6) anførte må det anses for så meget desto mere tvivlsomt, om der er  

 hjemmel til at fravige kravet i grundlovens § 72 om retskendelse.
Under  

 hensyn  

 til den tvivl, der dog må siges at kunne bestå vedrørende de rejste  

 spørgsmål,  

 finder jeg imidlertid ikke at have fuldt tilstrækkeligt grundlag for at  

 kritisere de gældende regler som værende uden hjemmel og/eller  

 grundlovsstridige.
Jeg har dog fundet at burde henstille til  

 socialministeren,  

 at en udtrykkelig lovregulering af de rejste spørgsmål søges tilvejebragt,  

 jf. i overensstemmelse hermed betænkning 1039/1985, s. 138 og s. 157, hvor  

 det  

 fremhæves, at det er vigtigt, at der i lovgivningen er taget stilling til  

 både  

 beføjelsernes omfang, og om retskendelser skal indhentes." Jeg gjorde i medfør af  

 ombudsmandslovens § 11 og ombudsmandsinstruksens § 10 Folketingets  

 Retsudvalg bekendt med min opfattelse.
