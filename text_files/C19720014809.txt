Hermed fremsendes eksemplarer af lovbekendtgørelse af 29. maj 1972 om  

 påligningen af indkomst- og formueskat til staten.
Lovbekendtgørelsen afløser  

 lovbekendtgørelse nr. 431 af 13. september 1971.
 I den nye lovbekendtgørelse er indarbejdet de ændringer af ligningsloven,  

 der er sket ved lov nr. 552 af 17. december 1971.
 I det følgende redegøres for de ved ændringsloven indførte nye regler og  

 de ændringer, der er foretaget i de hidtidige regler, samt for de ændringer,  

 der ved lov nr. 490 af 18. december 1970 er foretaget i § 14 A, stk. 1, jfr.  

 punkt 4 i skattedepartementets cirkulære nr. 196 af 26. oktober 1971 om  

 ligningsloven.
 OVERSIGT OVER DE NYE REGLER OG ÆNDRINGER.
 REDEGØRELSE FOR DE ENKELTE BESTEMMELSER:
 AD 1) TIL § 7, LITRA U.
Ved en aftale af 13. april 1971 mellem lønningsministeren og  

 tjenestemændenes centralorganisationer blev det bestemt, at en trediedel af  

 de fremtidige dyrtidsportioner til visse grupper af tjenestemænd skulle  

 tvangsopspares.
Tilsvarende aftaler er senere indgået med andre ansatte inden  

 for det offentlige arbejdsmarked samt med ansatte ved tilskudsberettigede  

 instituioner og virksomheder.
 Ved § 7, litra u, indføres skattefrihed for de RENTER, der tilskrives  

 beløb, der er tvangsopsparet i henhold til de nævnte aftaler.
 Reglerne har virkning fra og med indkomståret 1971.
 AD 2), 4), 5) og 7) TIL § 14 A, STK. 1, 4, 6 og 9.
 Efter § 14 A beregnes lejeværdien for enfamiliehuse og ejerlejligheder som  

 en vis procentdel af ejendomsværdien af den enkelte ejendom.
 Hverken procentsatsen eller beregningsgrundlaget er dog ens for alle  

 ejendomme.
 I det følgende gives en redegørelse og i et bilag en skematisk oversigt  

 over de regler for beregningen af lejeværdien af bolig i egen ejendom, der  

 skal anvendes ved indkomstopgørelsen for indkomstårene 1972 og 1973.
 I de under a) og b) anførte tilfælde skal de sædvanlige lejeværdiprocenter  

 finde anvendelse, men den ejendomsværdi, der efter de normale regler anvendes  

 ved beregningen af lejeværdien, forhøjes med 80 pct. af de afholdte  

 bekostninger.
Under bekostninger medregnes Derimod medregnes ikke kurstab eller andre udgifter ved ejendommens ny-  

 eller omprioritering.
 Er en bygning opført på lejet grund, beregnes lejeværdien på grundlag af  

 ejendomsværdien for bygningen.
 Dersom huset eller til- og ombygningen kun har været beboelig eller kunnet  

 anvendes en del af året, medtages den efter ovennævnte regler beregnede  

 lejeværdi kun med en forholdsmæssig del.
 Anvendelsen af de foran beskrevne regler belyses ved følgende eksempler:
 EKSEMPEL 1. NYOPFØRT ENFAMILIEHUS.
En skatteyder, der ejer en ubebygget grund, ansøger efter den 8. december  

 1969 om byggetilladelse til et enfamiliehus.
Det medfører, at lejeværdien til  

 sin tid skal beregnes efter de strengere regler i ligningslovens § 14 A, stk.  

 2-3.
Byggegrunden er ved 14. almindelige vurdering ansat til en ejendomsværdi  

 (grundværdi) på 100.000 kr.
Ved årsomvurderingen pr. 1. april 1971 er der  

 endnu ikke foretaget noget, der giver anledning til omvurdering, og 14.  

 almindelige vurdering er derfor den seneste vurdering, der foreligger ved  

 begyndelsen af kalenderåret 1972.
 Enfamiliehuset bliver færdigt den 1. februar 1972; de afholdte  

 bekostninger opgøres til 200.000 kr.
 Lejeværdien for indkomståret 1972 beregnes på grundlag af:
 Efter § 14 A, stk. 2, udgør lejeværdien for et helt år 4 pct. af 260.000  

 kr. = 10.400 kr., men da huset kun har været beboeligt i de 11 sidste måneder  

 af indkomståret 1972, bliver den skattepligtige lejeværdi 11/12 af 10.400 kr.  

 = 9.533 kr.
 EKSEMPEL 2. TILBYGNING TIL NYOPFØRT ENFAMILIEHUS:
Byggetilladelse til enfamiliehus søgt efter 8. december 1969. Efter husets  

 opførelse foretages der årsomvurdering pr. 1. april 1971, hvor  

 ejendomsværdien ansættes til 260.000 kr.
Ved begyndelsen af kalenderåret 1972  

 er dette den senest foreliggende vurdering.
I 1972 opføres en tilbygning, som  

 bliver færdig den 1. december 1972; bekostningen herved udgør 100.000 kr.
 Lejeværdien for indkomståret 1972 beregnes på grundlag af:
 Efter § 14 A, stk. 2, udgør lejeværdien for et år 4 pct. af 340.000 kr. =  

 13.600 kr.; men da tilbygningen kun har kunnet anvendes i den sidste måned af  

 indkomståret 1972, udgør lejeværdien:
 EKSEMPEL 3. TILBYGNING TIL ÆLDRE ENFAMILIEHUS:
Skatteyderen har et ældre enfamiliehus, der ved 13. almindelige vurdering  

 blev ansat til en ejendomsværdi på 150.000 kr. og ved 14. almindelige  

 vurdering til 200.000 kr.
Der sker ingen ombygning, tilbygning eller  

 lignende, førend skatteyderen i 1972 opfører en tilbygning, der bliver færdig  

 den 1. december 1972. Bekostningerne ved tilbygningen udgør 100.000 kr.
 Da tilbygningen er foretaget »siden sidste vurdering før 14.  

 almindelige vurdering«, omfattes ejendommen af ligningslovens § 14 A,  

 stk. 1, 3. pkt., således at lejeværdien for indkomståret 1972 skal fastsættes  

 til 2 3/4 pct. af ejendomsværdien ved 14. almindelige vurdering (eller en  

 senere vurdering, der er foretaget forud for det pågældende kalenderår).
 Lejeværdien for indkomståret 1972 beregnes på grundlag af:
 Efter § 14 A, stk. 1, 3. pkt., udgør lejeværdien for et helt år 2 3/4 af  

 280.000 kr. = 7.700 kr.; men da tilbygningen kun har kunnet anvendes i den  

 sidste måned af indkomståret 1972, udgør lejeværdien:
 Når lejeværdien skal beregnes på et af de særlige grundlag, som er anført  

 foran under punkt 6), skal STANDARDFORDRAGET såvel for en- som tofamiliehuse  

 beregnes på samme grundlag, ligesom dette særlige beregningsgrundlag skal  

 medregnes ved opgørelsen af DEN SKATTEPLIGTIGE FORMUE.
 AD 3) TIL § 14 A, Stk. 3, LITRA B:
 Det bestemmes her, at udlæg af et enfamiliehus til den efterlevende  

 ægtefælle foretaget efter den 8. december 1969 ved skifte af et dødsbo -  

 enten i umiddelbar forbindelse med dødsfaldet eller efter nogen tids  

 hensidden i uskiftet bo - ikke skal betragtes som afståelse til en ny ejer.  

 Den strengere regel i § 14 A, stk. 2, om beregningen af lejeværdien skal  

 herefter ikke finde anvendelse.
 Denne regel træder i kraft fra og med indkomståret 1971, men den svarer  

 til, hvad der allerede tidligere er anset for gældende.
 Det bemærkes i denne forbindelse, at overdragelse mellem sambeskattede  

 ægtefæller samt overdragelse mellem ægtefæller som led i opløsning af  

 ægteskabet ved separation og skilsmisse heller ikke medfører, at ejendommen  

 anses for nyerhvervet.
 AD 9) OM ÆNDRING I STATSSKATTELOVENS § 24, STK. 1, 2. pkt., OG OM BORTFALD  

 AF EN DEL AF SAMME LOVS § 30, STK.2.
 Efter ændringen af § 24 kan DE KOMMUNALE LIGNINGSMYNDIGHEDER vælge at give  

 de skattepligtige, som ikke har indsendt selvangivelse, eller som har  

 indsendt den for sent, direkte underretning om de foretagne foreløbige  

 ansættelser og om muligheden for at påklage dem, i stedet for at fremlægge en  

 liste over disse ansættelser til almindeligt eftersyn.
Efter ændringen af § 30 kan SKATTERÅDENE ikke mere fremlægge et uddrag af  

 skattelisten over de skatteydere, hvis foreløbige skatteansættelse er blevet  

 forhøjet af skatterådet, og som enten ikke har indgivet selvangivelse eller  

 har indgivet den for sent.
Sådanne skatteydere skal herefter altid have  

 skriftlig meddelelse fra skatterådene om de endelige ansættelser, såfremt  

 disse afviger fra de foreløbige ansættelser.
 Disse bestemmelser har virkning ved ligningen for indkomståret 1971 og  

 senere indkomstår.
 Skattedepartementet, den 29. maj 1972.
Hans P.
Gøtrik.
/E.
Møller.
