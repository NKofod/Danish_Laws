Bekendtgørelse om Aså-Gerå  

 Vildtreservat I medfør af § 33 og § 49, stk. 1 og 3, i lov om jagt  

 og vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre søterritoriet og landarealer ved Aså-Gerå som  

 raste- og fourageringsområde for vandfugle.
Afgrænsning § 2. Aså-Gerå Vildtreservat i  

 Nordjyllands Amt omfatter, som angivet på kortbilag:
 1)	Landarealer ved Gerå:  

 Matr. nr. 5l, 7ac, 6d, 11a, 11d,  

 14p, 2d, 16i, 10d, 14i, 15l,  

 4a, 15f, 6c, 5d, 7i, 7o, 7x,  

 19g og 6m Gerå By, Aså Melholt, samt dele af matr.  

 nr. 9a, 16g, 15a, 12a, 18d, 17n,  

 20a, 10a og 13a smst.
 2)	Søterritoriet ved Aså og Gerå  

 afgrænset:
a)	mod nord af en ret linie fra det sydligste punkt på matr. nr.  

 73c Aså By, Aså-Melholt til position 57°08,34´N.  

 10°25,82´E (WGS-84), b)	mod øst og sydøst af en ret linie fra ovennævnte  

 position til position 57°06,57´N. 10°24,79´E (WGS-84), c)	mod syd af en ret linie fra sidstnævnte position mod land til  

 det sydøstligste skelhjørne af matr. nr. 19g Gerå  

 By, Aså-Melholt.
 Stk. 2. Mod land afgrænses de i stk. 1, nr. 2,  

 nævnte dele af søterritoriet af højeste, daglige  

 vandstandslinie.
Jagt § 3. Det er forbudt at udøve jagt på  

 eller på anden måde at ombringe, indfange eller forjage vandfugle  

 på de i § 2, stk. 1, nr. 1, nævnte landarealer.
Stk. 2. I jagtsæsonerne 1999/2000 og 2000/ 2001 er det  

 dog tilladt at udøve jagt på vandfugle i tidsrummet fra 1 time  

 før til 1 1/2 time efter solnedgang på de i stk. 1  

 nævnte landarealer og ud over den tilgrænsende del af  

 søterritoriet.
Der må ikke udlægges lokkefugle på  

 søterritoriet.
§ 4. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på den i § 2, stk. 1, nr. 2, nævnte del af  

 søterritoriet.
Dette gælder dog ikke, når jagten  

 udøves fra landarealer, som ikke indgår i reservatet.
Der  

 må ikke udlægges lokkefugle på søterritoriet.
 Stk.2. Færdsel med ladt skydevåben er forbudt på  

 den i stk. 1 nævnte del af søterritoriet.
Færdsel § 5. Sejlads med motordrevet fartøj med  

 højere hastighed end 5 knob og brætsejlads er forbudt.
Dispensation og tilsyn § 6. Skov- og Naturstyrelsen kan, når  

 særlige forhold taler derfor, dispensere fra bestemmelserne i  

 §§ 3-5.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i § 5 kan  

 Farvandsvæsenet eller andre (f.eks. havne) udføre arbejder i  

 forbindelse med redningsopgaver og den for sejladsen nødvendige  

 afmærkning m.v.
 § 7. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 8. Efter § 54, stk. 1, nr. 5 og nr. 7,  

 i lov om jagt og vildtforvaltning straffes overtrædelse af  

 bestemmelserne i §§ 3-5 eller tilsidesættelse af vilkår, der  

 er fastsat i en dispensation i medfør af § 6 med bøde,  

 medmindre strengere straf er forskyldt efter den øvrige  

 lovgivning.
 § 9. Bekendtgørelsen træder i kraft den 1.  

 september 1998 og gælder til og med den 31. august 2001.
