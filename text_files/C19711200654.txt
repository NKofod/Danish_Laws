 Personer der oppebærer pensionslignende understøttelse fra folkekirken har  

 hidtil været undtaget fra retten til fuld folkepension og desuden været  

 omfattet af særlige regler angående indtægtsbestemt folkepension,  

 invalidepension og offentlig enkepension.
 Fra 1. oktober 1971 er der imidlertid gennemført ændrede bestemmelser, der  

 ophæver denne særstilling for så vidt angår adgangen til sociale pensioner.
Personer, som er fyldt 67 år, har herefter ret til efter den 1. oktober  

 1971 at få udbetalt folkepensionens fulde grundbeløb uden hensyn til deres  

 økonomiske forhold, og for personer under 67 år gælder, at de har adgang til  

 at opnå indtægtsbestemt social pension (folkepension, invalidepension eller  

 offentlig enkepension) efter de almindelige regler i den sociale  

 pensionslovgivning.
Tilsvarende gælder sådanne personers ægtefæller.
 Pensionslignende understøttelser til personer, som har ret til fuld  

 folkepension eller indtægtsbestemte pensioner, vil fra 1. oktober 1971 blive  

 samordnet med ydelserne efter den sociale lovgivning, idet der efter visse  

 regler foretages et fradrag i den udbetalte understøttelse.
 Fra 1. oktober 1971 vil der endvidere være at udbetale dyrtidstillæg til  

 pensionslignende understøttelser efter ændrede regler.
Med henblik på gennemførelse af de ændrede bestemmelser skal man anmode  

 stiftsøvrigheden om at foranledige, at der for hver person i stiftet, som  

 oppebærer pensionslignende understøttelse efter ansættelse i folkekirken  

 (herunder på stiftsøvrigheds- eller bispekontor), udfyldes et skema som  

 vedlagt, og at skemaerne  snarest muligt tilbagesendes hertil.
Omregning af  

 understøttelsen vil derpå blive foretaget ved ministeriets foranstaltning,  

 ligesom de sociale udvalg vil modtage underretning herfra om foretagelsen af  

 samordningsfradrag i tilfælde, hvor udbetaling af sociale pensioner er  

 betinget heraf.
Tidligere fastsatte supplementsunderstøttelser, der dyrtidsreguleres ved  

 ydelse af almindeligt honorartillæg til et fastsat grundbeløb eller eller på  

 anden måde, omregnes, således at det pr. 1. september 1971 udbetalte beløb  

 inclucive dyrtidstillæg fastsættes som nyt grundbeløb.
Det nye grundbeløb  

 dyrtidsreguleres fremtidig ifølge reglerne i tjenestemandspensionslovens §  

 27, stk. 1, efter de til enhver tid indgående aftaler om dyrtidsregulering af  

 tjenestemandslønninger.
 I overensstemmelse hermed forhøjes det nye grundbeløb fra 1. oktober 1971  

 med 3% (som følge af stigningen i reguleringspristallet for juli 1971 til  

 103).
 Som eksempel på omregning af supplementsunderstøttelse anføres:
 eller 255 kr. 63 øre månedlig.
Nye regler om fastsættelse af supplementsunderstøttelser er gennemført med  

 virkning fra 1. april 1971. De før dette tidspunkt ydede understøttelser  

 forbliver uforandret bortset fra omregning som foran anført.
De efter 1.  

 april 1971 fastsatte understøttelser vil blive nyfastsat i overensstemmelse  

 med de ændrede regler.
Nærmere meddelelse herom vil fremkomme herfra.
 Nærværende cirkulærskrivelse bedes bekendtgjort for provstiudvalg og  

 menighedsråd i stiftet.
 P.M.V.
 E.B.
N.HOLM /K:BAGGER eksp. sekr.
 Til stiftsøvrighederne.
