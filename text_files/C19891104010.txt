 I forbindelse med embedernes indberetning til skattemyndighederne om  

 honorarbetalinger til tolke m.v. meddeles følgende:
1. Udgifter til ikke-ansatte tolke betragtes i  

 skattemæssig henseende som B-indkomst.
De af domstolene anvendte tolke skal  

 betragtes som skattepligtige, uanset om disse er momsregistrerede eller ej.
 Samtlige tolkeudgifter dvs. såvel honorar som eventuelt tillæg hertil samt  

 befordringsgodtgørelse afholdes på konto 1200.70.7., idet dog en eventuel  

 moms konteres på konto 5501.12.4.
 2. Der skal en gang årligt, inden den 20. januar for  

 det forudgående år, ske indberetning til skattemyndighederne.
 Indberetningen foretages således:
 2.1. Som grundlag for indberetningen skal opbevares kopi af  

 udbetalingsbilaget.
 2.2. Oplysningerne skal opgives med den pågældendes cpr. nr. eller firmas  

 SE-nr.
 2.3. Indberetningen skal foretages på den sædvanlige oplysningsseddel,  

 blanket S74.
 2.4. Under oplysningssedlens pkt. 36 anføres det samlede årlige udbetalte  

 beløb til pågældende person/firma, dvs. honorar, eventuelt tillæg hertil samt  

 befordringsgodtgørelse.
 2.5. Som det fremgår af vedlagte skrivelse fra Statsskattedirektoratet  

 modtaget i Justitsministeriet den 16. januar 1989, har Direktoratet anmodet  

 Justitsministeriet om i sin cirkulærskrivelse til domstolene at gøre  

 opmærksom på, at det beløb, der anføres i oplysningssedlens pkt. 36, er excl.  

 moms, og at eventuel moms kan anføres i pkt. 27 som supplerende oplysning.
 2.6. Statsskattedirektoratet har telefonisk overfor Justitsministeriet  

 meddelt, at såfremt det under pkt. 2.5 nævnte ikke er praktisk muligt på  

 grund af Statsskattedirektoratets sene henvendelse herom, må indberetning i  

 år ske efter de hidtidige retningslinier, således at ændringen først sker med  

 virkning fra næste år.
 Justitsministeriets cirkulærskrivelse af 11. januar 1988 til domstolene om  

 tolke m.v. ophæves hermed.
 P.M.V.
 E.B.
Ida Heide-Jøgensen Cirkulærskrivelse til domstolene om tolke m.v.
