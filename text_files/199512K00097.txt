Nr LSF 97 Forslag til Lov om ophævelse af lov om forbrugsbegrænsende  

 foranstaltninger (Ophævelse af grammofonpladeafgiften) Fremsat af skatteministeren (Carsten Koch) den 29. november 1995 Vedtaget ved tredjebehandling den 15. december 1995 Lov nr. 1103 af 20/12/1995 § 1 Lov om forbrugsbegrænsende foranstaltninger, jf. lovbekendtgørelse nr. 621  

 af 30. juni 1994, ophæves.
§ 2 Loven træder i kraft den 1. januar 1996 og finder anvendelse på varer, der  

 fra denne dato udleveres fra registrerede virksomheder, modtages fra andre  

 EU-lande eller angives til fortoldning.
§ 3 Stk. 1. Virksomheder, der den 1. januar 1996 har et lager af  

 grammofonplader, der bliver afgiftsfri efter § 1, kan få godtgjort den  

 afgift, der er betalt ved virksomhedens indkøb, modtagelse eller indførsel af  

 de nævnte lagervarer.
 Stk. 2. Godtgørelse ydes kun for nye varer med det beløb, hvormed  

 godtgørelsen efter stk. 1 overstiger 2.000 kr.
 Stk. 3. Det er en betingelse for at opnå afgiftsgodtgørelse, at en  

 specificeret opgørelse over den godtgørelse, som kræves, er de statslige  

 told- og skattemyndigheder i hænde senest den 1. februar 1996. De statslige  

 told- og skattemyndigheder kan gøre godtgørelsen betinget af, at virksomheden  

 fremlægger dokumentation for, at den afgift, der kræves godtgjort, er betalt  

 af virksomheden.
 Stk. 4. Virksomheder, der ansøger om afgiftsgodtgørelse, skal give  

 de statslige told- og skattemyndigheder adgang til at kontrollere de  

 indsendte opgørelser ved eftersyn af lagre, forretningsbøger m.v.  

 Virksomhedens indehavere og de i virksomheden beskæftigede personer skal yde  

 de statslige told- og skattemyndigheder al fornøden vejledning og hjælp.
 Stk. 5. Leverandører til virksomheden skal på begæring meddele de  

 statslige told- og skattemyndigheder oplysninger om deres leverancer af varer  

 og ydelser til disse virksomheder.
 Stk. 6. Erhvervsdrivende skal på begæring meddele de statslige  

 told- og skattemyndigheder oplysninger om deres indkøb af varer og ydelser  

 til virksomheden.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger til brug ved beregningen af afgiftsgodtgørelse  

 efter denne paragraf, straffes med bøde, hæfte eller fængsel indtil 2 år.
 Stk. 8. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Oprindeligt fremsat forslag § 1 Lov om forbrugsbegrænsende foranstaltninger, jf. lovbekendtgørelse nr. 621  

 af 30. juni 1994, ophæves.
§ 2 Loven træder i kraft den 1. januar 1996 og finder anvendelse på varer, der  

 fra denne dato udleveres fra registrerede virksomheder, modtages fra andre  

 EU-lande eller angives til fortoldning.
§ 3 Stk. 1. Virksomheder, der den 1. januar 1996 har et lager af  

 grammofonplader, der bliver afgiftsfri efter § 1, kan få godtgjort den  

 afgift, der er betalt ved virksomhedens indkøb, modtagelse eller indførsel af  

 de nævnte lagervarer.
 Stk. 2. Godtgørelse ydes kun for nye varer med det beløb, hvormed  

 godtgørelsen efter stk. 1 overstiger 2.000 kr.
 Stk 3. Det er en betingelse for at opnå afgiftsgodtgørelse, at en  

 specificeret opgørelse over den godtgørelse, som kræves, er de statslige  

 told- og skattemyndigheder i hænde senest den 1. februar 1996. De statslige  

 told- og skattemyndigheder kan gøre godtgørelsen betinget af, at virksomheden  

 fremlægger dokumentation for, at den afgift, der kræves godtgjort, er betalt  

 af virksomheden.
 Stk. 4. Virksomheder, der ansøger om afgiftsgodtgørelse, skal give  

 de statslige told- og skattemyndigheder adgang til at kontrollere de  

 indsendte opgørelser ved eftersyn af lagre, forretningsbøger m.v.  

 Virksomhedens indehavere og de i virksomhederne beskæftigede personer skal  

 yde de statslige told- og skattemyndigheder al fornøden vejledning og hjælp.
 Stk. 5. Leverandører til virksomheden skal på begæring meddele de  

 statslige told- og skattemyndigheder oplysninger om deres leverancer af varer  

 og ydelser til disse virksomheder.
 Stk. 6. Erhvervsdrivende skal på begæring meddele de statslige  

 told- og skattemyndigheder oplysninger om deres indkøb af varer og ydelser  

 til virksomheden.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger til brug ved beregningen af afgiftsgodtgørelse  

 efter denne paragraf, straffes med bøde, hæfte eller fængsel indtil 2 år.
 Stk. 8. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Bemærkninger til lovforslaget Almindelige bemærkninger Det foreslås, at afgiften på grammofonplader, Compact Discs m.v. ophæves.
Et flertal i Folketinget har med vedtagelsen af beslutningsforslag B 117  

 den 31. maj 1995 pålagt regeringen at fremsætte forslag om ophævelse af  

 grammofonpladeafgiften.
Forslaget har til formål at forbedre forholdene for  

 musikbranchen generelt.
Nærværende forslag er udarbejdet på baggrund af  

 beslutningsforslaget.
Provenumæssige konsekvenser Punktafgiften på grammofon- og Compact Discs skønnes i 1996 at ville  

 indbringe 150 mill. kr., og en ophævelse af afgiften skønnes at medføre et  

 årligt tab af denne størrelse.
Afgiften opgøres månedsvis og indbetales og afregnes af grossisterne den  

 15. i den efterfølgende måned.
Ved en ophævelse af afgiften pr. 1. januar  

 1996 vil salget i december 1995 blive ført som indtægt i januar 1996. Den  

 foreslåede godtgørelsesordning for lagerførte varer skønnes at give et  

 provenutab på 2 måneders salg, idet det antages, at forhandlerne i gennemsnit  

 ligger inde med et lager svarende til 2 måneders salg.
Det samlede provenutab  

 for 1996 vil således svare til ca. 13 måneders salg eller ca. 165 mill. kr.
Ved ophævelse af en punktafgift forøges det beløb, der er til rådighed til  

 forbrug svarende til provenutabet.
Dette giver imidlertid ikke anledning til  

 et øget provenu af merværdiafgiften.
Når afgiften på Compact Discs ophæves,  

 og der i stedet gennemføres stramninger på andre områder, vil Compact Discs  

 blive billigere i forhold til andre varer.
Der vil derfor blive solgt flere  

 Compact Discs på bekostning af andre varer.
Dette flytter kun  

 merværdiafgiften mellem forskellige varegrupper, men skaber ikke merprovenu.
Kun i det omfang, de lavere danske priser kan reducere omfanget af  

 grænsehandel med Compact Discs, skabes et merprovenu.
Grænsehandlen med  

 Compact Discs anses imidlertid for at være beskeden i forhold til det samlede  

 indenlandske salg.
En ophævelse af punktafgiften vil således ikke være  

 selvfinansierende, idet bidraget fra hjemvendt grænsehandel vil være  

 ubetydeligt.
Der er tale om en finanspolitisk lempelse, som må finansieres  

 ved andre kilder.
Erhvervsøkonomiske virkninger Beskæftigelsesmæssigt vil det ligeledes være uden betydning at ophæve  

 punktafgiften og i stedet belaste andre områder.
En ophævelse af  

 punktafgiften på Compact Discs vil reducere prisen på Compact Discs i forhold  

 til priserne på andre varer.
Branchen vil således blive styrket, mens resten  

 af erhvervslivet vil opleve en tilsvarende svækkelse.
Disse virkninger  

 antages ikke at have nogen betydende nettoeffekt.
Forholdet til EU-retten Skatteministeriet skønner, at forslaget ikke indeholder EU-retlige  

 aspekter.
Miljømæssige konsekvenser Forslaget skønnes ikke at have nævneværdige miljømæssige konsekvenser.
Administrative konsekvenser Forslaget skønnes at ville medføre engangsudgifter for ToldaSkat i 1995 på  

 0,1 mill kr.
Derudover skønnes forslaget at ville medføre et forbrug på 8 årsværk til  

 administration og kontrol af godtgørelsesordningen.
Disse udgifter afholdes  

 indenfor ToldaSkats nuværende bevillinger.
 Efter en overgangsperiode skønnes der ikke at ville være nævneværdige  

 administrative konsekvenser.
Bemærkninger til lovforslagets enkelte bestemmelser Til § 1 Det foreslås, at afgiften af grammofonplader og Compact Discs ophæves.  

 Compact Discs er i afgiftsmæssig henseende sidestillet med grammofonplader.  

 Afgiften på en typisk Compact Disc udgør 11,70 kr. før moms.
Til § 2 Det foreslås, at loven træder i kraft 1. januar 1996.
Til § 3 Det foreslås, at detailhandlere m.v. får adgang til afgiftsgodtgørelse for  

 det lager af tidligere afgiftsberigtigede varer, som de har liggende ved  

 lovens ikrafttræden.
Med udtrykket »nye varer« udelukkes f.eks.  

 brugte varer fra godtgørelse.
Af administrative grunde er der fastsat en  

 undergrænse på 2000 kr.
Der gives herved mulighed for, at disse varer kan  

 sælges i lige konkurrence med varer, der fra lovens ikrafttræden udleveres  

 fra danske producenter, grossister m.v. eller indføres fra udlandet uden  

 afgift.
 Der er endvidere indsat bestemmelser om kontrol m.v., der i det store og  

 hele svarer til kontrolbestemmelserne i andre afgiftslove.
