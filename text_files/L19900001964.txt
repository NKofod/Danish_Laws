 Ved noteveksling i New Delhi den 9. og 23. november 1989 er der indgået en  

 overenskomst mellem Danmark og Nepal, ifølge hvilken den danske regering i  

 årene 1989-96 yder et beløb på 6,85 millioner US dollars svarende til ca. 50  

 millioner kroner til træningskomponenten i et brugeradministreret skovprojekt  

 i 37 distrikter i Nepals højland.
 Projektets hovedformål er, gennem overdragelse af formel brugsret til  

 skovene, at mobilisere lokalbefolkningen til at udvikle et skovbrugssystem,  

 der retablerer, beskytter og udvikler skovene i Nepals højland med henblik på  

 sikring af den traditionelle levevis og en miljømæssigt bæredygtig udvikling.
