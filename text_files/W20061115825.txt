 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
 Pressenævnet fandt, at oplysningerne om, at  

 Slotshotellet og selskabet, der driver hotel på Hvedholm Slot, skulle have  

 nye  

 ejere, samt om, at et påbud fra Arbejdstilsynet ikke var efterlevet, var  

 faktiske oplysninger, der kunne være egnet til at påføre [K] økonomisk eller  

 anden skade af betydning.
Pressenævnets  

 kendelse i sag 2006-6-407 [K] har klaget til Pressenævnet  

 over en artikel i Fyens Stiftstidende den 4. oktober 2006, idet Fyens  

 Stiftstidende har afvist at bringe et genmæle.
1. Sagsfremstilling Fyens Stiftstidende bragte  

 den 4. oktober 2006 en artikel under overskriften  

  

 Slotshotel skal have nye ejere  

  

 og underoverskriften  

  

 Arbejdstilsynets røde smiley til Hvedholm  

 Slot forsvinder, fordi skovrider [K] vil sælge.
I artiklen hedder  

 det:
HORNE: Selskabet, der driver  

 hotel på Hvedholm Slot ved Horne, skal have nye ejere.
Det har den nuværende  

 ejer, Kokkedal Drift ApS ved skovrider [K] meddelt Arbejdstilsynet.
Derfor vil Arbejdstilsynet  

 ikke umiddelbart kræve, at Hvedholm Slot efterkommer de påbud, som blev  

 udstedt  

 efter et tilsyn den 6. juni.
Påbud, der udløste en sur rød smiley, som Fyens  

 Stiftstidende kunne fortælle mandag.
- [K] meddelte for ganske  

 nylig, at der er nye ejere af virksomheden på vej.
Derfor skal sagen vurderes  

 igen, siger Svend Henrik Mikkelsen fra Arbejdstilsynet.
 Det var ham, der efter et  

 besøg på slotshotellet krævede, at der skulle nedsættes sikkerhedsudvalg, og  

 at  

 hotellet skulle hyre en arbejdsmiljøkonsulent inden 17. august.
 Men meddelelsen om det  

 foreslående ejerskifte får altså Arbejdstilsynet til at sætte sagen i bero.  

 Derfor er der heller ikke hverken bøde eller politianmeldelse på vej til  

 slotshotellet i denne omgang, selv om ikke alle fristerne i påbuddene er  

 overholdt.
- Der er ikke hyret nogen  

 konsulent som krævet.
Men ejeren har forklaret, at sikkerhedsorganisationen  

 nu  

 skulle være bragt i orden, oplyser Svend Henrik Mikkelsen.
Om Hvedholm Slot dermed nu  

 overholder alle arbejdsmiljølovens krav, kan han dog ikke svare på.
Sagen er  

 slet og ret sat i bero.
- Det vil vi først vurdere,  

 når ejerskiftet er på plads.
Det kan jo være, at en ny ejer har et andet  

 forhold til arbejdsmiljølovgivningen, siger den tilsynsførende.
Rød smiley forsvinder Hvem den kommende ejer af  

 slotshotellet er, har Arbejdstilsynet endnu ikke fået oplyst.
Men ejerskiftet  

 skulle ifølge [K] være på plads inden for 14 dage.
Det er, hvad han har oplyst  

 til Arbejdstilsynet.
Til Fyens Stiftstidende vil han kun sige:
 - Du har jo de oplysninger,  

 du har og det er rigtigt nok.
Han ønsker ikke at fortælle,  

 hvem køberen er.
Heller ikke, om det både er bygningen og driftsselskabet,  

 der  

 skal sælges, eller om han fortsat vil være med i ejerkredsen.
 Uanset om det er tilfældet  

 eller ej, så betyder ejerskiftet, at den røde smiley forsvinder som med et  

 trylleslag.
 - De påbud, vi har givet til  

 én ejer, kan vi ikke overføre til en anden juridisk person, forklarer jurist  

 Peter Nedergaard fra Arbejdstilsynet.
Ifølge den tilsynsførende kan  

 Hvedholm Slot forvente et nyt kontrolbesøg i den nærmeste fremtid, så  

 tilsynet  

 kan afgøre, om arbejdsmiljøforholdene er bragt i orden efter  

 ejerskiftet. Til artiklen var under  

 overskriften  

  

 Hvedholm Slot  

  

 indsat  

 følgende tekstboks:
 Skovrider [K] og hans  

 hustru, læge [A], er registreret som ejere af tre slotte: Hvedholm Slot ved  

 Horne, Kokkedal Slot i Brovst og Store Restrup Herregård ved Aalborg, hvor  

 parret bor.
To andre slotte indgår i hotelkæden  

 Royal Classic: Sophiendal Slot og Sauntehus Slot, de er ejet af et  

 anpartsselskab, som igen ejes af Sophiendal ApS, der også står bag selskabet  

 Kokkedal Drift ApS, som igen driver slotshotellet ved Horne. 2. Parternes synspunkter [K] har anført, at  

 oplysningerne om, at såvel ejendom som virksomhed skulle være til salg, er  

 forkerte.  

 Hotellet skal ikke have nye ejere som overskriften ellers anfører.
Han har  

 ikke  

 meddelt over for Arbejdstilsynet, at Kokkedal Drift ApS skal have nye ejere.  

 Der er ikke udstedt påbud mod restauratøren på Hvedholm Slot.
Det påbud, der  

 blev udstedt til Kokkedal Drift ApS, har længe været afhjulpet.
Han har inden  

 offentliggørelsen afvist over for Fyens Stiftstidende, at der skulle være  

 tale  

 om salg, og henvist journalisten til at rette henvendelse til Arbejdstilsynet  

 for flere oplysninger.
Han har ikke udtalt sig som anført og har ikke haft  

 mulighed for at kommentere artiklen.
Fyens Stiftstidende har  

 oplyst, at artiklen er en opfølgning på en artikel vedrørende  

 Arbejdstilsynets  

 kontrol af overholdelsen af arbejdsmiljølovens bestemmelser.
Hvedholm Slot  

 havde tidligere fået påbud, derfor blev Arbejdstilsynet kontaktet.  

 Arbejdstilsynet oplyste, at sagen var sat i bero, da Hvedholm Slot skulle  

 have  

 nye ejere.
 Fyens Stiftstidende har  

 afvist, at der er bragt faktiske forkerte oplysninger. [K] bekræftede  

 ejerskifte  

 med udtalelsen Du har jo de oplysninger, du har, og det er rigtigt  

 nok.
[K] har haft mulighed for at  

 kommentere alle oplysninger, inden de blev bragt.
Trods avisens mange forsøg  

 lykkedes det ikke at få yderligere kommentarer end, hvad der fremgår af  

 artiklen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
 Pressenævnet finder, at  

 oplysningerne om, at Slotshotellet og selskabet, der driver hotel på Hvedholm  

 Slot, skal have nye ejere, samt om, at et påbud fra Arbejdstilsynet ikke er  

 efterlevet, er faktiske oplysninger, der kan være egnet til at påføre [K]  

 økonomisk eller anden skade af betydning.
 [K] er derfor berettiget til  

 efter påkrav at få bragt følgende genmæle i Fyens Stiftstidende, jf.  

 medieansvarsloven  

 § 39:
Genmæle Fyens Stiftstidende bragte  

 den 4. oktober 2006 en artikel under overskriften Slotshotel skal have  

 nye  

 ejere.
Artiklen oplyste, at  

 Arbejdstilsynets tildeling af en sur, rød smiley bortfaldt på  

 grund af  

 ejerskiftet.
Af artiklen fremgik det, at selskabet, der driver hotel på  

 Hvedholm Slot, skulle have nye ejere, og at jeg skulle have oplyst om et  

 forestående ejerskifte over for Arbejdstilsynet.
Til dette skal jeg meddele,  

 at Kokkedal Drift ApS ikke skal have nye ejere, men selskabet har solgt sin  

 aktivitet på Hvedholm Slot til Sophiendal ApS.
Kokkedal Drift ApS har  

 modtaget  

 påbud for forhold, der længe har været afhjulpet.
Der er ikke udstedt påbud  

 mod  

 restauratøren på Hvedholm Slot.
[K]. Afgjort den20. december 2006.
