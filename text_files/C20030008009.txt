Cirkulære om dekoncentreret sagsudlægning - særordning for  

  

 tredjelandsvirksomheder, der leverer elektroniske  

  

 tjenesteydelser til ikke afgiftspligtige personer inden for EU og  

  

 registrering af momspligtige virksomheder etableret i EU,  

  

 samt Færøerne, Grønland, Island og Norge ved momspligtigt  

  

 salg i Danmark  

1) Indledning:
1.  

 	  

    

 Efter § 6,  

 stk. 3, i bekendtgørelse nr. 520 af 25. juni 2002  

 (sagsudlægningsbekendtgørelsen) kan direktøren for Told- og Skattestyrelsen i  

 tilfælde, hvor kompetencen i 1. instans ligger hos de regionale told- og  

 skattemyndigheder, bemyndige en enkelt eller enkelte regionale told- og  

 skattemyndigheder til at træffe afgørelse i 1. instans i sager på et bestemt  

 område.
Direktøren for told- og skattestyrelsen har på dette grundlag  

 besluttet  

 at koncentrere følgende opgaver hos ToldSkat Sydjylland, Region Sønderborg:
 Særordning:
 2.  

 	  

    

 Den 1. juli 2003  

 træder særordningen for tredjelandsvirksomheder, der leverer elektroniske  

 tjenesteydelser til ikke afgiftspligtige personer inden for EU, i kraft.
Særordningen  

 medfører, at tredjelandsvirksomheder opnår en forenklet procedure i forhold  

 til  

 de almindelige regler, hvorefter tredjelandsvirksomheder, der sælger  

 elektroniske tjenesteydelser til private i EU, skal momsregistreres i hvert  

 enkelt EU-land, som virksomheden sælger til.
Hvis tredjelandsvirksomheden  

 vælger særordningen, kan den nøjes med at lade sig identificere i et enkelt  

 medlemsland.
Tredjelandsvirksomheden kan frit vælge, hvilket medlemsland den  

 vil lade sig identificere i.
 Bestemmelserne om  

 særordningen findes i momslovens kapitel 16, § 66 (lov nr. 124 af 28.  

 februar 2003).
 3.  

 	  

    

 Direktøren for Told-  

 og Skattestyrelsen har med virkning fra 1. juli 2003 bemyndiget ToldSkat  

 Sydjylland, Region Sønderborg til at modtage anmeldelser om påbegyndelse af  

 virksomhed, som afgiftspligtig inden for EU med brug af særordningen som  

 nævnt  

 i momslovens § 66, stk. 3.
 4.  

 	  

    

 Anmeldelse om  

 påbegyndelse af afgiftspligtig virksomhed inden for EU med Danmark som  

 identifikationsland skal således ske til ToldSkat Sydjylland Region  

 Sønderborg,  

 ligesom ændring og ophør af virksomhed, hvis denne ikke længere er omfattet  

 af  

 særordningen, skal ske til ToldSkat Sydjylland region Sønderborg.
 5.  

 	  

    

 ToldSkat Sydjylland,  

 Region Sønderborg bemyndiges endvidere til, med virkning fra samme dato, at  

 træffe afgørelse i 1. instans om afmeldelse og udelukkelse fra særordningen,  

 jf. momslovens § 66, stk. 5.
 Registrering af virksomheder ved momspligtigt salg i  

 Danmark:
 6.  

 	  

    

 Den 1. januar 2002  

 trådte nye regler i kraft om ændringer af reglerne om fiskalrepræsentant (Lov  

 nr. 1088 af 19. december 2001).
Ændringerne  

 betyder, at der ikke længere stilles krav om, at momspligtige virksomheder,  

 der  

 er etableret i EU, samt Færøerne, Grønland, Island og Norge, skal registreres  

 ved en fiskalrepræsentant ved udførelse af momspligtigt salg i Danmark.
Det  

 er  

 op til virksomheden selv, om den vil benytte fiskalrepræsentant.
 Hvis virksomheden  

 ikke ønsker at lade sig registrere ved fiskalrepræsentant, skal den selv lade  

 sig registrere i det omfang aftageren ikke er gjort betalingspligtig.
 7.  

 	  

    

 Direktøren for Told-  

 og Skattestyrelsen har med virkning fra 1. januar 2002 bemyndiget ToldSkat  

 Sydjylland, Region Sønderborg til at foretage registrering af virksomheder,  

 der  

 ikke er registreret ved en fiskalrepræsentants hjemregion.
Told- og Skattestyrelsen, den 17. juni  

 2003 Ole Kjær /Else Veggerby 1)  

 I Told- og Skattestyrelsens interne nummerrække har cirkulæret nr. 2003-16.
