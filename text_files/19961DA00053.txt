Nr BTB 53 Betænkning over Forslag til folketingsbeslutning om at undlade at udnytte  

 en eventuel bevilling til Svendborg Værft   

 Nr B 53 1996-97, 1. samling Afgivet af Erhvervsudvalget Afgivet: 19961212 Udvalget har behandlet beslutningsforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) beslutningsforslaget til forkastelse ved 2.  

 behandling.
 Et mindretal inden for flertallet (Enhedslistens medlem af udvalget)  

 bemærker, at beslutningen om at eftergive Svendborg Værfts gæld til staten i  

 stedet, i fuld offentlighed, kunne være gennemført ved, at staten havde  

 indskudt et beløb, svarende til gældens størrelse, som ansvarlig kapital.
 Et mindretal (Venstres og Det Konservative Folkepartis medlemmer af  

 udvalget) vil ved 2. behandling af beslutningsforslaget stemme hverken for  

 eller imod beslutningsforslaget.
 Et andet mindretal (Fremskridtspartiets medlem af udvalget)  

 indstiller beslutningsforslaget til vedtagelse ved 2. behandling.
Det er mindretallets opfattelse, at Folketinget burde have haft mulighed  

 for at drøfte det principielle i at give statsstøtte til  

 skibsværftsindustrien.
Det kan ikke være rigtigt, at Danmark officielt i EU  

 har den holdning, at der ikke kan ydes statsstøtte til skibsværfterne,  

 samtidig med at den danske regering, på trods af advarsler fra branchen selv,  

 yder statsstøtte til et skibsværft.
Derfor burde erhvervsministeren have  

 fremlagt alle forholdene vedrørende aktstykket åbent for Folketinget og ikke  

 forsøgt at skjule det under dække af bestemmelserne om fortrolighed, sådan at  

 Folketinget havde haft mulighed for både at diskutere, om der skal gives  

 statsstøtte, og i givet fald på hvilke betingelser.
Folketinget kunne sagtens  

 have haft denne principielle diskussion, uden at hensynet til at bevare visse  

 oplysninger fortrolige var blevet tilsidesat.
Helen Jørgensen (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kim Behnke (FP) Dansk Folkeparti havde ikke  

 medlemmer i udvalget.
