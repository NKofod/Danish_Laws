 1.
 I overensstemmelse med nedenstående bestemmelser kan der afholdes  

 frivillige, offentlige auktioner over fersk, frossen og saltet fisk, krebs,  

 hummer, og rejer og muslinger af de ved kongelig bevilling i henhold til lov  

 nr. 72 af 13. marts 1969 eller tidligere love dertil autoriserede  

 auktionsmestre.
 2.
Auktionsmesteren er pligtig at have passende i henhold til lov nr. 167 af  

 12. maj 1965 om kvalitetskontrol med fisk og fiskevarer godkendt lokale til  

 rådighed, hvor auktionen kan finde sted.
Auktionsmesteren er ansvarlig for,  

 at de i ovennævnte lov samt de i medfør af denne fastsatte bestemmelser nøje  

 overholdes, og skal i øvrigt til enhver tid rette sig efter de anvisninger,  

 der måtte blive givet af ministeriet, dettes tilsynsførende og  

 sundhedsautoriteterne og, for så vidt angår auktioner beliggende i  

 statshavnene, tillige de bestemmelser, som måtte blive fastsat af ministeriet  

 for offentlige arbejder.
 Såfremt der over auktionen sælges frossen fisk, skal auktionsmesteren råde  

 over et af fiskeriministeriet autoriseret frostlager i eller i umiddelbar  

 nærhed af auktionshallen, medmindre den frosne fisk opbevares om bord i et  

 fartøj, der er autoriseret til frysning af fisk.
 Prøver af frossen fisk, der er udtaget til køberens bedømmelse, må kun  

 anvendes efter fiskerikontrollens anvisning, medmindre de opbevares i en  

 frostdisk i auktionshallen på en sådan måde, at de ikke udsættes for  

 kvalitetsforringelse.
 3.
Det er tilladt i auktionshallerne at foretage sortering, opisning og  

 tildækning af fisken med presenninger i et passende tidsrum inden auktionens  

 afholdelse, under forudsætning af, at sådan virksomhed ikke er til gene for  

 andre sælgere på auktionen og ikke hindrer en effektiv rengøring af hallen  

 mellem auktionernes afholdelse.
Fisken må ikke opbevares i auktionshallen i  

 længere tid end 2 døgn inden auktionens afholdelse.
 Auktionshallen må ikke benyttes til bødning af garn, opbevaring af  

 uvedkommende effekter eller andre auktionen uvedkommende formål.
 4.
Såfremt nogen sælger måtte ønske auktionen afholdt uden for  

 auktionslokalet, kan dette med auktionsmesterens samtykke ske, når sælgeren  

 anviser et passende sted til auktionens afholdelse i den kommune, i hvilken  

 auktionsmesteren efter sin bevilling er berettiget til at afholde auktionen.  

 Er der til den dag, på hvilken sådan auktion agtes afholdt, tillige berammet  

 en eller flere auktioner i det almindelige auktionslokale, må auktionen uden  

 for denne ikke afholdes forinden den første almindelige auktion, og de  

 almindelige auktioner må ikke afbrydes for at give tid til afholdelse af  

 auktioner uden for auktionslokalet.
Dette gælder dog ikke for så vidt angår  

 bortsalg uden for auktionslokalet af oplosset konsumfisk og makrel, som  

 såvidt muligt bortsælges omgående.
For auktioner uden for auktionslokalet  

 gælder tilsvarende regler for auktionens afholdelse, auktionsmesterens ansvar  

 og habilitet, takster m.v., som er gældende, når auktionen afholdes i  

 auktionslokalet.
 5.
 Auktionsmesteren er i udøvelsen af sin bevilling undergivet tilsyn fra  

 vedkommende politimester.
 Auktionsmesteren må ikke selv byde eller ved andre lade byde på auktionen.  

 Funktionærer i den af auktionsmesteren udøvede virksomhed som auktionsmester  

 eller anden af ham dreven forretning må heller ikke byde eller ved andre lade  

 byde på auktionen.
 Auktionsmesteren og dennes ægtefælle må ikke være indehaver af eller  

 medinteressent i nogen anden fiskehandel (engros, eksport eller detailhandel)  

 eller i nogen forretning, som tilvirker eller konserverer fisk.
 Auktionsmesteren må ikke have medinteressenter i auktionsvirksomheden.  

 Under auktionsmesterens forfald eller i øvrigt med dennes samtykke vil  

 auktioner kunne afholdes af en af fiskeriministeriet godkendt kvalificeret  

 stedfortræder, der handler på auktionsmesterens vegne og under dennes ansvar.
 6.
 Auktionen afholdes så ofte auktionsmesteren skønner det passende.  

 Tidspunktet for auktionens afholdelse bekendtgøres af auktionsmesteren ved  

 opslag (i auktionslokalet eller på auktionsstedet) eller på anden  

 hensigtsmæssig måde.
Den, der ønsker varer bortsolgt ved auktionen, skal meddele  

 auktionsmesteren dette med angivelse af varens omtrentlige kvantitet.
Såfremt  

 ikke andet fremgår af anmeldelsen, betragtes denne som gældende for først  

 berammede auktion.
Udviser anmeldelser for fisk fra søen en fejlmargin på  

 maksimum 20 pct. i forhold til det virkelige kvantum fra losningen, og  

 betragtes, med mindre ny anmeldelse indgives til auktionsmesteren, som  

 anmeldt til den følgende auktion.
 8.
 Udelukket fra salg ved auktionen er alle sådanne varer, hvis salg er  

 forbudt ved bestemmelser i lovgivningen; for overtrædelse af sådanne  

 bestemmelser er såvel auktionsmesteren som sælgeren ansvarlige.
 9.
Såfremt der konstateres undermålsfisk, fredede fiskearter eller fisk af  

 dårlig beskaffenhed i et fartøj i et sådant omfang, at sorteringen forventes  

 at tage for lang tid og derved sinke losningen af andre ventende fartøjer,  

 skal auktionsmesteren foranledige fartøjet forhalet eller lade det afvente de  

 øvrige fartøjers oplosning.
Hvor pladsforholdene i auktionshallen tillader  

 det, kan auktionsmesteren dog være berettiget til at lade hele lasten oplosse  

 usorteret og anbringe separat for senere sortering.
 10.
 Den på auktionen opsatte fisk må ikke tages tilbage af sælgeren, jfr. dog  

 § 11, stk. 4. De enkelte vareposter opråbes så vidt muligt i den rækkefølge,  

 i hvilken de er anmeldt til auktionsmesteren eller ved en af lodtrækning  

 bestemt rækkefølge.
 11.
Salget sker enten ved bud eller overbud eller derved, at auktionsmesteren  

 nævner den af sælgeren forlangte pris og derefter en lavere pris, indtil der  

 findes en køber.
Ved opråbet skal varens vægt angives.
 Bud kan kun afgives af købere, som er til stede på auktionen, eller som på  

 denne er repræsenteret ved en opkøber.
 En opkøber på auktionen skal oplyse, hvilken køber han repræsenterer.
Såfremt der under auktionssalget af flere købere afgives bud af samme  

 størrelse på et parti fisk, skal partiet, hvis overbud ikke fremkommer,  

 tilslås den, der efter auktionsmesterens skøn har budt først, således at  

 alene denne køber noteres for partiet.
Auktionsmesteren skal dog, forinden  

 hammerslaget, så vidt muligt tilkendegive, hvem partiet agtes tilslået,  

 således at der derved bliver lejlighed til at afgive et højere bud.
Varerne  

 er sælgerens ejendom indtil hammerslaget, og han er derfor berettiget til,  

 enten selv eller ved auktionsmesteren, at tage den opråbte vare tilbage,  

 forinden tilslag er givet.
Sådanne tilbagetagne varer kan ikke på ny stilles  

 til auktion, forinden fornyet anmeldelse til auktionsmesteren er sket i  

 overensstemmelse med reglerne i § 7.
 12.
 Varerne sælges i den stand, hvori de forefindes ved hammerslaget, idet det  

 må påhvile køberne forinden auktionen at besigtige varerne, således at senere  

 klage over varernes beskaffenhed, ikke kan komme i betragtning, medmindre  

 udbud har fundet sted i strid med bestemmelserne i § 5 i lov nr. 167 af 12.  

 maj 1965 om kvalitetskontrol med fisk og fiskevarer.
 Det er sælgerens og auktionsmesterens pligt at give de auktionssøgende  

 lejlighed til på bedste måde at besigtige varerne.
Foranstående bestemmelser kommer dog ikke til anvendelse når varer  

 undtagelsesvis sælges uden at være fremme på auktionsstedet.
Sælgeren er da  

 ansvarlig ikke alene for kvantitet, men tillige for angivelser angående  

 kvaliteten.
Tilsvarende regler er gældende, når varerne sælges på grundlag af  

 en prøve.
Overvægt må højst gives med 2 kg for hver 35 kg fisk, der bortsælges.
Ved  

 salg af fisk i større eller mindre partier end 35 kg må kun gives tilsvarende  

 overvægt.
 13.
Sælgeren er pligtig straks efter auktionens slutning at levere den solgte  

 vare rigtig efter vægt og mål.
Såfremt tilslaget angår rest af det samlede  

 parti, må køberen dog forholde sig afventende til udlevering af den øvrige  

 del af partiet har fundet sted, og er da pligtig til at modtage den  

 tilbageværende rest uden indsigelse mod dennes kvantitet.
 14.
 Køberen er pligtig straks efter auktionens slutning at modtage den købte  

 vare, som skal fjernes inden 6 timer efter auktionens slutning.
 Fisk, der er omfattet af samme bud, må, så længe den befinder sig i  

 auktionshallen, ikke ved mærkning eller på anden måde fordeles mellem flere  

 købere, og kun den, der har fået et parti fisk tilslået ved auktionen, må  

 lade partiet fjerne fra auktionslokalet.
 Køberen er berettiget til at foretage opisning af varen og kontrolvejning  

 af stikprøver, hvorimod omstyrtning af fisken i andre kasser, pakning og  

 sortering m.v. ikke må finde sted i auktionslokalet.
 15.
Der tilkommer auktionsmesteren et af fiskeriministeriet fastsat vederlag,  

 der tilsvares af sælgeren.
Om de til enhver tid fastsatte vederlag, skal der  

 findes opslag i auktionslokalet med nøje angivelse af taksterne.
Betalingen erlægges kontant til auktionsmesteren ved hammerslaget, når han  

 måtte forlange det.
Er den købte vare ikke afhentet inden 6 timer efter  

 auktionens slutning, kan varen bortsælges ved auktion for første købers  

 regning, således at denne betaler det derved fremkomne underskud og alle  

 omkostninger, medens det mulige overskud bliver ham uvedkommende.
 16.
 Det påhviler auktionsmesteren at tilvejebringe et i havnens nærhed  

 beliggende passende lokale, hvor afregning kan finde sted.
Afregningen skal indeholde oplysning om de enkelte poster og de derfor  

 opnåede priser.
Auktionsmesteren er ikke pligtig til på afregningerne at  

 fradrage andre beløb end sit salær og beløb, som det af en offentlig  

 myndighed er pålagt ham at opkræve.
Sælgeren er berettiget til at forlange  

 afregning og betaling af det ham tilkomne beløb i løbet af den dag, på  

 hvilken auktionen er afholdt, dog at afregningen skal kunne finde sted inden  

 for normal kontortid.
Auktionsmesteren skal dog være berettiget til at  

 udskyde afregningen for partier solgt på eftermiddags- og lørdagsauktioner  

 til den påfølgende eller næstfølgende søgnedag inden for normal kontortid.  

 Auktionsmesteren er over for sælgeren som selvskyldner ansvarlig for, at det  

 af ham ved hammerslag bekræftede bud bliver betalt, med mindre andet er  

 vedtaget mellem ham og sælgeren.
 17.
 Auktionsmesteren er pligtig at føre en eller flere anmeldelses- og  

 auktionsprotokoller efter lovgivningens almindelige regler.
 Endvidere er auktionsmesteren pligtig til at afgive de i  

 fiskeriministeriets bekendtgørelse af 18. december 1968 om tilvejebringelse  

 af oplysninger om fangst og tilvirkning af fisk, krebs og bløddyr foreskrevne  

 anmeldelser til fiskeriministeriet.
 18.
 Dette reglement skal i trykte eksemplarer findes opslået i  

 auktionslokalet.
 Dette reglement træder i kraft den 1. januar 1970 og samtidig ophæves  

 hidtil gældende reglement med tillægsreglementer.
 Fiskeriministeriet, den 18. december  

 1969.
A.C.
Normann.
/J.
Hertoft.
