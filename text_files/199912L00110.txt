Fremsat den 2. december 1999 af sundhedsministeren (Carsten  

 Koch) Forslag til Lov om ændring af lov om  

 embedslægeinstitutioner m.v., lov om foranstaltninger mod smitsomme  

 sygdomme og lov om udøvelse af lægegerning (Overførelse af Stadslægeembedet i  

 Københavns Kommune til staten m.v.) § 1 I lov nr. 381 af 13. juni 1973 om embedslægeinstitutioner m.v.  

 foretages følgende ændringer:
 1. § 1, stk. 1, 2. pkt., affattes  

 således:
»For Københavns og Frederiksberg Kommuner oprettes  

 en fælles embedslægeinstitution.« 2. I § 1 indsættes efter stk. 2 som nye  

 stykker:
 »Stk. 3. Sundhedsministeren bemyndiges til at bestemme, at  

 én embedslægeinstitution helt eller delvist kan varetage  

 embedslægefunktionen i flere amtsrådskredse.
Stk. 4. Reglerne i denne lov om amtsrådskredse  

 gælder tillige for Københavns og Frederiksberg Kommuner.« 3. Efter § 1 indsættes:
»§ 1a.
Staten tilbyder de tjenestemænd,  

 der på overførselstidspunktet, jf. § 4, er ansat ved  

 Stadslægeembedet i Københavns Kommune til løsning af  

 embedslægeopgaver,  ansættelse fra dette tidspunkt som  

 statstjenestemænd i tilsvarende stillinger med henblik på indtil  

 videre at varetage opgaverne i Embedslægeinstitutionen for  

 Københavns og Frederiksberg Kommuner.
Ansættelsen tilbydes  

 på de vilkår, der gælder for tjenestemænd i staten,  

 dog således at der ikke herved sker en forringelse af de  

 pågældendes hidtidige løn- og andre  

 ansættelsesvilkår.
Staten og Københavns kommunalbestyrelse  

 aftaler nærmere, hvilke tjenestemænd der er omfattet af  

 ovenstående.
 Stk. 2. Hvis en kommunal tjenestemand, der har fået  

 tilbudt ansættelse i henhold til stk. 1, ikke ønsker  

 ansættelse som statstjenestemand, opretholdes den kommunale  

 ansættelse og de herfor gældende vilkår under  

 tjenestemandens udførelse af de opgaver, der er henlagt til den  

 tilbudte statslige stilling.
Stk. 3. En tjenestemand, som i henhold til stk. 2  

 vælger at opretholde den kommunale ansættelse under  

 udførelse af de opgaver, der er henlagt til den tilbudte statslige  

 stilling, har ikke krav på ventepenge, rådighedsløn eller  

 pension på grund af den opgaveomlægning, der sker i forbindelse  

 med oprettelsen af Embedslægeinstitutionen for Københavns og  

 Frederiksberg Kommuner.
Tjenestemanden har pligt til at underkaste sig de  

 forandringer i sine tjenesteforretningers omfang og beskaffenhed, som  

 følger af denne opgaveomlægning.
 Stk. 4. En tjenestemand, som vælger at opretholde den  

 kommunale ansættelse, kan senest 5 år efter det i stk. 1  

 nævnte tidspunkt søge overgang til ansættelse som  

 statstjenestemand på vilkår som nævnt i stk. 1.
 Stk. 5. Staten refunderer Københavns Kommune udgifterne  

 til løn til de kommunale tjenestemænd, der i henhold til  

 stk. 2 vælger at opretholde den kommunale ansættelse,  

 så længe de udfører arbejde for staten.
 Stk. 6. Hvis staten ikke længere har behov for  

 beskæftigelse af en tjenestemand, som har valgt at opretholde den  

 kommunale ansættelse, kan staten efter forudgående varsling af  

 Københavns Kommune bringe tjenestemandens arbejdsforhold til staten  

 til ophør med det for tjenestemanden gældende  

 opsigelsesvarsel.
Stk. 7. Staten afholder eventuelle udgifter til  

 rådighedsløn eller ventepenge og udbetaler pension til de  

 tjenestemænd, der i henhold til stk. 1 og 4 overgår til  

 ansættelse som statstjenestemænd.
Kommunen refunderer staten den  

 del af tjenestemandens pension, der forholdsmæssigt svarer til  

 tjenestemandens pensionsalder ved overgangen til tjeneste i staten.
 Stk. 8. Staten refunderer Københavns Kommune eventuelle  

 udgifter til rådighedsløn eller ventepenge til de  

 tjenestemænd, der i henhold til stk. 2 vælger at opretholde  

 den kommunale ansættelse, og hvis tjeneste i staten senere bringes til  

 ophør efter stk. 6.
Stk. 9. Københavns Kommune udbetaler pensionen til de  

 tjenestemænd, der i henhold til stk. 2 vælger at opretholde  

 den kommunale ansættelse.
Staten refunderer kommunen den del af  

 tjenestemandens pension, der forholdsmæssigt svarer til den  

 pensionsalder, tjenestemanden har optjent efter overgangen til tjeneste i  

 staten.
 Stk. 10. Den endelige administrative afgørelse af  

 tvivlsspørgsmål efter stk. 1-9 træffes af  

 finansministeren efter forhandling med de involverede parter.
Stk. 11. Sundhedsministeren og Københavns Kommune  

 aftaler nærmere, hvilket personale ved Stadslægeembedet i  

 København, der udover de i stk. 1 nævnte tjenestemænd  

 på overførselstidspunktet skal tilbydes ansættelse i  

 staten samt hvilke driftsmidler og eventuelle ejendomme vedrørende  

 Stadslægeembedets embedslægeopgaver, der samtidig skal  

 overføres til staten.« 4. § 6, stk. 2, ophæves.
 5. I § 8, stk. 3, 2. pkt., indsættes efter  

 »Københavns og Frederiksberg kommunalbestyrelser«: »eller Hovedstadens  

 Sygehusfællesskab«.
 6. § 9, stk. 3, ophæves.
 Stk. 4 bliver herefter stk. 3.
§ 2 I lov nr. 114 af 21. marts 1979 om foranstaltninger mod smitsomme  

 sygdomme, som senest er ændret ved lov nr. 139 af 2. marts 1994,  

 foretages følgende ændring:
 1. I § 3, stk. 2, ændres »stadslægen«  

 til: »en embedslæge udpeget af embedslægeinstitutionen«.
§ 3 I lov om udøvelse af lægegerning, jf.  

 lovbekendtgørelse nr. 632 af 20. januar 1995, som senest ændret  

 ved § 26 i lov nr. 482 af 1. juli 1998, foretages følgende  

 ændring:
 1. I § 5d, stk. 1, udgår: »(i  

 København stadslægen)«.
§ 4 Sundhedsministeren fastsætter tidspunktet for lovens  

 ikrafttræden.
§ 5 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Færøerne med de afvigelser, som de særlige  

 færøske forhold tilsiger.
 Bemærkninger til lovforslaget.
Almindelige bemærkninger 1. Lovforslagets formål og indhold Lovforslaget har til formål også for  

 Københavns Kommune at indføre en embedslægeinstitution i  

 statsligt, dvs.
Sundhedsministeriets regi.
Efter lov om embedslæger er  

 alle embedslægeinstitutioner statslige, medens embedslægernes  

 opgaver for Københavns Kommune af historiske grunde varetages af  

 Stadslægeembedet i Københavns Kommune. Ændringen  

 gennemføres ved at Stadslægeembedet og det personale, der  

 varetager embedslægeopgaver, overføres til statslig  

 ansættelse efter de gældende principper for overførsel af  

 institutioner mellem stat og kommuner.
 Stadslægen hører, trods det kommunale  

 ejerskab, i faglig henseende under Sundhedsstyrelsen, hos hvem institutionen  

 kan søge vejledning af sundhedsmæssig art.
Samtidig med Stadslægeembedets overførelse  

 til Sundhedsminsteriets regi tilpasses tilsynsområderne i  

 Københavns-området, idet Københavns og Frederiksberg  

 Kommuner henlægges under samme embedslægeinstitution, og der  

 indføres hjemmel for evt. samordning eller sammenlægning af  

 embedslægeinstitutionernes tilsynskredse.
Samordning eller  

 sammenlægning af tilsynskredse kan ske hvis faglige, geografiske eller  

 ressourcemæssige hensyn taler herfor.
 Endelig foretages der forskellige konsekvensrettelser i  

 andre love, der omhandler embedslægernes/stadslægens opgaver.
Sundhedsministeren fastsætter tidspunktet for lovens  

 ikrafttræden.
Overførslen forudsættes gennemført  

 snarest efter Folketingets vedtagelse af lovforslaget.
 Det bemærkes, at der efter lovforslagets vedtagelse  

 vil blive udstedt en lovbekendtgørelse vedrørende  

 embedslægeloven, således at bl.a. også de heri indeholdte  

 ministeriebenævnelser kan blive ajourført.
2. Baggrund Opgavekommissionen afgav ved årsskiftet 1998/99 dens  

 rapport «Fordelingen af opgaver i den offentlige sektor«, betænkning  

 nr. 1366.
 Det fremgår af denne, at Opgavekommissionen finder  

 at den nuværende placering af embedslægernes opgaver på  

 centralt niveau er velbegrundet, idet der i ganske vid udstrækning er  

 tale om tilsyns- og kontrolfunktioner, der udføres for staten.
 Opgavekommissionen anbefaler, at det overvejes at  

 indføre en statslig model for embedslægefunktionen i  

 Københavns Kommune i lighed med den model, der gælder for resten  

 af landet, således at Stadslægeembedet i Københavns  

 Kommune ændres til en statslig institution under  

 Sundhedsministeriet/Sundhedsstyrelsen.
Med lovforslaget etableres der samtidig ét  

 sammenhængende tilsynsområde, idet Københavns og  

 Frederiksberg Kommuner bliver samlet under den samme  

 embedslægeinstitution.
Samtidig vil H:S's institutioner i større  

 omfang end i dag både administrativt og geografisk komme til at ligge  

 under den samme tilsynsenhed.
Udviklingen på embedslægeområdet har  

 vist, at der kan være behov for at samordne nogle af de opgaver, som  

 ligger i hver enkelt embedslægeinstitution, på nogle færre  

 institutioner, evt. ved en egentlig sammenlægning af flere  

 tilsynskredse under en fælles embedslægeinstitution.
Der er  

 derfor i lovforslaget indeholdt en hjemmel for sundhedsministeren til at  

 kunne foretage en sådan samordning.
Specielt i  

 Københavns-området kan det sammenhængende byområde  

 begrunde, at det vil være naturligt med en større geografisk  

 sammenhængende tilsynskreds.
3. Nuværende regulering Embedslægevæsenets organisation og opgaver er  

 grundlæggende reguleret i lov nr. 381 af 13. juni 1973 om  

 embedslægeinstitutioner m.v. samt i bekendtgørelse nr. 474 af  

 19. september 1974 om embedslægernes virksomhed, ændret ved  

 bekendtgørelse af 22. september 1999 (om bortfald af visse  

 retsmedicinske opgaver) og endelig i bekendtgørelse nr. 514 af 16.  

 juni 1992 om embedslægeinstitutionernes opgaver i forhold til dag- og  

 døgninstitutioner m.v.
Herudover er der i forskellige andre love  

 tillagt embedslægerne nærmere bestemte opgaver, f.eks. i lov om  

 foranstaltninger mod smitsomme sygdomme.
 Det fremgår af reglerne, at embedslægen er  

 rådgiver for statslige myndigheder, samt amtskommunale og kommunale  

 myndigheder i lægelige, hygiejniske, miljømæssige og  

 socialmedicinske forhold.
 Embedslægerne fører endvidere på  

 Sundhedsstyrelsens vegne tilsyn med den virksomhed som autoriseret og andet  

 sundhedspersonale udøver, ligesom embedslægerne bistår  

 Sundhedsvæsenets Patientklagenævn med oplysning og forberedelse  

 af nævnets klagesager.
 Stadslægens opgaver er beskrevet i  

 bekendtgørelse nr. 475 af 19. september 1974 om Stadslægeembedet  

 i København.
I henhold til bekendtgørelsen har Stadslægen  

 de samme funktioner, som beskrevet for embedslæger.
Dog varetager  

 Stadslægen efter aftale med Retsmedicinsk institut og Sundhedsstyrelsen  

 ikke en række retsmedicinske opgaver, herunder navnlig ligsyn og  

 kørekortsager.
Disse særlige aftaler om opgavevaretagelse  

 forventes ikke umiddelbart ændret i forbindelse med overførslen  

 af embedet til staten.
 Herudover har Stadslægen et fast  

 døgnberedskab for epidemier og smitsomme sygdomme m.v., samt  

 varetagelse af en række forskellige opgaver direkte for  

 Københavns Kommune.
 4. Lovforslagets økonomiske, administrative,  

 miljømæssige, og EU-retlige konsekvenser.
Ved forhandling med Københavns Kommune er det  

 nærmere aftalt, at der overføres personale fra  

 Stadslægeembedet til den kommende Embedslægeinstitution for  

 Københavns og Frederiksberg Kommuner med henblik på  

 udførelse af de opgaver, der er defineret i lov om  

 embedslægeinstitutioner m.v.
Samtidig tages der i forbindelse med  

 fastsættelse af disse opgavers omfang og karakter hensyn til de  

 særlige sundhedsmæssige forhold, der gør sig  

 gældende for befolkningen i Københavns Kommune.
 Overførelsen af Stadslægeembedet i  

 København til det statslige embedslægevæsen  

 indebærer, at det ved Stadslægen ansatte personale, der  

 udfører embedslægeopgaver, tilbydes at overgå til statslig  

 ansættelse samtidig med at pensionsforpligtelser for tjenestemænd  

 samt alle driftsudgifter, herunder ejendomsudgifter, efter sædvanlig  

 praksis overgår til staten mod at staten (Sundhedsministeriet) - gennem  

 en regulering af bloktilskuddet - modtager kompensation for de til  

 Stadslægeembedets drift svarende udgifter.
Efter bestemmelsen er det kun Stadslægeembedets  

 egentlige embedslægeopgaver, der skal overføres til statsligt  

 regi, og ikke andre opgaver, f.eks. plejehjemstilsynet for Københavns  

 Kommune.
Sådanne andre opgaver vil i fremtiden kunne løses af  

 den kommende Embedslægeinstitution for Københavns og  

 Frederiksberg Kommuner ved indgåelse af kontraktlige aftaler mellem  

 Københavns Kommune og embedslægeinstitutionen.
Det skønnes, at der til staten (Sundhedsministeriet  

 § 16.11.31, Embedslægerne m.v.) skal overføres ca. 12  

 årsværk, og en samlet driftbevilling på ca. 6-7,5 mio. kr.,  

 heraf løn 5-6,2 mio. kr.
Det forudsættes, at sundhedsministeren  

 og Københavns Kommune nærmere drøfter størrelsen  

 af ovenstående beløb m.v.
Lovforslaget har økonomiske konsekvenser, idet  

 Sundhedsministeriet   gennem en regulering af bloktilskuddet   modtager  

 økonomisk kompensation for de til varetagelsen af  

 embedslægeopgaverne i Københavns Kommune svarende udgifter.  

 Lovforslaget har administrative konsekvenser, idet det ved Stadslægen  

 ansatte personale, der udfører embedslægeopgaver, tilbydes at  

 overgå til statslig ansættelse.
Overførslen af  

 Frederiksberg Kommune til den fremtidige fælles statslige  

 Embedslægeinstitution for Københavns og Frederiksberg Kommuner  

 får ingen administrative konsekvenser for Frederiksberg Kommune.  

 Derimod vil der ske en personale- og driftsmæssig tilpasning i  

 statsligt regi mellem den hidtidige embedslægeinstitution for  

 Københavns Amt og Frederiksberg Kommune og den nye  

 embedslægeinstitution for Københavns og Frederiksberg  

 Kommuner.
 Lovforslaget har ingen økonomiske eller  

 administrative konsekvenser for erhvervslivet.
 Lovforslaget har ingen miljømæssige  

 konsekvenser.
 Lovforslaget har ingen administrative konsekvenser for  

 borgerne.
 Lovforslaget indeholder ikke EU-retlige aspekter.
Vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Regulering af bloktilskuddet/Økonomisk kompensation  

 til Sundhedsministeriet Administrative konsekvenser for stat, kommuner og  

 amtskommuner Alle embedslægeinstitutioner hører for fremtiden  

 under staten. /Oprettelse af ny institution Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Lovforslaget har ikke EU-retlige aspekter Bemærkninger til lovforslagets  

 enkelte bestemmelser Til § 1, nr. 1 Efter bestemmelsen oprettes en fælles statslig  

 embedslægeinstitution for Københavns og Frederiksberg  

 Kommuner.
Dermed vil H:S's institutioner både administrativt  

 og geografisk komme til at ligge under den samme tilsynsenhed.
Dog  

 således at H:S's Hvidovre Hospital og Hvidovre Hospitals psykiatriske  

 afdeling på Brønbyøstervej er beliggende i  

 Københavns Amts område, Sct.
Hans Hospital i Roskilde Amts  

 område og Hornbæk (Rigshospitalet) i Frederiksborg Amts  

 område.
Omvendt er Amager Hospital beliggende i Københavns  

 Kommune, mens hospitalet drives i fællesskab af Københavns Amt  

 og H:S.
 Det forudsættes i øvrigt, at de  

 berørte embedslægeinstitutioner i det omfang det skønnes  

 hensigtsmæssigt fortsat kan samarbejde om den nærmere  

 opgaveløsning, herunder sikre et sammenhængende og  

 hensigtsmæssigt tilsynsområde.
 Det forudsættes endvidere, at Københavns  

 Kommune og Sundhedsministeriet kan aftale, at Stadslægeembedet efter  

 overførelsen til Sundhedsministeriet om nødvendigt i en  

 overgangsperiode kan forblive i de eksisterende lokaliteter m.v.
Til § 1, nr. 2 Bestemmelsen giver ministeren en bemyndigelsesadgang til  

 eventuelt på et senere tidspunkt helt eller delvist at  

 sammenlægge tilsynskredse hvis faglige, geografiske eller  

 ressourcemæssige hensyn taler herfor.
På denne måde kan der  

 opnås fordele ved, at f.eks. de mindre embedslægeinstitutioner  

 kan foretage en højere grad af regional specialisering i enkelte  

 institutioner, f.eks. i miljømedicinske spørgsmål,  

 ligesom det af geografiske grunde, hvadenten der er tale om landområder  

 eller sammenhængende tætbefolkede byområder, kan være  

 hensigtsmæssigt med en overordnet sammenhængende indsats i form  

 af en egentlig sammenlægning af embedslægeinstitutioner.
 Det præciseres samtidigt i et nyt stk. 4, at  

 reglerne i loven om amtsrådskredse gælder tilsvarende for  

 København og Frederiksberg Kommuner efter, at Københavns  

 kommune nu direkte omfattes af loven.
Til § 1, nr. 3 Bestemmelsen indeholder overgangsregler for personalet  

 ansat ved Stadslægeembedet i Københavns Kommune.
 Sundhedsministeriet tilbyder tjenestemænd ansat ved  

 Stadslægeembedet i Københavns Kommune, og som skal overgå  

 til Embedslægeinstitutionen for Københavns og Frederiksberg  

 Kommuner, ansættelse som statstjenestemænd med tjeneste indtil  

 videre ved Embedslægeinstitutionen for Københavns og  

 Frederiksberg Kommuner, som etableres i medfør af lovforslagets  

 § 1, nr. 1.
 Ansættelse tilbydes fra det tidspunkt, hvor ansvaret  

 for Stadslægeembedets embedslægefunktioner ved  

 ikraftsættelsen af lovforslaget overgår fuldt ud til  

 Sundhedsministeriet.
For ansættelsen vil gælde de vilkår, der  

 gælder for statstjenestemænd.
Dette indebærer bl.a., at  

 ansættelsesområdet vil være Sundhedsministeriet med  

 tilhørende institutioner.
 Bestemmelsens overgangsregler kendes fra tidligere  

 opgaveoverførsler mellem staten og amts- eller primærkommunerne,  

 således at der ikke med lovforslaget etableres særlige regler for  

 de tjenestemænd, der overføres fra Københavns Kommune til  

 Sundhedsministeriets regi.
 Sundhedsministeren og Københavns Kommune aftaler  

 nærmere hvilket overenskomstansat personale ved Stadslægeembedet  

 i København, der skal tilbydes ansættelse i staten, jf.  

 stk. 11. Ansættelsen for de overenskomstansatte sker på de  

 for staten gældende vilkår i overenskomst med Finansministeriet  

 og vedkommende faglige organisation.
 Overførslen til statsligt regi sker i øvrigt  

 efter loven om lønmodtageres retsstilling ved virksomhedsoverdragelse  

 (Virksomhedsoverdragelsesloven, lov nr. 111 af 21. marts 1979).
 Dette indebærer bl.a., at Stadslægen  

 fortsætter som leder af den nye embedslægeinstitution for  

 Københavns og Frederiksberg Kommuner, og at ledelsen af  

 embedslægeinstitutionen således ikke som ellers gældende  

 for embedslægeinstitutioner varetages af en blandt embedslægerne  

 i institutionen valgt administrerende embedslæge.
 Det skal præciseres, at bestemmelsens stk. 5  

 skal forstås således, at det er Sundhedsministeriet, der på  

 statens vegne refunderer den af kommunen udbetalte løn m.v. til de  

 tjenestemænd, der i forbindelse med opgaveomlægningen har valgt  

 at være udlånt som kommunale tjenestemænd under arbejdet  

 for staten.
I forhold til bestemmelsens stk. 8 skal  

 følgende bemærkes.
Hvis staten bringer en tjenestemands  

 arbejdsforhold til ophør i henhold til stk. 6, og kommunen ikke  

 har mulighed for beskæftigelse af den pågældende, vil  

 kommunen bringe ansættelsesforholdet til ophør ved afskedigelse.  

 Der kan herefter opstå et krav fra tjenestemanden på  

 rådighedsløn eller ventepenge i henhold til de kommunale regler  

 herom.
 Ifølge bestemmelsen skal staten afholde disse  

 udgifter, idet det ikke forekommer rimeligt i denne forbindelse at  

 gøre forskel på tjenestemænd, der overgår til  

 statsansættelse, og tjenestemænd, der opretholder den kommunale  

 ansættelse.
Det er en betingelse for statens forpligtelse til at  

 betale rådighedsløn eller ventepenge, at der er  

 tidsmæssigt sammenfald af   eller nær forbindelse imellem  

 ophøret af arbejdsforholdet til staten og af det kommunale  

 ansættelsesforhold.
Hvis der hengår et stykke tid fra  

 ophøret af dette arbejdsforhold til afskedigelsen, og tjenestemanden i  

 denne periode har været beskæftiget for kommunen vil risikoen  

 for, at afskedigelse bliver nødvendig med deraf følgende krav  

 på rådighedsløn eller ventepenge, overgå til  

 kommunen, der så må betale disse ydelser.
Til § 1, nr. 4 Ophævelsen af lovens § 6, stk. 2,  

 hvorefter embedslægerne skal behandle de indsatte i arresthusene,  

 medmindre der er fastsat andre særlige forordninger, er en konsekvens  

 af, at embedslægerne allerede i 1994 helt blev fritaget fra denne  

 opgave, som ved aftale af 2. maj 1994 med Praktiserede Lægers  

 Organisation og Finansministeriet overgik til særlige  

 arresthus/fængselslæger.
Til § 1, nr. 5 Det præciseres i § 8, stk. 3, at  

 Indenrigsministeriet (nu Sundhedsministeriet) kan udstede påbud og  

 forbud efter embedslægelovens § 8, stk. 3, til institutioner  

 i Københavns og Frederiksberg Kommuner og nu tilsvarende for  

 institutioner under Hovedstadens Sygehusfællesskab (H:S).
 Ændringen er en præcisering af, at  

 Hovedstadens Sygehusfællesskab i denne sammenhæng fortsat  

 følger reglerne for Københavns og Frederiksbergs Kommuner.
Til § 1, nr. 6 Med bestemmelsen ophæves den hidtidige bestemmelse i  

 embedslægelovens § 9, stk. 3, hvorefter den eksisterende  

 embedslægelov ikke medfører ændringer i ordningen  

 for Stadslægeembedet i Københavns Kommune.
Til § 2 Der er tale om konsekvensændringer af loven om  

 smitsomme sygdomme, idet Stadslægens repræsentation i  

 epidemikommissionen for Københavns Kommune fremover skal erstattes med  

 en embedslæge fra den nye embedslægeinstitution.
Til § 3 Der er tale om konsekvensændring af lægeloven,  

 idet den forklarende parentes vedrørende Stadslægen ikke  

 længere vil være aktuel.
Til § 5 Loven gælder ikke for Færøerne eller  

 Grønland.
 For Færøernes vedkommende kan loven - helt  

 eller delvist   sættes i kraft ved kongelig anordning med de  

 afvigelser, som de særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 hjemmestyre regler af tilsvarende indhold gennemført i  

 Grønland, må dette ske ved landstingsforordning.
Bilag 1 Lovforslaget sammenholdt med gældende lovgivning I lov nr. 381 af 13. juni 1973 om  

 embedslægeinstitutioner m.v. foretages følgende  

 ændringer:
Gældende formulering Lovforslaget § 1. Indenrigsministeren opretter for hver amtsrådskreds  

 en embedslægeinstitution med én eller flere embedslæger.  

 Embedslægeinstitutionen for Københavns amtsrådskreds  

 omfatter tillige Frederiksberg kommune.
§ 1. Indenrigsministeren opretter for hver amtsrådskreds  

 en embedslægeinstitution med én eller flere  

 embedslæger.
For Københavns og Frederiksberg kommuner  

 oprettes en fælles embedslægeinstitution.
 Stk. 2. Ved embedslægeinstitutionen ansættes  

 fornøden medhjælp til løsning af de opgaver, som  

 pålægges institutionen.
 Stk. 2. Ved embedslægeinstitutionen ansættes  

 fornøden medhjælp til løsning af de opgaver, som  

 pålægges institutionen.
 Stk. 3. Sundhedsministeren bemyndiges til at bestemme, at  

 én embedslægeinstitution helt eller delvist kan varetage  

 embedslægefunktionen i flere amtsrådskredse.
 Stk. 4. Reglerne i denne lov om amtsrådskredse gælder  

 tillige for Københavns og Frederiksberg Kommuner.
§ 1a.
Staten tilbyder de tjenestemænd, der på  

 overførselstidspunktet, jf. § 4, er ansat ved  

 Stadslægeembedet i Københavns Kommune til løsning af  

 embedslægeopgaver ansættelse fra dette tidspunkt som  

 statstjenestemænd i tilsvarende stillinger med henblik på indtil  

 videre at varetage opgaverne i Embedslægeinstitutionen for  

 Københavns og Frederiksberg kommuner.
Ansættelsen tilbydes  

 på de vilkår, der gælder for tjenestemænd i staten,  

 dog således at der ikke herved sker en forringelse af de  

 pågældendes hidtidige løn- og andre  

 ansættelsesvilkår.
Staten og Københavns kommunalbestyrelse  

 aftaler nærmere, hvilke tjenestemænd der er omfattet af  

 ovenstående.
 Stk. 2. Hvis en kommunal tjenestemand, der har fået tilbudt  

 ansættelse i henhold til stk. 1, ikke ønsker  

 ansættelse som statstjenestemand, opretholdes den kommunale  

 ansættelse og de herfor gældende vilkår under  

 tjenestemandens udførelse af de opgaver, der er henlagt til den  

 tilbudte statslige stilling.
Stk. 3. En tjenestemand, som i henhold til stk. 2  

 vælger at opretholde den kommunale ansættelse under  

 udførelse af de opgaver, der er henlagt til den tilbudte statslige  

 stilling, har ikke krav på ventepenge, rådighedsløn eller  

 pension på grund af den opgaveomlægning, der sker i forbindelse  

 med oprettelsen af Embedslægeinstitutionen for Københavns og  

 Frederiksberg kommuner.
Tjenestemanden har pligt til at underkaste sig de  

 forandringer i sine tjenesteforretningers omfang og beskaffenhed, som  

 følger af denne opgaveomlægning.
 Stk. 4. En tjenestemand, som vælger at opretholde den  

 kommunale ansættelse, kan senest 5 år efter det i stk. 1  

 nævnte tidspunkt søge overgang til ansættelse som  

 statstjenestemand på vilkår som nævnt i  

 stk. 1.
 Stk. 5. Staten refunderer Københavns Kommune udgifterne til  

 løn til de kommunale tjenestemænd, der i henhold til stk. 2  

 vælger at opretholde den kommunale ansættelse, så  

 længe de udfører arbejde for staten.
 Stk. 6. Hvis staten ikke længere har behov for  

 beskæftigelse af en tjenestemand, som har valgt at opretholde den  

 kommunale ansættelse, kan staten efter forudgående varsling af  

 Københavns Kommune bringe tjenestemandens arbejdsforhold til staten  

 til ophør med det for tjenestemanden gældende  

 opsigelsesvarsel.
Stk. 7. Staten afholder eventuelle udgifter til  

 rådighedsløn eller ventepenge og udbetaler pension til de  

 tjenestemænd, der i henhold til stk. 1 og 4 overgår til  

 ansættelse som statstjenestemænd.
Kommunen refunderer staten den  

 del af tjenestemandens pension, der forholdsmæssigt svarer til  

 tjenestemandens pensionsalder ved overgangen til tjeneste i staten.
 Stk. 8. Staten refunderer Københavns Kommune eventuelle  

 udgifter til rådighedsløn eller ventepenge til de  

 tjenestemænd, der i henhold til stk. 2 vælger at opretholde  

 den kommunale ansættelse, og hvis tjeneste i staten senere bringes til  

 ophør efter stk. 6.
Stk. 9. Københavns Kommune udbetaler pensionen til  

 de tjenestemænd, der i henhold til stk. 2 vælger at  

 opretholde den kommunale ansættelse.
Staten refunderer kommunen den del  

 af tjenestemandens pension, der forholdsmæssigt svarer til den  

 pensionsalder, tjenestemanden har optjent efter overgangen til tjeneste i  

 staten.
 Stk. 10. Den endelige administrative afgørelse af  

 tvivlsspørgsmål efter stk. 1-9 træffes af  

 finansministeren efter forhandling med de involverede parter.
 Stk. 11. Sundhedsministeren og Københavns Kommune  

 aftaler nærmere, hvilket personale ved Stadslægeembedet i  

 København, der udover de i stk. 1 nævnte tjenestemænd  

 på overførselstidspunktet skal tilbydes ansættelse i  

 staten samt hvilke driftsmidler og eventuelle ejendomme vedrørende  

 Stadslægeembedets embedslægeopgaver, der samtidig skal  

 overføres til staten.
 § 6. Embedslægeinstitutionen yder bistand til rets- og  

 politimyndighederne i det omfang, indenrigsministeren efter aftale med  

 justitsministeren fastsætter bestemmelser herom.
 Stk. 2. Embedslægeinstitutionens læger skal  

 behandle de indsatte i arresthusene inden for amtsrådskredsen, hvor der  

 ikke er ansat arrest- eller fængselslæge eller fastsat anden  

 særlig ordning.
 § 6. Embedslægeinstitutionen yder bistand til rets- og  

 politimyndighederne i det omfang, indenrigsministeren efter aftale med  

 justitsministeren fastsætter bestemmelser herom.
§ 8, stk. 3. I reglerne kan der gives  

 kommunalbestyrelsen adgang til at udstede påbud og forbud over for  

 institutioner m.v., der ikke overholder reglerne.
Over for institutioner, som  

 drives af kommunalbestyrelsen, tilkommer denne adgang amtsrådet og over  

 for institutioner, som drives af Københavns og Frederiksberg  

 kommunalbestyrelser, indenrigsministeren.
§ 8, stk. 3. I reglerne kan der gives  

 kommunalbestyrelsen adgang til at udstede påbud og forbud over for  

 institutioner m.v., der ikke overholder reglerne.
Over for institutioner, som  

 drives af kommunalbestyrelsen, tilkommer denne adgang amtsrådet og over  

 for institutioner, som drives af Københavns og Frederiksberg  

 kommunalbestyrelser eller Hovedstadens Sygehusfællesskab,  

 indenrigsministeren.
 § 9, stk. 3. Loven medfører ingen  

 ændringer i den nuværende ordning for stadslægeembedet i  

 Københavns kommune.
 Stk. 4. De opgaver, der i lovgivningen er tillagt  

 embedslægerne, kredslægerne eller amtslægerne  

 påhviler fremover embedslægeinstitutionerne.
 § 9, stk. 3. De opgaver, der i  

 lovgivningen er tillagt embedslægerne, kredslægerne eller  

 amtslægerne påhviler fremover  

 embedslægeinstitutionerne.
