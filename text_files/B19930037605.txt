 I medfør af § 1, stk. 1 i lov om administration af Det Europæiske  

 Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v. lovbekendtgørelse nr. 636 af 17. juli 1992 fastsættes:
§ 1.  Denne bekendtgørelse vedrører fastlæggelse af  

 begrænsninger i indførslen af konserves af visse arter af tun, bonit og  

 sardin i henhold til EF-Kommisionens forordning (EØF) nr. 3900/92 af 23.  

 december 1992 jf.
Rådets forordning (EØF) nr. 3759/92 om den fælles  

 markedsordning for fiskerivarer og akvakulturprodukter art. 21 og Rådets  

 forordning (EØF) nr. 288/82 af 5. februar 1982 om den fælles importordning.
 § 2.  For import af konserves af arten sardin af arten  

 Sardina pilchardus Walbaum, KN kode ex 1604 13 11, ex 1604 13 19 og ex 1604  

 20 50 samt for konserves af tunfisk af slægten Thunnus, af bugstribet bonit  

 (Euthynnus pelamis) og af andre arter af slægten Euthynnus, KN kode ex 1604  

 14 11, ex 1604 14 19, ex 1604 19 30 og ex 1604 20 70 kan der kun ske  

 indførsel, når der er udstedt et importdokument.
§ 3.  Importdokumentet udstedes på Fiskeriministeriets  

 vegne af Landbrugsministeriet, EF-Direktoratet, jf.
Fiskeriministeriets  

 bekendtgørelse nr. 394 af 4. august 1975 om administration af Det Europæiske  

 Økonomiske Fællesskabs markedsordning for fiskerivarer m.v. § 1, stk. 2.
 § 4.  Overtrædelse af den fastsatte  

 importreguleringsordning straffes med bøde i medfør af § 6, stk. 3, i  

 Fiskeriministeriets bekendtgørelse nr. 636 af 17. juli 1992 af lov om  

 administration af Det Europæiske Økonomiske Fællesskabs forordninger om  

 etablering af en fælles strukturpolitik for fiskerisektoren og om  

 markedsordning for fiskerivarer m.v.
 § 5.  Denne bekendtgørelse træder i kraft den 23. juni  

 1993.
Fiskeriministeriet, den 14. juni 1993 Bjørn Westh / T.
Dinesen (* 1) Bekendtgørelsen indeholder bestemmelser, der supplerer bestemmelserne i Kommissionens forordning (EØF) nr. 3900/92 af 23.
december 1992 om særlige gennemførelsesbestemmelser for Fællesskabets importordning for konserves af visse arter af tunfisk, bonit og sardin og om fastsættelse af de mængder af samme produkter, der kan indføres i 1993, EFT nr.
L 392/26 af 31. december 1992.
