 Denne datasammenskrivning omfatter lov nr. 142 af 26.  

 april 1972 om fodterapeuter med de ændringer, der følger af lov nr. 217 af  

 23. april 1986, lov nr. 352 af 14. maj 1992 § 20 og lov nr. 510 af 30. juni  

 1993 § 53.
 AUTORISATION.
 § 1.  Ret til at få autorisation som fodterapeut har  

 den, der har bestået eksamen ved en fodterapeutskole, der er godkendt af  

 indenrigsministeren.
 Stk. 2.  Autorisation som fodterapeut meddeles af  

 indenrigsministeren eller den, han bemyndiger dertil.
 Stk. 3.  Der kan endvidere meddeles autorisation til  

 personer, der i udlandet har gennemgået en uddannelse, som  

 indenrigsministeren finder kan ligestilles med den i stk. 1 nævnte  

 uddannelse.
Stk. 4.  Autorisation kan dog ikke meddeles den, der må  

 antages at være farlig for sine medmennesker under udøvelse af virksomhed som  

 fodterapeut, enten på grund af udvist grov uduelighed eller på grund af  

 legemlige eller sjælelige mangler.
Autorisation kan endvidere nægtes under de  

 i borgerlig straffelovs § 78, stk. 2, nævnte omstændigheder.
 Stk. 5.  Forinden autorisation meddeles, afgiver  

 vedkommende en skriftlig forsikring om samvittighedsfuldt at ville opfylde  

 sine pligter som fodterapeut.
 Stk. 6.  Undervisnings- og forskningsministeren  

 godkender fodterapeutskoler og kan fastsætte nærmere bestemmelser om  

 uddannelsen efter forhandling med sundhedsministeren.
 Stk. 7.  Efter nærmere regler fastsat af undervisnings-  

 og forskningsministeren kan klager over en skoles afgørelser indbringes for  

 ministeren.
 § 2.  Indenrigsministeren foranlediger, at der føres  

 en fortegnelse over de meddelte autorisationer.
 § 3.  Er autorisation som fodterapeut her i landet  

 givet på grundlag af autorisation i andet nordisk land, kan  

 indenrigsministeren fratage vedkommende autorisationen, dersom autorisationen  

 i vedkommende nordiske land bliver frataget ham eller på anden måde taber sin  

 gyldighed.
§ 4.  En fodterapeut kan over for sundhedsstyrelsen  

 fraskrive sig retten til at udøve virksomhed som fodterapeut for tid eller  

 indtil videre.
Retten genindtræder, når en fastsat tidsfrist for  

 fraskrivelsen er udløbet, og kan i øvrigt - også inden for en fastsat  

 tidsfrist - generhverves efter derom til indenrigsministeren indgivet  

 ansøgning, såfremt de omstændigheder, der begrundede fraskrivelsen, ikke  

 længere findes at være til stede.
Stk. 2.  Afslår indenrigsministeren en ansøgning om  

 generhvervelse af retten til at udøve virksomhed som fodterapeut, kan  

 ansøgeren forlange afgørelsen indbragt for domstolene, såfremt der er  

 forløbet mindst 1 år efter, at den pågældende har fraskrevet sig retten,  

 eller efter, at generhvervelse senest er nægtet ham ved dom.
Afgørelsen skal  

 indeholde oplysning om adgangen til at begære domstolsprøvelse og om fristen  

 herfor.
Stk. 3.  Begæring i henhold til stk. 2 skal fremsættes  

 over for indenrigsministeren inden 3 uger efter, at afgørelsen er meddelt den  

 pågældende.
Indenrigsministeren anlægger sag mod den pågældende i den  

 borgerlige retsplejes former.
 § 5.  Når en fodterapeut fratages retten til at udøve  

 virksomhed som fodterapeut eller over for sundhedsstyrelsen for tid eller  

 indtil videre fraskriver sig retten til at udøve sådan virksomhed, fortaber  

 han samtidig sin autorisation.
 Stk. 2.  Sundhedsstyrelsen udsteder bekendtgørelse, når  

 en godterapeut fortaber sin autorisation.
 RETTIGHEDER OG PLIGTER.
 § 6.  Kun personer, der er autoriseret som  

 fodterapeut, må betegne sig som fodterapeut.
 § 7.  En godterapeut er under udøvelsen af sin gernin  

 forpligtet til at udvise omhu og samvittighedsfuldhed.
 § 8.  En fodterapeut er under ansvar efter borgerlig  

 straffelov § 263, stk. 2, jfr. § 275, forpligtet til ikke at røbe privatlivet  

 tilhørende hemmeligheder, der er kommet til hans kundskab under udøvelsen af  

 hans virksomhed, medmindre han er forpligtet til at udtale sig eller handler  

 i berettiget varetagelse af åbenbar almeninteresse eller af eget eller andres  

 tarv.
 TILSYN.
 § 9.  Fodterapeuter er undergivet tilsyn af  

 sundhedsstyrelsen, jfr. lov om sundhedsvæsenets centralstyrelse.
 Stk. 2.  Fodterapeuter er forpligtet til på begæring af  

 tilsynsmyndigheden at afgive alle de oplysninger, der er fornødne til  

 gennemførelse af tulsynet.
Stk. 3.  Sundhedsstyrelsen giver retningslinier for  

 fodterapeuternes arbejdsområde.
Stk. 4. Nærmere regler for indretning af  

 fodklinikker kan fastsættes af sundhedsstyrelsen.
 STRAFFEBESTEMMELSER.
 § 11.  Overtrædelse af § 6 samt § 9, stk. 2, straffes  

 med bøde.
 Stk. 2.  I forskrifter, der udstedes i medfør af denne  

 lov, kan der fastsættes straf af bøde for overtrædelse af bestemmelser i  

 forskrifterne.
 OVERGANGS- OG IKRAFTTRÆDELSESBESTEMMELSER.
 § 12.  Loven træder i kraft den 1. juni 1972.
 Stk. 2.  Autorisationer, som før lovens ikrafttræden er  

 meddelt fodplejere af Den almindelige danske Lægeforening, sidestilles med  

 autorisationer meddelt i henhold til § 1.
 § 13.  Loven gælder ikke for Færøerne, men kan ved  

 kongelig anordning sættes i kraft på øerne.
