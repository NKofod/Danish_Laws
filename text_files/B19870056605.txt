 I medfør af § 8 i lov om realkreditinstitutter, jf. lovbekendtgørelse nr.  

 547 af 14. august 1986 med senere ændringer, og § 2 f i lov om  

 indeksregulerede realkreditlån, jf. lovbekendtgørelse nr. 437 af 27. juni  

 1986 med senere ændringer, fastsættes:
§ 1 I Boligstyrelsens bekendtgørelse nr. 201 af 26. marts 1986 om  

 jordbrugslån, foretages følgende ændringer:
 1. § 3, stk. 2, affattes således:
»Stk. 2.  Afdragsbidrag udbetales direkte til det  

 pågældende institut på grundlag af en opkrævning fra instituttet, jf. stk.  

 3.« 2. I § 3. indsættes efter stk. 2:
 »Stk. 3.  Opkrævning efter stk. 2, indsendes hver  

 termin til Boligstyrelsen senest 2 uger før sidste rettidige betalingsdag.  

 Opkrævningen skal være ledsaget af en specificeret opgørelse med angivelse af  

 BBR-nummer, kontantlånshovedstol og afdragsbidragets størrelse for de  

 ejendomme, hvortil instituttet har ydet jordbrugslån med afdragsbidrag.  

 Opgørelsen skal fra og med juni 1988-terminen ske på edb-læsbart medie.
Stk. 4.  Senest 2 måneder efter regnskabsårets  

 afslutning indsender instituttet til Boligstyrelsen en revisorerklæring fra  

 instituttets revisor om, at beregning af statens bidrag er foretaget i  

 overensstemmelse med reglerne fastsat i § 2, stk. 2, og §§ 2 b-2 e, i lov om  

 indeksregulerede realkreditlån.« § 2 Bekendtgørelsen træder i kraft ved offentliggørelsen i Lovtidende.
