Ankestyrelsen har ophævet en tidligere truffet afgørelse, hvorefter en  

 lungelidelse hos en dengang 61-årig arbejdsmand A var henført under  

 arbejdsskadeforsikringsloven.
Anerkendelse af lidelsen var sket på grundlag  

 af oplysninger afgivet af A i forbindelse med undersøgelse på  

 arbejdsmedicinsk klinik.
Oplysningerne viste sig efterfølgende ikke at være  

 korrekte.
En Afgørende forudsætning for ankestyrelsens anerkendelse af  

 lidelsen var dermed bortfaldet, og tilfældet kunne ikke henføres under  

 arbejdsskadeforsikringsloven.
 REDEGØRELSE FOR SAGEN:
En arbejdsmedicinsk klinik indgav i november 1982 anmeldelse til  

 sikringsstyrelsen om, at en dengang 61-årig arbejdsmand A havde pådraget sig  

 en lungelidelse som følge af udsættelse for støv under sit arbejde på en  

 gødningsfabrik.
Anmeldelsen var ledsaget af lægeerklæringer og en redegørelse  

 for A's arbejdsmæssige forhold fra 1954 til 1981, hvor A overgik til  

 efterløn.
Sikringsstyrelsen havde tidligere afvist at henføre den anmeldte  

 lungelidelse under arbejdsskadeforsikringsloven.
Denne afgørelse var tiltrådt  

 af ankestyrelsen i februar 1982. I februar 1983 fastholdt sikringsstyrelsen,  

 at den anmeldte lungelidelse ikke gav ret til ydelser efter  

 arbejdsskadeforsikringsloven.
 Den 2. maj 1984 traf ankestyrelsen afgørelse om, at efter de nu fremkomne  

 oplysninger fra arbejdsmedicinsk klinik måtte det lægges til grund, at A  

 under sin ansættelse på gødningsfabriken siden 1954 - især under sin  

 beskæftigelse som blandemand - i væsentligt omfang havde været udsat for  

 påvirkning af en række af de stoffer, der er nævnt i sikringsstyrelsens  

 dagældende bekendtgørelse af 17.december 1982.
Det måtte samtidig lægges til grund, at A gennem en længere årrække havde  

 haft et tobaksforbrug på op til 20 cigaretter om dagen På denne baggrund fandtes det ikke overvejende sandsynligt, at A's  

 lungelidelse alene skyldtes tobaksforbrug.
Ankestyrelsen fandt, at  

 udsættelsen for de ovenfor nævnte stoffer måtte antages at havde været  

 medvirkende årsag til lidelsen.
 Tilfældet ville derfor være at henføre under arbejdsskadeforsikringsloven,  

 og sagen hjemvistes til sikringsstyrelsen til afgørelse af, hvilke ydelser  

 der måtte tilkomme A efter loven.
Den 10. maj 1984 fremkom A's arbejdsgiver med en række kommentarer til  

 ankestyrelsens afgørelse.
Arbejdsgiveren gjorde opmærksom på, at der ikke til  

 virksomheden var sket underretning om sagens genoptagelse i sikringsstyrelsen  

 og senere fornyede indbringelse for ankestyrelsen.
Med hensyn til  

 oplysningerne om A's arbejdsforhold, som var lagt til grund ved  

 ankestyrelsens afgørelse, afviste arbejdsgiveren, at A det meste af tiden  

 skulle have fungeret som blandemand, og det afvistes endvidere, at der ved  

 denne blandeproces skulle være anvendt sand, idet der alene anvendtes  

 råfosfat og svovlsyre.Arbejdsgiveren afviste desuden en udtalelse om, at der  

 ikke før 1961 skulle have været udsugning fra blandeprocessen og en  

 bemærkning om, at der i forbindelse med A's arbejde iøvrigt skulle tørres  

 eller opvarmes sand.
Ankestyrelsen indhentede en rejserapport, hvoraf det bl.a. fremgik, at A  

 overfor rejseinspektøren havde erkendt, at A ikke som gengivet i  

 erhvervsanamnesen fra arbejdsmedicinsk klinik det meste af tiden havde  

 arbejdet som blandemand, men at han i perioden 1961 - 1974 dog ofte havde  

 afløst blandemanden.
A havde videre erkendt, at han ikke havde arbejdet med  

 fint formalet sand, men med råfosfat, som blandt fagfolk kaldes  

 "sand".
Arbejdsmedicinsk klinik udtalte i en supplerende erklæring, at A med  

 overvejende sandsynlighed havde en arbejdsbetinget lungelidelse, i hvert fald  

 havde arbejdet være medvirkende årsag til lidelsen som også afgjort af den  

 sociale ankestyrelse.
Med hensyn til oplysningerne i erhvervsanamnesen fra  

 arbejdsmedicinsk klinik anførtes det, at erhvervsanamnesen er en gengivelse  

 af personens egne oplysninger til arbejdsmedicinsk klinik, og at disse  

 oplysninger fremsendes til den pågældende med henblik på korrigerende eller  

 supplerende oplysninger, for såvidt muligt at sikre, at de i  

 erhvervsanamnesen anførte beskæftigelser og arbejdsmiljøpåvirkninger er  

 korrekt citerede.
A's faglige organisation bekræftede, at A ikke havde arbejdetetsforsk ifterfast som blandemand, men alene i perioder som fast afløser, bl.a.  

 under ferie og sygdom.
Det påpegedes samtidig, at den geografiske afstand fra  

 blandemanden til kalimanden (A's arbejdsfunktion) var 20 - 30 m, hvorfor A  

 var udsat for nogenlunde samme støvmængde som blandemanden.
A's faglige  

 organisation stillede spørgsmål ved arbejdsgiverens påstand om, at  

 støvniveauet i 60'erne var lavere end i dag, og fastholdt, at A havde været  

 udsat for skadelige støvpåvirkninger, og at årsagen til A's lungelidelse  

 skulle søges heri.
 ANKESTYRELSENS AFGØRELSE:
 Ankestyrelsen lagde ved sin afgørelse af 2. maj 1984 til grund, at A  

 ifølge oplysninger om arbejdsforholdene fra arbejdsmedicinsk klinik under sin  

 ansættelse hos arbejdsgiveren det meste af tiden havde været beskæftiget som  

 blandemand og således gennem lang tid måtte antages at have været udsat for  

 en særlig massiv påvirkning af stoffer nævnt i sikringsstyrelsens  

 bekendtgørelse om fortegnelse over erhvervssygdomme.
 Det har nu vist sig, at denne oplysning, der byggede på A's egen  

 fremstilling, ikke var korrekt, og at A således ikke det meste af tiden havde  

 arbejdet som blandemand.
 En afgørende forudsætning for ankestyrelsens anerkendelse af det anmeldte  

 tilfælde under arbejdsskadeforsikringsloven er hermed bortfaldet.
Ankestyrelsen finder herefter ikke at kunne opretholde den tidligere  

 meddelte anerkendelse.
Ankestyrelsen ophæver derfor sin afgørelse meddelt ved  

 skrivelse af 2. maj 1984.
 Tilfældet kan således ikke henføres under arbejdsskadeforsikringsloven.
