 Med cirkulære nr. 162 af dags dato er bl.a. udsendt eksemplarer af lov nr.  

 190 af 31. maj 1968 om ikrafttræden af lov om opkrævning af indkomst- og  

 formueskat for personer m.v. (Kildeskat).
 Ved § 1 i denne lov bestemmes det, at kildeskatteordningen skal træde i  

 kraft den 1. januar 1970.
Loven indeholder desuden en række bestemmelser i anledning af overgangen  

 til det nye system.
For den kommunale indkomstskats vedkommende indeholdes  

 tilsvarende ikrafttrædelses- og overgangsbestemmelser i lov nr. 194 af 31.  

 maj 1968 om ikrafttræden af lov om kommunal indkomstskat.
I det følgende vil der blive redegjort for en række af bestemmelserne i  

 loven om ikrafttræden af kildeskatteloven.
Det drejer sig navnlig om  

 bestemmelser, der har betydning for tiden før 1. januar 1970. Ved senere  

 cirkulærer vil der blive redegjort for lovens øvrige bestemmelser.
 1. Skatterne for skatteåret 1969-70.
Efter lovens § 1, stk. 2, bortfalder for personer opkrævningen af  

 almindelig indkomstskat til staten, formueskat og folkepensionsbidrag for  

 andet halvår af skatteåret 1969-70. Der skal således alene ske opkrævning hos  

 de skattepligtige af halvdelen af de statsskattebeløb m.v., der beregnes for  

 hele det nævnte skatteår.
Dette gælder uanset de opkrævningsterminer, der er  

 fastsat for den enkelte kommune.
Opkrævningen af halvdelen af skattebeløbene  

 skal ske til de betalingsterminer og med de betalingsfrister, der i den  

 pågældende kommune er gældende for opkrævning af statsskat for første halvår  

 af et skatteår.
Forfalder statsskatterne i en kommune eksempelvis til  

 betaling i 10 rater den 1. i hver af månederne juni, juli, august, september,  

 oktober, november, januar, februar, marts og april og med sidste rettidige  

 betalingsdag den 20. i forfaldsmåneden, skal halvdelen af skatterne for  

 skatteåret 1969-70 herefter betales med en femtedel i hver af de 5 første  

 terminer, således at den sidste femtedel betales den 1. oktober 1969 med  

 betalingsfrist til den 20. i denne måned.
 Vedkommende kommunalbestyrelse kan dog bestemme, at opkrævningen af  

 skattebeløbene for første halvår i stedet skal fordeles med lige store beløb  

 over de terminer, hvis sidste rettidige betalingsdag ligger før den 1. januar  

 1970. I det lige nævnte eksempel vil dette betyde, at skattebeløbene fordeles  

 til betaling med en sjettedel over de første 6 terminer, således at den  

 sidste sjettedel betales den 1. november 1969 med betalingsfrist til den 20.  

 i denne måned.
 Efter loven om ikrafttræden af lov om kommunal indkomstskat skal kommunal  

 indkomstskat og kirkelige afgifter, der påhviler personer for skatteåret  

 1969-70, bortfalde for de terminer, hvis sidste rettidige indbetalingsdag  

 indtræder efter den 31. december 1969. I en del kommuner skal der således  

 betales mere end halvdelen af kommuneskatten og de kirkelige afgifter.  

 Træffes der i en sådan kommune bestemmelse om, at statsskattebeløbene  

 fordeles til opkrævning over de terminer, der ligger før den 1. januar 1970,  

 opnås det, at de terminsbeløb, der skal betales før kildeskatteordningen  

 træder i kraft, bliver lige store.
 Opmærksomheden henledes på, at det efter bestemmelserne i  

 sømandsskattelovens §§ 13 og 18 har betydning for en sømands skattebetaling  

 henholdsvis før og efter tjenesten om bord, hvornår sidste rettidige  

 betalingsdag for opkrævningsterminerne i den pågældende kommune indtræder.
 Statsskattebeløbene for første halvår skal af kommunerne på sædvanlig måde  

 afregnes over for statskassen med april kvartal den 15. september 1969 og  

 juli kvartal den 15. december 1969. Dette gælder også, hvor en kommune har  

 truffet bestemmelse om fordeling af skattebeløbene over flere terminer end de  

 sædvanlige.
Bestemmelsen om afgangsførelse af skatterne for andet halvår af skatteåret  

 1969-70 gælder ikke for særlig indkomstskat.
Den særlige indkomstskat for  

 skatteåret 1969-70, altså vedrørende særlig indkomst i indkomståret 1968,  

 skal betales til de opkrævningsterminer, der efter de hidtidige regler er  

 gældende for den pågældende kommune.
Efter § 1, punkt 11, i loven om ændring  

 af lov om særlig indkomstskat m.v. skal særlig indkomstskat vedrørende  

 indkomståret 1970 og senere indkomstår betales i 3 rater den 1. i hver af  

 månederne september, oktober og november i det år, hvori skatten pålignes, og  

 med sidste rettidige betalingsdag den 20. i forfaldsmåneden.
Efter lovens § 2  

 skal disse betalingsterminer og betalingsfrister gælde også for særlig  

 indkomstskat vedrørende indkomståret 1969, der indbetales efter 1. januar  

 1970. Bortset fra specielle tilfælde, hvor den særlige indkomstskat for dette  

 indkomstår skal betales allerede i 1969, skal skatten således betales i 3  

 rater den 1. i hver af månederne september, oktober og november 1970.
Bestemmelsen om afgangsførelse gælder endvidere kun for personer.  

 Dødsboer, der skal svare skat for skatteåret 1969-70, skal betale denne skat  

 i overensstemmelse med de hidtil gældende regler.
Efter ikrafttrædelseslovens  

 § 4 skal dødsboer efter personer, der er afgået ved døden inden den 1. januar  

 1970, ikke behandles efter kildeskattelovens regler om beskatning af  

 dødsboer, men i det hele svare indkomst- og formueskat efter de hidtil  

 gældende regler.
Sådanne dødsboer vil derfor også for senere skatteår end  

 skatteåret 1969-70 kunne komme til at svare skat efter de hidtil gældende  

 regler.
Selskaber og foreninger m.v., der er skattepligtige efter  

 selskabsskatteloven, er ikke omfattet af kildeskatteloven og skal i det hele  

 betale skat for skatteåret 1969-70 og følgende skatteår efter reglerne i  

 selskabsskatteloven.
II.
Ansættelse af tilflyttere m.m. for skatteåret 1969-70.
Efter ligningslovens § 2 skal en tilflytter fra udlandet ved den første  

 skatteansættelse her i landet svare indkomstskat af indkomsten i  

 skattepligtsperioden.
Det samme gælder under visse betingelser ved  

 skatteansættelsen for det følgende skatteår.
 For skatteåret 1969-70 ville der således normalt blive tale om beskatning  

 på grundlag af indkomsten i en periode, der slutter den 31. marts 1970.  

 Indkomsten efter 1. januar 1970 beskattes efter kildeskattelovens regler, og  

 det er derfor i ikrafttrædelseslovens § 5, stk. 2, bestemt, at der ved  

 opgørelsen af indkomsten i skattepligtsperioden kun medregnes indkomst i  

 tiden indtil den 31. december 1969. Har en tilflytter f.eks. taget bopæl her  

 i landet den 15. maj 1969, vil indkomstperioden ved den første  

 skatteansættelse blive tiden 1. juli-31. december 1969.
 Når en sømand, der har haft tjeneste om bord i mindst 6 måneder, ophører  

 med at have indtægt om bord, skal der på tilsvarende måde som for tilflyttere  

 fra udlandet ske beskatning på grundlag af indkomsten i skattepligtsperioden,  

 jfr. sømandsskattelovens § 18. For skatteåret 1969-70 skal der efter  

 ikrafttrædelseslovens § 5, stk. 2, også i disse tilfælde kun medregnes  

 indkomst i tiden indtil den 31. december 1969.
III.
Beskatning af overført og overskydende indkomst m.v. for indkomståret  

 1969.
I almindelighed skal der ikke ske beskatning på grundlag af skattepligtig  

 almindelig indkomst i indkomståret 1969 eller af formue ved udgangen af dette  

 år.
Der bliver kun tale om indkomstbeskatning under de særlige betingelser og  

 i det omfang, det er foreskrevet i lovens kapitler 5 og 6 om beskatning af  

 overført og overskydende indkomst.
Der skal dog efter lovens § 19 indgives  

 selvangivelse og foretages ansættelse af indkomst og formue for indkomståret  

 1969 efter tilsvarende regler, som var gældende for skatteåret 1969-70  

 (indkomståret 1968). Skatteligningen for indkomståret 1969 skal ikke alene  

 foretages med henblik på eventuel beskatning af overført eller overskydende  

 indkomst.
Det skal ved ligningen i det hele på sædvanlig måde påses, om den  

 selvangivne indkomst og formue er gjort rigtigt op, således at der i modsat  

 fald foretages ansættelse af indkomst og formue til de rigtige beløb.
Herved  

 må det særligt påses, at den skattepligtige ikke har henført indtægter til  

 indkomståret 1969, som rettelig hører hjemme i et andet indkomstår, og at  

 fradrag, som vedrører indkomståret 1969, bliver placeret der.
Endvidere bør  

 det påses, at der ikke til den skattepligtige almindelige indkomst er henført  

 indtægter, som skal beskattes efter reglerne i lov om særlig indkomstskat  

 m.v.
 Indkomst- og formueansættelse skal som nævnt foretages efter tilsvarende  

 regler som for skatteåret 1969-70. Heri ligger, at det er ganske de  

 tilsvarende skattepligtsregler, som var gældende for skatteåret 1969-70, der  

 skal gælde med hensyn til indkomståret 1969. Det vil herefter i almindelighed  

 være skattepligtsforholdene pr. 1. april 1970, der er afgørende for, om en  

 person skal indgive selvangivelse og skal ansættes for indkomståret 1969.
A.
Overført indkomst.
 Reglerne om beskatning af overført indkomst er indeholdt i lovens kapitel  

 5. I § 10 findes reglerne om, hvad der er overført indkomst, og §§ 11 og 12  

 indeholder reglerne om skattens beregning og opkrævning.
 1. Skattepligten.
Pligt til at svare skat af overført indkomst påhviler de personer, der  

 efter det lige anførte skal indgive selvangivelse og skal ansættes til skat  

 for indkomståret 1969. Hvis en person, der på grund af bopæl her i landet den  

 1. april 1970 er pligtig at svare skat af overført indkomst, senere i året  

 1970 flytter ud af landet, ophører skattepligten efter tilsvarende regler,  

 som var gældende for skatteåret 1969-70. Opgives bopælen her i landet f.eks.  

 den 15. august 1970, ophører skattepligten normalt den 30. september 1970, og  

 der skal da kun betales halvdelen af den pålignede skat af overført indkomst.  

 Det tilsvarende gælder, når skattepligten ophører på grund af den  

 skattepligtiges død.
Også begrænset skattepligtige personer er omfattet af  

 skattepligten.
Dødsboer samt selskaber og foreninger m.v. skal derimod ikke  

 svare skat af overført indkomst.
Det er kun indkomst henhørende under  

 skattepligtig almindelig indkomst, der kan danne grundlag for beskatning af  

 overført indkomst.
 2. Konstateringen af overført indkomst.
 På baggrund af, hvad der er anført ved fremsættelsen og behandlingen af  

 lovforslaget om kildeskattens ikrafttræden, kan det som en almindelig  

 rettesnor for praktiseringen fastslås, at der normalt ikke vil foreligge  

 overført indkomst, hvor skatteyderens dispositioner af den i § 10 omhandlede  

 art ikke afviger væsentligt fra den fremgangsmåde, han måtte antages at ville  

 have anvendt, hvis der skulle beregnes skat af indkomsten i indkomståret  

 1969.
 Bestemmelsen i § 10 indeholder regler om to former for overført indkomst.
I paragraffens stk. 1 omhandles indkomst, der er overført til indkomståret  

 1969 ved ændring af fremgangsmåden ved indkomstopgørelsen eller ved andre  

 foranstaltninger knyttet til regnskabsførelsen eller indkomstopgørelsen,  

 f.eks. formindskelse af afskrivninger på driftsmidler og varelagre.
Det  

 drejer sig altså her om regnskabsmæssige dispositioner, der ikke medfører  

 nogen reel forøgelse af indkomsten.
Derimod vil rent faktiske dispositioner  

 ikke i sig selv give anledning til beskatning af overført indkomst.
 Som typiske tilfælde, hvor overført indkomst kan foreligge, skal nævnes:
a.
Forhøjelse af indkomsten ved formindskelse af afskrivningsprocenten for  

 driftsmidler i forhold til tidligere år.
b.
Forhøjelse af indkomsten ved formindskelse af procentsatsen for  

 varelagernedskrivning i forhold til tidligere år.
c.
Forhøjelse af indkomsten ved at aktivere driftsmidler af den i  

 afskrivningslovens § 3, stk. 1 og 2, nævnte art ("småaktiver") i  

 stedet for at fradrage udgiften under et, når dette hidtil har været den  

 normale fremgangsmåde.
d.
Forhøjelse af indkomsten ved at formindske nedskrivning på aktier eller  

 obligationer modtaget som vederlag for arbejde for eller leverancer til et  

 byggeforetagende.
e.
Forhøjelse af indkomsten ved at nedsætte satsen for hensættelse til  

 imødegåelse af tab på afbetalingskontrakter o.lign.
f.
Forhøjelse af indkomsten ved en ændring af den regnskabsmæssige  

 fremgangsmåde med hensyn til aktivering af igangværende arbejder.
En ændring af en hidtil fulgt fremgangsmåde med hensyn til den tidsmæssige  

 placering af indtægter og udgifter kan medføre, at der konstateres overført  

 indkomst.
Det kan f.eks. være tilfældet, hvor der sker en forskydning af det  

 normale tidspunkt for afregning vedrørende udført arbejde eller leverancer.
En forhøjelse af indkomsten, der alene opnås, ved at varelageret og dermed  

 nedskrivningen på dette formindskes, betragtes ikke som overførsel af  

 indkomst.
Det samme gælder, hvor forhøjelsen beror på, at en skatteyder, der  

 i tidligere år har indkøbt varer på bindende kontrakt, undlader at gøre det i  

 1969, således at nedskrivningen på disse varer bortfalder.
Overført indkomst  

 foreligger heller ikke, hvis en indkomstforhøjelse skyldes, at skatteyderen  

 undlader at foretage henlæggelse til investeringsfond, selv om han har gjort  

 det i de tidligere år.
Selv hvor der sker en væsentlig nedsættelse af afskrivningssatsen for  

 driftsmidler eller varelagre, vil en heraf følgende forhøjelse af indkomsten  

 ikke altid kunne betragtes som overført indkomst.
Hvor overskuddet i en  

 erhvervsvirksomhed bortset fra afskrivninger er gået betydeligt ned i 1969 i  

 forhold til tidligere år, må det således anses for en normal regnskabsmæssig  

 disposition at foretage en formindskelse af afskrivningssatserne for at opnå  

 en vis udjævning af den skattepligtige indkomst.
I sådanne tilfælde, vil der  

 derfor normalt ikke foreligge overført indkomst i lovens forstand.
Afgørelsen  

 i det enkelte tilfælde må i øvrigt bero på et konkret skøn, og her kan det  

 være vejledende, om den skattepligtige indkomst er bragt op over, hvad der  

 har været normalt i de nærmest foregående år.
Er dette ikke tilfældet, vil  

 man i almindelighed ikke konstatere overført indkomst.
 Opstår en forøget indkomst på grund af afskrivningslovens bestemmelser om  

 almindelig indkomstbeskatning af en negativ saldoværdi, kan reglerne om  

 overført indkomst ikke bringes til anvendelse på indkomstforhøjelsen.
Indkomstforøgelse, der er fremkommet ved en forøgelse af skatteyderens  

 personlige arbejdsindsats, kan ikke beskattes som overført indkomst.
Det  

 samme gælder, hvor indkomstforøgelsen har sammenhæng med en forøgelse af  

 omsætningen i en erhvervsvirksomhed eller udgiftsbesparelser i virksomheden.  

 Udsættelse til senere år med afholdelse af udgifter vedrørende driften af en  

 virksomhed vil således normalt ikke kunne medføre beskatning af overført  

 indkomst.
Det forhold, at en skatteyder vælger at foretage salg i 1969 af en  

 fast ejendom eller et andet formuegode erhvervet i spekulationsøjemed, kan  

 ikke bevirke, at fortjenesten skal beskattes som overført indkomst.  

 Fortjeneste på varelager i forbindelse med salg af en forretning anses ikke  

 for overført indkomst.
§ 10,  stk. 2, indeholder regler om overførsel af  

 indkomst til indkomståret 1969, hvor det drejer sig om udbetalinger fra de af  

 selskabsskatteloven omfattede selskaber og foreninger m.v. (i det følgende  

 sammenfattet under betegnelsen "selskaber"). Bestemmelsen omfatter  

 udbetalinger i form af udlodning eller løn, tantieme og lignende.
Der  

 foreligger overført indkomst, i det omfang en udbetaling af den nævnte art  

 overstiger, hvad der efter de hidtidige forhold i selskabet må anses for det  

 normale.
Hvis et selskab i 1969 udlodder et engangsbeløb til aktionærerne, må der  

 påvises rimelig grund hertil, for at aktionærerne kan undgå beskatning af  

 beløbet som overført indkomst.
Hvor det drejer sig om udlodning af årligt  

 udbytte, må der i det enkelte tilfælde foretages en sammenligning med  

 selskabets indtjening og udbyttepolitik i de nærmest foregående år.
Hvis der  

 for 1969 sker en forhøjelse af udbyttet, der ikke svarer til indtjeningen  

 eller den hidtil fulgte udbyttepolitik, vil formodningen være for, at der  

 foreligger overført indkomst.
Ved sammenligningen må der lægges vægt på  

 størrelsen af det faktiske udbytte, således at der tages hensyn til den  

 indflydelse, friaktieudstedelse eller lignende kan have haft på fastsættelsen  

 af udbytteprocenten.
 Hvis et selskab tilrettelægger sine generalforsamlinger således, at der  

 kan deklareres udbytte to gange i indkomståret 1969, må det samlede udbytte  

 sammenlignes med udbytteudlodningerne i tidligere år.
Hvor udbetalingen fra et selskab sker i form af løn, tantieme og lignende,  

 kan der som nævnt også blive tale om overført indkomst.
Her må der ligesom  

 ved udlodning af udbytte foretages en sammenligning med de tilsvarende  

 udbetalinger i de nærmest foregående år.
Der skal herved tages hensyn til den  

 pågældendes kontraktslige forhold til selskabet og eventuelle ændringer heri.  

 Hvis der f.eks. foreligger en aftale om tantieme med en vis procent af en  

 virksomheds overskud, vil en forøgelse af tantiemen, der alene skyldes  

 stigning i overskuddet, ikke være omfattet af reglerne om overført indkomst.  

 Det samme vil normalt gælde, hvor forøgelsen af tantiemen beror på, at den  

 pågældende har opnået en varig forbedring af tantiemekontrakten.
En  

 lønstigning, der alene har sammenhæng med normalt avancement, vil heller ikke  

 kunne begrunde beskatning af overført indkomst.
 Der vil være særlig anledning til at være opmærksom på muligheden af, at  

 der er overført indkomst, som omfattes af § 10, stk. 2, hvor aktierne i det  

 pågældende selskab for størsteparten ejes af en eller nogle få aktionærer.
 Er det pågældende selskab nystiftet, således at man er afskåret fra  

 sammenligning med en tidligere skatteansættelse, må afgørelsen af, om en  

 udlodning eller udbetaling af løn m.v. helt eller delvis skal anses for  

 overført indkomst, træffes ud fra en bedømmelse af udbetalingens rimelighed i  

 forhold til den økonomiske udvikling i selskabets startperiode.
 3. Ansættelse og påklage.
Ansættelsen af overført indkomst foretages i den kommune, hvor ansættelsen  

 til statsskat af den pågældende skatteyder for indkomståret 1969 foretages.  

 Ansættelsen af overført indkomst kan påklages til skatterådet og  

 landsskatteretten efter de almindelige regler herom, jfr. § 19. Hvor der  

 foreligger overført indkomst vedrørende flere indkomstkilder, skal  

 ansættelsen omfatte den samlede overførte indkomst.
Når den samlede overførte  

 indkomst er mindre end 10.000 kr., skal der ikke foretages nogen ansættelse  

 af overført indkomst, idet beløb under 10.000 kr. ikke skal beskattes efter  

 kapitel 5.
 4. Beregning og opkrævning.
I § 11 findes reglerne om, hvorledes skatten af overført indkomst  

 beregnes.
Er den samlede overførte indkomst mindre end 10.000 kr., skal der  

 som nævnt ikke svares skat af den.
Er beløbet 10.000 kr. eller mere, svares  

 der skat af det fulde beløb.
Beregningen sker på følgende måde:
Først beregnes indkomstskatterne til stat og kommune af den ansatte  

 indkomst for indkomståret 1969, hvori den overførte indkomst er indbefattet.  

 Ved beregningen anvendes udskrivningsreglerne for skatteåret 1969-70. For  

 kommuneskat og kirkelige afgifter anvendes reglerne for den kommune, hvori  

 skatteyderen er ansat til statsskat for indkomståret 1969. Skatterne af den  

 overførte indkomst beregnes herefter, ved at hvert enkelt af de beregnede  

 indkomstskattebeløb ganges med et beløb svarende til den overførte indkomst  

 og divideres med et beløb svarende til den ansatte indkomst.
Ved denne  

 udregning afrundes såvel den overførte som den ansatte indkomst nedad til det  

 nærmeste kronebeløb, der kan deles med 100. De herefter fremkomne beløb udgør  

 skatterne af den overførte indkomst.
 Ifølge § 12 betales skatten af overført indkomst over 5 terminer med  

 forfaldsdage den 1. i hver af månederne juli, august, september, oktober og  

 november 1970. Sidste rettidige betalingsdag er den 20. i forfaldsmåneden.  

 Betalingsfristen forlænges dog til den følgende hverdag, hvis den 20. falder  

 på en lørdag eller en helligdag.
Skatterne af den overførte indkomst opkræves af den kommune, der foretager  

 ansættelsen af den overførte indkomst, og denne kommune skal have de beløb,  

 der udgør kommuneskat og kirkelig afgift.
Kommunen indbetaler de statskassen  

 tilfaldende beløb senest den 15. december 1970.
 Med hensyn til opkrævning og forrentning anvendes i øvrigt de regler, der  

 gælder for skatteåret 1969-70.
B.
Overskydende indkomst.
Lovens kapitel 6 indeholder reglerne om beskatningen af overskydende  

 indkomst.
I § 13 findes reglerne om, hvem der er skattepligtige af  

 overskydende indkomst.
Reglerne om opgørelsen af den overskydende indkomst er  

 indeholdt i §§ 14-16 og reglerne om skattens beregning og opkrævning i § 17.
 1. Skattepligten.
Skattepligt af overskydende indkomst påhviler ifølge § 13, stk. 1, for det  

 første personer, der er selvstændigt skattepligtige her i landet den 1. april  

 1970 efter reglerne i kildeskattelovens § 1, nr. 1 eller nr. 2. Det får  

 betydning for alle personer, der er fuldt skattepligtige her i landet, fordi  

 de har bopæl her.
Derimod omfattes ikke personer, hvis skattepligt alene  

 skyldes ophold her i landet, jfr. kildeskattelovens § 1, nr. 3, eller ophold  

 om bord på dansk skib, jfr. den nævnte lovs § 1, nr. 4. Heller ikke personer,  

 hvis skattepligt alene følger af kildeskattelovens § 1, nr. 5, er omfattet.  

 Personer, der efter ikrafttrædelseslovens § 3 er undtaget fra skattepligten  

 her i landet, er også undtaget fra pligten til at svare skat af overskydende  

 indkomst.
Endvidere omfatter skattepligten af overskydende indkomst personer, der er  

 begrænset skattepligtige i henhold til kildeskattelovens § 2, stk. 1, c eller  

 d.
Det er især personer, der er skattepligtige som følge af, at de driver  

 erhvervsvirksomhed eller ejer fast ejendom her i landet.
Dødsboer samt  

 selskaber og foreninger m.v. skal ikke undergives beskatning af overskydende  

 indkomst.
 Kvinder, der på grund af ægteskab ikke er selvstændigt skattepligtige den  

 1. april 1970, omfattes af pligten til at svare skat af overskydende  

 indkomst, hvis de bliver skilt eller separeret fra ægtefællen i tiden fra den  

 1. april til den 31. december 1970 og som følge deraf bliver selvstændigt  

 skattepligtige efter de foran nævnte bestemmelser, jfr. § 13, stk. 2, nr. 1.
 Hvis en gift mand vælger at lade sammenligningsindkomsten opgøre på  

 grundlag af indkomsten i 1967, og han ikke for dette indkomstår er  

 sambeskattet med sin hustru, skal hustruen ansættes selvstændigt af  

 overskydende indkomst, jfr. § 13, stk. 2, nr. 2.
 Efter kildeskatteloven skal børn altid ansættes selvstændigt til skat.  

 Børn, der pr. 1. januar 1969 var under 18 år, er derfor principielt  

 skattepligtige af overskydende indkomst.
 Efter § 13, stk. 3, gælder der følgende undtagelser fra pligten til at  

 svare skat af overskydende indkomst.
a.
Personer, der er blevet skattepligtige efter den 1. juli 1968 ved  

 tilflytning fra udlandet.
b.
Personer, der er afgået ved døden inden udgangen af 1970.
c.
Enker, hvis selvstændige skattepligt er indtrådt efter 1. januar 1969.
 Hvis et ægtepar har indgået ægteskab inden den 1. april 1970, skal mandens  

 overskydende indkomst beregnes på grundlag af ægteparrets samlede indkomst.  

 Vælger manden at lægge indkomsten i 1967 til grund for opgørelsen af  

 sammenligningsindkomsten, og ægtefællerne ikke var sambeskattet for 1967,  

 skal overskydende indkomst dog opgøres for hver ægtefælle for sig, selv om de  

 opfylder betingelserne for sambeskatning pr. 1. april 1970, jfr. § 16, stk.  

 1. Indgås ægteskabet efter den 31. marts 1970, skal opgørelsen ligeledes  

 foretages for hver ægtefælle for sig, jfr. § 16, stk. 1.
 Ophører et ægteskab i tiden fra den 1. april til den 31. december 1970,  

 fordi hustruen afgår ved døden i denne periode, ses der bort fra hustruens  

 indkomst ved opgørelsen af mandens overskydende indkomst, jfr. § 16, stk. 1.  

 Dør manden i den nævnte periode, skal der ikke svares skat af overskydende  

 indkomst for nogen af ægtefællerne, jfr. § 13, stk. 3, nr. 2 og 3. Hvis  

 ægteskabet ophører på grund af skilsmisse eller separation i tiden fra den 1.  

 april til den 31. december 1970, opgøres overskydende indkomst for hver  

 ægtefælle for sig, jfr. § 16, stk. 1. Det gælder derimod ikke ved faktisk  

 adskillelse, idet sambeskatningen her fortsætter til udløbet af det  

 pågældende indkomstår, jfr. kildeskattelovens § 10, stk. 2.
 2. Opgørelsen af den overskydende indkomst.
Den overskydende indkomst opgøres som det beløb, hvormed den ansatte  

 skattepligtige indkomst for indkomståret 1969 overstiger en beregnet  

 sammenligningsindkomst.
Sammenligningsindkomsten er normalt den ansatte  

 skattepligtige indkomst for indkomståret 1970 forhøjet med 20 pct.  

 Forhøjelsen skal dog mindst udgøre 15.000 kr.
Kun skattepligtig almindelig  

 indkomst tages i betragtning ved opgørelsen.
Indkomst, der beskattes med  

 særlig indkomstskat, holdes således uden for.
Er den særlige indkomst henført  

 til beskatning som almindelig indkomst over 3 år, indgår den i opgørelsen af  

 overskydende indkomst.
Opmærksomheden henledes på, at denne adgang til  

 fordeling af særlig indkomst til almindelig indkomstbeskatning er ophævet fra  

 og med indkomståret 1968, jfr. § 2 i lov nr. 192 af 31. maj 1968 om ændring  

 af lov om særlig indkomstskat m.v.
Den skattepligtige kan begære, at sammenligningsindkomsten opgøres på  

 grundlag af indkomstansættelsen for indkomståret 1967. Det er en forudsætning  

 herfor, at han er ansat til skat her i landet for dette indkomstår.
Det er  

 tilstrækkeligt, at ansættelsen omfatter en del af det pågældende skatteår.  

 Begæringen, skal fremsættes overfor skattemyndighederne inden udløbet af  

 fristen for indgivelse af selvangivelsen for indkomståret 1970.
 Hvis indkomstansættelsen for det indkomstår, der anvendes ved opgørelsen  

 af sammenligningsindkomsten, ikke vedrører hele året, skal der først  

 foretages en forholdsmæssig omregning, så at den kommer til at svare til et  

 helt års indkomst, jfr. § 14, stk. 2, in fine.
I indkomsten for 1969 fradrages inden beregningen eventuel overført  

 indkomst, hvis den er blevet undergivet beskatning.
Er den overførte indkomst  

 under 10.000 kr., skal den ikke fradrages, idet overført indkomst under denne  

 beløbsgrænse ikke undergives beskatning efter reglerne i kapitel 5.
 Beløb, der i indkomståret 1969 hæves i utide på en kapitalbindingskonto,  

 skal efter § 20 medregnes i indkomsten for indkomståret 1970. Ved opgørelsen  

 af sammenligningsindkomsten ses der bort fra sådanne beløb, jfr. § 14, stk.  

 3.
 For børn, der pr. 1. januar 1969 var under 18 år, opgøres  

 sammenligningsindkomsten på grundlag af den ansatte indkomst for indkomståret  

 1970 uanset den ændring af beskatningsforholdene, som de ændrede regler om  

 børns beskatning kan have medført.
Ved opgørelsen af sammenligningsindkomsten for et ægtepar lægges hustruens  

 eventuelle særskilte indkomst i indkomståret 1970 sammen med mandens ansatte  

 indkomst.
Er ægteskabet indgået i tiden fra den 1. januar til den 31. marts  

 1970, medregnes hustruens indtægt i denne periode også ved opgørelsen af  

 sammenligningsindkomsten, jfr. § 15.
Som følge af reglerne i § 16, stk. 1, vil det i visse tilfælde være  

 nødvendigt at opdele et ægtepars sambeskattede indkomst.
Ved en sådan  

 opdeling henføres til hustruen dels indkomster af den art, der undergives  

 særskilt beskatning i henhold til kildeskattelovens § 4, dels andre  

 indkomster, som tilfalder hende, f.eks. som afkast af hendes formue.
Fradrag  

 for udgifter i forbindelse med indkomstens erhvervelse henføres til den  

 ægtefælle, som indkomsten henføres til.
Det drejer sig om sædvanlige  

 driftsudgifter i en erhvervsvirksomhed samt udgifter i forbindelse med lønnet  

 arbejde, herunder bl.a. udgifter, der omfattes af det faste  

 lønmodtagerfradrag, jfr. kildeskattelovens § 24. Endvidere kan nævnes  

 udgifter til en med en arbejdsgiver oprettet pensionsordning med løbende  

 udbetalinger eller med udbetaling af en samlet sum.
Andre fradrag, f.eks. for  

 livsforsikringspræmier og indskud på opsparingsbegunstigede konti fordeles  

 mellem ægtefællerne efter forholdet mellem de indkomstbeløb, som er henført  

 til hver af dem.
Ved denne beregning reduceres indkomstbeløbene først med de  

 fradrag, der knytter sig til indkomsterhvervelsen, men ikke med eventuelle  

 andre fradrag.
Der tages ikke hensyn til beregningsfradrag ved fordelingen af  

 indtægten mellem ægtefællerne.
 Til belysning af disse reglers anvendelse anføres nedenstående eksempel.
 Eksempel.
 Et ægtepar har i indkomståret 1969 følgende indkomster og fradrag:
 Indkomst:
 Manden:
 3. Ansættelse og påklage.
 Ansættelsen af overskydende indkomst foretages i den kommune, i hvilken  

 den pågældende skatteyder skal ansættes til statsskat for indkomståret 1970.  

 Ansættelsen kan påklages til skatterådet og landsskatteretten efter de  

 almindelige regler herom, jfr. § 19.
 4. Beregning og opkrævning.
Skatten af den overskydende indkomst udgør 30 pct.
Forinden beregningen  

 foretages, afrundes den overskydende indkomst nedad til det nærmeste  

 kronebeløb, der kan deles med 100. Skatten betales over 5 terminer med  

 forfaldsdage den 1. i hver af månederne juli, august, september, oktober og  

 november 1971. Sidste rettidige betalingsdag er den 20. i forfaldsmåneden.  

 Betalingsfristen forlænges dog til den følgende hverdag, hvis den 20. falder  

 på en lørdag eller en helligdag.
Den pålignede skat af overskydende indkomst  

 bliver ikke nedsat, selv om skattepligten ophører inden betalingsperiodens  

 udløb.
Hvis den pågældende skatteyders skattepligt ophører ved død eller  

 fraflytning i tiden fra den 1. april til den 31. oktober 1971, forfalder den  

 eller de resterende rater af skatten til betaling straks.
Hvis den beregnede  

 skat er under 200 kr., opkræves den ikke.
Skatten opkræves af den kommune, der foretager ansættelsen af den  

 overskydende indkomst.
Ifølge lovens § 18 tilfalder en trediedel af skatten  

 den kommune, der foretager ansættelsen og opkrævningen.
Kommunen indbetaler  

 statskassens andel af skatten senest den 15. december 1971.
 Med hensyn til opkrævning og forrentning anvendes i øvrigt de regler, der  

 gælder for skatteåret 1969-70.
 Hvis skatten af overskydende indkomst nedsættes eller bliver delvis  

 uerholdelig, fordeles reduktionen forholdsmæssigt på de andele, der tilkommer  

 statskassen og kommunen, jfr. § 18, stk. 2.
C.
Kapitalbindingskonti hævet i 1969.
 Efter § 5 i lov nr. 240 af 8. juni 1966 om indskud på kapitalbindingskonti  

 skal der ske indkomstbeskatning af beløb, der hæves af indskud på en  

 kapitalbindingskonto inden 5 år efter indskudsårets udløb.
 Beskatningen sker for det indkomstår, hvori udtrækket finder sted.
 Når et beløb, der hæves på en kapitalbindingskonto i 1969, er  

 indkomstskattepligtigt efter de nævnte regler, skal det efter  

 ikrafttrædelseslovens § 20 ikke medregnes ved indkomstopgørelsen for  

 indkomståret 1969, med for indkomståret 1970.
------ Der vil senere blive udsendt cirkulære med nærmere bestemmelser om  

 beregning, opkrævning og afregning overfor statskassen af skat af overført  

 indkomst og skat af overskydende indkomst.
IV.
Forskudt regnskabsår.
Efter lovens § 2 skal de regler, der gælder for et bestemt kalenderår som  

 indkomstår, også gælde for det forskudte regnskabsår, der træder i stedet for  

 det pågældende kalenderår.
Anvender en skattepligtig f.eks. regnskabsåret 1.  

 august til 31. juli, skal de regler, der er fastsat for indkomståret 1969,  

 for hans vedkommende anvendes for regnskabsåret 1. august 1968 til 31. juli  

 1969.
Reglerne i § 1, stk. 2, om bortfald af opkrævningen af statsskatter for  

 andet halvår af skatteåret 1969-70 gælder også for personer, der har anvendt  

 forskudt regnskabsår ved opgørelsen af den indkomst, der ligger til grund for  

 ansættelsen for dette skatteår.
I det nævnte eksempel vil det være indkomsten  

 i regnskabsåret 1. august 1967 til 31.juli 1968, der er lagt til grund for  

 denne ansættelse.
 Skat af overført og af overskydende indkomst svares som tidligere anført  

 af indkomsten i indkomståret 1969. I eksemplet vil det her være indkomsten i  

 regnskabsåret 1. august 1968 til 31. juli 1969, der skal lægges til grund.  

 Den sammenligningsindkomst, der skal anvendes ved opgørelsen af overskydende  

 indkomst, beregnes normalt på grundlag af indkomsten i indkomståret 1970, i  

 eksemplet regnskabsåret 1. august 1969 til 31. juli 1970. Vælger den  

 skattepligtige i stedet indkomståret 1967 som sammenligningsår, bliver det i  

 eksemplet regnskabsåret 1.august 1966 til 31. juli 1967, der lægges til  

 grund.
Den første skatteberegning efter overgangen til kildeskat sker efter  

 lovens § 6, stk. 1, på grundlag af indkomsten i indkomståret 1970, i  

 eksemplet altså på grundlag af indkomsten i regnskabsåret 1. august 1969 til  

 31. juli 1970. Det er således indkomsten i hele dette regnskabsår, der lægges  

 til grund ved skatteberegningen, der foretages efter de for kalenderåret 1970  

 gældende regler.
Da selve skattebetalingen kun skal ske i den del af  

 regnskabsåret, der ligger efter den 1. januar 1970, er det i § 6, stk. 2,  

 bestemt, at det for hele året beregnede skattebeløb skal nedsættes i forhold  

 til den del af regnskabsåret, der falder inden for kalenderåret 1970. I  

 eksemplet skal der herefter betales syv tolvtedele af den skat, der beregnes  

 for hele året.
Ved lov nr. 194 af 31. maj 1968 om ikrafttræden af lov om  

 kommunal indkomstskat er det i § 2, stk. 1, udtrykkeligt bestemt, at den  

 nævnte regel i § 6, stk. 2, skal finde tilsvarende anvendelse for beregningen  

 af kommunal indkomstskat.
 Skattedepartementet, den 3. juli 1968.
Hans P.
Gøtrik.
