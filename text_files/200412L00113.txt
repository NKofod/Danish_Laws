Fremsat den 17. november 2004 af socialministeren  

 (Eva Kjer Hansen) Forslag til Lov  

 om ændring af lov om social service og ligningsloven (Frit valg af  

 ledsager m.v.) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  


  

 § 30  

  

 affattes således:
»§ 30.  

  

 Bestemmelserne i § 71 og § 73 a, stk. 2, om hhv. personlig hjælp og  

 pleje og vedligeholdelsestræning m.v. finder tilsvarende anvendelse  

 vedrørende  

 børn, når der er behov herfor.« 2.  

  

 I  

  

 § 31  

  

 indsættes efter stk. 1 som nye  

 stykker:
»Stk. 2.  

  

 En person, som  

 er berettiget til ledsagelse, jf. stk. 1, har ret til selv at udpege en  

 person  

 til at udføre opgaven.
Kommunen skal godkende og ansætte den udpegede person.
Stk. 3.  

  

 Der kan normalt  

 ikke ske ansættelse af personer med en meget nær tilknytning til den, der er  

 berettiget til ledsagelse efter stk. 1.« Stk. 2-4 bliver herefter stk. 4-6.
 3.  

  

 I  

  

 § 78  

  

 indsættes efter stk. 2 som nye  

 stykker:
»Stk. 3.  

  

 En person, som  

 er berettiget til ledsagelse, jf. stk. 1 eller stk. 2, har ret til selv at  

 udpege en person til at udføre opgaven.
Kommunen skal godkende og ansætte den  

 udpegede person.
 Stk. 4.  

  

 Der kan normalt  

 ikke ske ansættelse af personer med en meget nær tilknytning til den, der er  

 berettiget til ledsagelse efter stk. 1 eller stk. 2.
Stk. 5.  

  

 Kommunalbestyrelsen kan beslutte at tilbyde personer, som er berettiget til  

 ledsagelse, jf. stk. 1 eller stk. 2, at få ydelsen udbetalt som et kontant  

 tilskud til ledsager, som de pågældende selv antager.
Det er frivilligt for  

 den  

 berettigede at benytte tilbuddet.« Stk. 3-6 bliver herefter stk. 6-9.
 4.  

  

 I  

  

 § 136, stk. 9,  

  

 ændres »§ 31, stk. 3,  

 og § 78, stk. 4,« til: »§ 31, stk. 5, og § 78, stk. 7,«.
§ 2 I lov om påligningen af indkomstskat til staten  

 (ligningsloven), jf. lovbekendtgørelse nr. 995 af 7. oktober 2004, foretages  

 følgende ændringer:
 1.  


  

 § 7, nr. 8,  

  

 affattes således:
»8)  

 	  

 Invaliditetsbeløb,  

 invaliditetsydelse, førtidsbeløb, personlige tillæg og helbredstillæg,  

 bistands- og plejetillæg samt tillæg efter § 62, der udbetales i henhold  

 til lov om højeste, mellemste, forhøjet almindelig og almindelig  

 førtidspension  

 m.v. og personlige tillæg, helbredstillæg, invaliditetstillæg samt tillæg  

 efter  

 § 72 c, der udbetales i henhold til lov om social pension.« 2.  

  

 I  

  

 § 7, nr. 9  

  

 , ændres »§ 31, stk.  

 3, § 78, stk. 4« til: »§ 31, stk. 5, § 78, stk. 7«.
§ 3 Stk. 1.  

  

 Loven  

 træder i kraft den 1. januar 2005.
 Stk. 2.  

  

 § 2, nr. 1,  

 har virkning fra den 23. december 2003.
Bemærkninger til lovforslaget Almindelige bemærkninger Lovforslaget indeholder 2 elementer: 1. Frit valg af ledsager  

 og 2. Redaktionel ændring af servicelovens § 30.
1. Frit valg at ledsager Baggrunden for forslaget Forslaget om frit valg af ledsager er et led i regeringens  

 politik om at give borgeren større ansvar for og frihed til at tilrettelægge  

 fx  

 sociale ydelser, så de svarer til borgerens behov.
 Med det frie valg af ledsager bliver ordningen mere flexibel  

 for de berettigede personer, der ønsker selv at vælge en ledsager.
Indholdet af ledsageordningen - gældende ret Efter servicelovens § 31 yder kommunen 15 timers  

 ledsagelse om måneden til hjemmeboende unge mellem 16 og 18 år, som ikke kan  

 færdes alene på grund af betydelig og varigt nedsat fysisk eller psykisk  

 funktionsevne.
 Efter servicelovens § 78 yder kommunen 15 timers  

 ledsagelse om måneden til personer under 67 år, der ikke kan færdes alene på  

 grund af betydelig og varigt nedsat fysisk eller psykisk funktionsevne.  

 Personer, der er visiteret til 15 timers ledsagelse, inden de fylder 67 år,  

 bevarer denne ret, efter at de fylder 67 år.
Den berettigede personkreds til ledsageordningen efter både  

 servicelovens § 31 og servicelovens § 78 er fx kørestolsbrugere og  

 andre med svære bevægelseshandicap, blinde og stærkt svagsynede, personer med  

 udviklingshæmning m.fl.
Det er en betingelse for at opnå ret til ledsagelse,  

 at  

 den pågældende selv har udtrykt ønske om ledsagelse til det konkrete formål.
Ordningen omfatter ikke personer med nedsat funktionsevne som  

 følge af sindslidelse eller af sociale årsager.
Dette skyldes, at arbejdet  

 med  

 disse persongrupper stiller nogle særlige krav til indsigt og træning, som  

 ligger ud over de kvalifikationer, som kommunens ledsagekorps forudsættes at  

 have.
Formålet med ledsageordningen er at yde individuel ledsagelse  

 til konkrete aktiviteter ud af brugerens hjem efter brugerens eget valg.
Det  

 kan fx dreje sig om at gøre indkøb, deltage i kulturelle og sociale  

 aktiviteter.
Formålet med ledsageordningen har været at give brugeren  

 mulighed for at deltage i selvvalgte aktiviteter uden altid at skulle være  

 afhængig af hjælp fra familie eller venner.
Ledsageordningen omfatter således  

 ledsagelse, der ligger ud over den ledsagelse, som en ægtefælle, samlever,  

 andet familiemedlem eller ven normalt vil yde som en del af ægteskabet eller  

 familierelationen eller venskabsforholdet.
For fysisk handicappede kan ledsagelsen fx bruges til at støtte  

 brugeren, når denne skal udendørs.
Ledsagelse kan endvidere bruges til, at  

 brugeren får hjælp med kørestolen ved besværlige passager, hjælp til at komme  

 på toilettet, bilkørsel, ledsagelse i biografen eller lignende.
For personer,  

 fx spastikere eller andre, der har svært ved at gøre sig forståelige overfor  

 fremmede, kan ledsageren hjælpe med kommunikationen.
Ledsagelsen supplerer de øvrige serviceydelser, men kan ikke  

 erstatte dem.
Den omfatter således fx ikke praktisk hjælp i hjemmet.
Ledsagelsen omfatter heller ikke socialpædagogisk bistand, det  

 vil sige støtteforanstaltninger som fx vejledning, rådgivning eller mere  

 omsorgsbetonede og intensive støtteforanstaltninger, hvor fx den personlige  

 omsorg og pleje kan være et mål i sig selv.
Ledsageren skal heller ikke  

 fungere  

 som støtte- og kontaktperson eller besøgsven.
 Ledsagelse ydes efter § 6 i bekendtgørelse nr. 708 af 29.  

 juni 2004 om betingelser for ledsageordningen efter serviceloven  

 (ledsagebekendtgørelsen)  

 som en naturalydelse af kommunalt/amtskommunalt ansatte ledsagere og kan ikke  

 erstattes af en kontantydelse.
 Der skal tilstræbes et vist interessefællesskab mellem bruger  

 og ledsager og så vidt muligt den samme ledsager til den enkelte bruger.
 Ledsageren bør have en introduktion til arbejdet som ledsager.  

 Ledsageren bør således have handicapkendskab, samt kendskab til etik og  

 praktiske færdigheder i at udøve hjælpen, som fx løfteteknik af kommunen  

 eller  

 amtskommunen.
Der henvises til forarbejderne til lov nr. 454 af 10. juni 1997  

 om social service (L 229 1996-1997): Folketingstidende 1996-1997, Till.  

 A 5508, Till A 4906, FF 6072, Till.
B.  

 1185, FF 7861, Till.
B 1428, FF 8295, Till.  

 C 833. Der henvises videre  

 til forarbejderne til lov nr. 400 af 6. juni 2002 om ændring af lov om social  

 service (Revision og udvidelse af ledsageordningen, udvidelse af adgangen for  

 fysisk og psykisk handicappede til selv at vælge hjemmehjælper) (L 167  

 2001-2002):  

 Folketingstidende 2001-2002, Till.  

 A  

 4387, Till.
A 4379, FF 4728, Till.
B 772, FF 6146, Till.
B 1324, FF 7042,  

 Till.  

 C 489. Der henvises endelig til forarbejderne til lov nr. 222. af 31.  

 marts 2004 om ændring af lov om sociale service og ligningsloven  

 (Forbedringer  

 af ledsageordningen, præcisering af kvindekrisecentrenes virksomhed,  

 indførelse  

 af hjemmel til at drive døgnhuse m.v.): Folketingstidende 2003-4, Till.
A  

 3776,  

 Till.
A 3760, FF 4090, FF 6573, FF 6732, Till.
C 359.
Indholdet af lovforslaget Med forslaget får brugeren mulighed for selv at vælge en  

 ledsager.
Det vil indebære en øget frihed og flexibilitet.
Kommunen skal ved  

 visitationen rådgive brugeren om muligheden for det frie valg af ledsager.
Kommunen er forpligtet til at yde ledsagelse som en  

 naturalydelse af kommunalt eller amtskommunalt ansatte ledsagere, hvis  

 brugeren  

 ønsker denne løsning.
Det vil være frivilligt for brugeren, om han eller hun  

 vil gøre brug af den nye ordning.
Forslaget indebærer, at brugeren vil få mulighed for at vælge  

 en ledsager, som han eller hun i højere grad har interessefællesskab med.  

 Herved er der mulighed for, at de konkrete formål med ledsagelsen vil blive  

 mere indholdsrige for brugeren.
Selvom der ved den gældende ordning skal  

 tilstræbes interessefællesskab mellem bruger og ledsager, kan der være  

 situationer,  

 hvor matchningen ikke er optimal.
Der kan også være situationer, hvor der er  

 skiftende ledsagere.
 Forslaget giver desuden brugeren mulighed for at vælge en  

 ledsager, der har tid til at ledsage, når brugeren ønsker det.
Formålet med ledsageordningen har været at give brugeren  

 mulighed for at deltage i selvvalgte aktiviteter uden altid at skulle være  

 afhængig af hjælp fra familie eller venner.
Ledsageordningen omfatter således  

 som hidtil ledsagelse, der ligger ud over den ledsagelse, som en ægtefælle,  

 samlever,  

 andet familiemedlem eller ven normalt vil yde som en del af ægteskabet eller  

 familierelationen eller venskabsforholdet.
Der vil således normalt ikke kunne  

 ske ansættelse af en ægtefælle eller andre med en meget nær tilknytning til  

 borgeren.
 Forslaget indeholder 2 muligheder for frit valg af ledsager:
1)  

 	  

 Brugeren har ret til  

 at udpege en ledsager, som ansættes af kommunen.
Ved denne mulighed vil den  

 eller de pågældende, som brugeren vælger, blive ansat af kommunen som ved den  

 gældende ordning.
Kommunalbestyrelsen er forpligtet til at tilbyde denne  

 mulighed.
2)  

 	  

 Personer over 18 år,  

 der er berettiget til en ledsageordning, kan vælge at få ydelsen udbetalt som  

 et kontant tilskud og selv ansætte sin ledsager.
Det er op til  

 kommunalbestyrelsen at beslutte, om den generelt ønsker at give de  

 berettigede  

 denne mulighed.
 Ad 1) Denne ordning vil være praktisk for brugeren, idet  

 kommunen fortsat er arbejdsgiver, når brugeren har udpeget en ledsager.
 Kommunen står dermed fortsat for ansættelse, administration af  

 løn etc. som i den gældende ordning.
 Kommunen skal godkende den person, der ansættes, jf.  

 bemærkningerne ovenfor om ansættelse af fx ægtefælle.
 Ledsagerne skal på lige fod med andre ledsagere have en  

 introduktion til arbejdet.
Ad 2) Denne ordning indebærer, at brugeren får  

 arbejdsgiveransvaret for ledsageren.
Det vil sige, at brugeren skal stå for  

 den  

 samlede administration af ansættelsesforholdet, så som ansættelse og  

 lønudbetaling m.v.
 Ordningen tilbydes kun personer over 18 år, da unge mellem 16  

 og 18 år ikke vil kunne pålægges et arbejdsgiveransvar.
 Det er kommunalbestyrelsen, der afgør, om den vil tilbyde en  

 sådan ordning til personer, der er berettiget til en ledsageordning.  

 Kommunalbestyrelsen er ikke forpligtet til dette.
Ordningen vil ikke være egnet for alle brugere, da ikke alle,  

 der er berettiget til en ledsageordning, vil kunne påtage sig dette  

 arbejdsgiveransvar.
Dette må afgøres konkret af kommunen i forbindelse med  

 visitationen til ordningen.
Det er frivilligt for brugeren, om han vil modtage ledsagelse  

 som en kontantydelse.
En del brugere vil formentlig ikke være interesseret i  

 at  

 påtage sig dette ansvar og den administration, det medfører.
 Kommunen kan tilbyde at  

 foretage en instruktion af ledsagerne på lige fod med andre ledsagere,  

 herunder  

 med en orientering om løfteteknik, etiske spørgsmål etc.
 For så vidt angår begge de ovennævnte muligheder, skal kommunen  

 som led i det almindelige tilsyn sikre, at ordningerne fungerer  

 tilfredsstillende.
 Ordningen vil blive evalueret selvstændigt i slutningen af 2006  

 som et led i den satspuljefinansierede evaluering, der er planlagt i 2005-6.
 Det kontante tilskud til ansættelse af en ledsager er  

 skattefrit for brugeren i medfør af ligningslovens § 7, nr. 9, men  

 skattepligtigt for ledsageren ved udbetaling til denne.
2. Redaktionel ændring af servicelovens  

 § 30 Der er tale om en redaktionel ændring, som genopretter den  

 tidligere gældende retstilstand på området for vedligeholdelsestræning for  

 børn  

 og unge under 18 år, der har behov for det.
Økonomiske og administrative konsekvenser for  

 det offentlige Der var 5300 brugere af ledsageordningen i 2003.
 Det ligger ikke i forslaget om frit valg af ledsager, at  

 modtagerkredsen udvides, eller at timetallet i ordningen ændres.  

 Betingelserne  

 for at få en ledsageordning efter servicelovens § 31 eller § 78 er  

 uændrede.
 Indholdet af de nye bestemmelser, § 31, stk. 2, og  

 § 78, stk. 3 i lovforslagets § 1, skønnes således ikke at medføre  

 merudgifter.
Forslaget om, at brugeren kan få ledsagelsen som en  

 kontantydelse, jf. servicelovens § 78, stk. 5, i forslagets § 1 kan  

 dog medføre merudgifter, da ydelsen er eksportabel inden for EU.  

 Merudgifterne  

 vil dog være minimale.
Dels er den omhandlede personkreds begrænset, dels er  

 ordningen frivillig for kommunerne.
 Der henvises i øvrigt til afsnittet om forholdet til EU-retten.
 De økonomiske konsekvenser af lovforslaget er forhandlet med de  

 kommunale parter.
Økonomiske og administrative konsekvenser for  

 erhvervslivet Der skønnes ikke at være økonomiske og administrative  

 konsekvenser for erhvervslivet.
Administrative konsekvenser for borgerne Forslagets § 78, stk. 5, vil have administrative  

 konsekvenser for borgerne, idet de berettigede, jf. bemærkningerne til  

 bestemmelsen, vil få arbejdsgiveransvaret for den eller de ansatte ledsagere.
 Det er dog frivilligt for de berettigede, om de vil gøre brug  

 af ordningen.
Miljømæssige konsekvenser Der skønnes ikke at være miljømæssige konsekvenser.
Forholdet til EU-retten Ledsageordningen betragtes i henhold til EF-forordning nr.  

 1408/71 som en ydelse ved sygdom.
Når der indføres mulighed for at give  

 ledsageordningen som en kontantydelse, bliver den derfor direkte eksportabel  

 inden for EU/EØS/Schweiz.
Dette indebærer, at den vil skulle udbetales til  

 personer, der er socialsikrede i Danmark, uanset hvor de opholder sig inden  

 for  

 Unionen.
Det drejer sig om personer, der er udstationerede fra Danmark inden  

 for EU/EØS/Schweiz i op til 3år samt disses familiemedlemmer.
Desuden drejer  

 det sig om pensionister og deres familiemedlemmer med bopæl i et andet  

 EU-land,  

 der modtager pension fra Danmark uden at modtage pension fra bopælslandet.
Hørte myndigheder og organisationer Lovforslaget  

 har  

  

 været sendt til høring i Københavns Kommune,  

 Frederiksberg Kommune, Kommunernes Landsforening, Amtsrådsforeningen,  

 Socialchefforeningen, Dansk Sygeplejeråd, Ergoterapeutforeningen, FOA  

 (Forbundet af Offentligt Ansatte), Dansk Socialrådgiverforening,  

 Socialpædagogernes Landsforbund, Landsforeningen for Socialpædagoger,  

 Børnerådet, De Samvirkende Invalideorganisationer, Det Centrale Handicapråd,  

 Center for Ligebehandling af Handicappede, Kontaktudvalget for Mindre  

 Sygdoms-  

 og Handicapforeninger, Center for Små Handicapgrupper, Udviklings- og  

 Formidlingscenteret på handicapområdet, Ældresagen, Ældremobiliseringen,  

 Videncenter for Bevægelseshandicap, Statsministeriet,  

 Beskæftigelsesministeriet, Finansministeriet, Økonomi- og  

 Erhvervsministeriet,  

 Økonomi- og Erhvervsministeriets Fokus- eller testpanel, Indenrigs- og  

 Sundhedsministeriet, Justitsministeriet, Skatteministeriet, Miljøministeriet,  

 Ligestillingsafdelingen i Socialministeriet, Ankestyrelsen, Styrelsen for  

 Social Service, DUKH  

  

 (Den Uvildige Konsulentordning på Handicapområdet).
Vurdering af lovforslagets konsekvenser Positive konsekvenser/  

  

 mindreudgifter Negative konsekvenser/  

  

 merudgifter Økonomiske  

 konsekvenser for stat, amter og kommuner Ingen Ingen Administrative  

 konsekvenser for stat, amter og kommuner Ingen Ingen Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ved forslagets § 78, stk. 5, vil de berettigede få  

 et administrativt merarbejde på grund af det arbejdsgiveransvar de får.  

 Ordningen er dog frivillig for de berettigede.
Forholdet  

 til EU-retten Kontantydelser vil være omfattet af forordning  

 1408/71, og der vil derfor være mulighed for direkte eksport af ydelsen.
Bemærkninger til lovforslagets enkelte bestemmelser Til § 1 Til nr. 1 Vedligeholdelsestræning blev ved en ændring af lov om social  

 service taget ud af § 71 og indarbejdet i § 73 a.
Lovændringen  

 trådte  

 i kraft den 1. juli 2002. Ved lovændringen blev § 30 i lov om social  

 service ikke ændret.
Da § 30 i lov om social service alene henviser til  

 § 71 i lov om social service, har kommunerne derfor siden ikrafttræden  

 af  

 nævnte lovændring ikke haft hjemmel til at yde vedligeholdelsestræning til  

 børn.
Da det med den nævnte lovændring ikke har været hensigten at  

 ændre retstilstanden på området for vedligeholdelsestræning til børn, bringes  

 retstilstanden ved indføjelse af lovhenvisning i lov om social service i  

 overensstemmelse med den tidligere gældende retstilstand.
Der er således kun  

 tale om en redaktionel ændring.
Til nr. 2 Med forslaget til § 30, stk. 2, får ledsageren mulighed  

 for at vælge en ledsager, som herefter skal godkendes og ansættes af  

 kommunen.
 Det er frivilligt for brugeren, om han eller hun vil benytte  

 sig af ordningen, eller om vedkommende som i den gældende ordning ønsker, at  

 kommunen stiller en ledsager til rådighed.
Med den foreslåede ordning vil kommunen fortsat have  

 arbejdsgiveransvaret.
Kommunen tager sig derfor som i gældende ordning af den  

 administration, der vedrører ledsagelsen.
Det vil sige ansættelse og  

 lønudbetaling m.v.
 Ordningen vil ikke indebære administrativt merarbejde for  

 brugeren.
Aftale om en konkret ledsageopgave, fx aftale om tidspunkt og  

 varighed, kan, hvis det ønskes, indgås direkte mellem bruger og ledsager.
Det  

 forudsættes, at dette meddeles til kommunen som et led i opgørelsen af  

 timeforbruget.
Kommunen skal godkende den valgte ledsager.
Det ligger ikke  

 heri, at kommunen skal gå ind i en længere godkendelsesprocedure, men den  

 skal  

 vurdere, om ledsageren konkret kan anses for egnet.
Formålet med ledsageordningen har været at give brugeren  

 mulighed for at deltage i selvvalgte aktiviteter uden altid at skulle være  

 afhængig af hjælp fra familie eller venner.
Ledsageordningen omfatter således  

 som hidtil ledsagelse, der ligger ud over den ledsagelse, som en ægtefælle,  

 samlever, andet familiemedlem eller ven normalt vil yde som en del af  

 ægteskabet eller familierelationen eller venskabsforholdet.
Det præciseres  

 således i forslaget til § 31, stk. 3, at der normalt ikke kan ske ansættelse  

 af  

 en ægtefælle eller andre med en meget nær tilknytning til borgeren.
Det bør af hensyn til kommunens mulighed for at administrere  

 ordningen tilstræbes, at den handicappede så vidt muligt begrænser antallet  

 af  

 ledsagere.
Normalt vil en til to ledsagere være tilstrækkeligt, men der kan  

 evt. være behov for en afløser.
Nærmere retningslinier for ordningen fastsættes i en  

 bekendtgørelse i medfør af servicelovens § 31, stk. 6. Heri vil bl.a.  

 indgå regler om instruktion, og hvem der kan ansættes, Til nr. 3 Vedrørende forslagets § 78, stk. 3 og stk. 4, henvises til  

 bemærkningerne til nr. 2.
 Med forslaget til servicelovens § 78, stk. 5, kan  

 kommunalbestyrelsen beslutte at tilbyde personer, som er berettiget til  

 ledsagelse, mulighed for at få ydelsen udbetalt som et kontant tilskud til  

 ledsagelse, som den pågældende selv antager.
 Kommunen er ikke forpligtet til at tilbyde denne mulighed.
Forslaget vil give de brugere, der ønsker ydelsen udbetalt som  

 en kontantydelse, et administrativt merarbejde.
Det er dog frivilligt for  

 brugeren, om han eller hun vil benytte sig af tilbuddet om få ledsagelse  

 udbetalt som en kontant ydelse.
Kommunen skal i forbindelse med afgørelsen af, om brugeren kan  

 få ledsagelse som en kontantydelse vurdere, om brugeren vil være i stand til  

 at  

 påtage sig arbejdsgiveransvaret.
Kommunen skal undlade at yde ledsagelsen som  

 en kontant ydelse, hvis den pågældende ses ikke at være i stand til at  

 administrere ordningen.
 Med arbejdsgiveransvaret er brugeren ansvarlig for ansættelse  

 af ledsageren, udbetaling af løn, skattetræk m.v., opgørelse af de timer, der  

 skal betales for, indbetaling af fx ATP-bidrag og udregning og udbetaling af  

 feriepenge.
 Brugeren kan dog fx aftale med kommunen, at kommunen efter  

 anvisning fra brugeren og med accept fra ledsageren udbetaler løn direkte til  

 ledsageren og forestår skattetræk m.v.
 Der henvises i øvrigt til håndbogen: »Når jeg bliver  

 arbejdsgiver« fra december 2003, der kan findes på virksomhedsportalen:  

 www.virk.dk.
 Kommunen kan tilbyde at foretage en instruktion af ledsagerne  

 på lige fod med andre ledsagere med en orientering om løfteteknik, etiske  

 spørgsmål etc.
Ordningen vil som udgangspunkt give brugeren en højere grad af  

 frihed og fleksibilitet.
Det skal dog i forbindelse med kommunens tilsyn  

 sikres, at formålet med og indholdet af ledsagelsen overholdes, jf. nedenfor  

 om  

 kommunens tilsyn.
Ordningen giver også brugeren mulighed for, at ledsagelse kan  

 købes af en person eller et privat firma, der leverer andre ydelser, fx  

 praktisk hjælp til brugeren.
Herved kan det fx opnås, at det er den samme  

 person, der udfører de forskellige ydelser.
Dette kan for visse brugere  

 medføre  

 en øget tryghed.
Det skal dog sikres, at brugeren får, hvad der svarer til 15  

 timers ledsagelse om måneden.
Den ledsagelse, som brugeren køber, bør ikke træde i stedet for  

 fx praktisk hjælp og bistand eller socialpædagogisk bistand.
Hensigten med  

 ledsageordningen er, jf. afsnittet om gældende ret ovenfor, at supplere de  

 øvrige ydelser efter serviceloven.
Udbetaling af ydelsen som en kontantydelse  

 medfører derfor ikke større frihed med hensyn til ydelsens indhold.
Kommunen/amtskommunen bør som led i det almindelige tilsyn  

 efter henholdsvis retssikkerhedslovens §§ 16 og § 39 følge op på,  

 om  

 modtageren tilrettelægger ordningen tilfredsstillende.
Det bør heri indgå, om  

 brugeren får ledsagelse i det antal timer, han eller hun har krav på, om  

 brugeren kan fungere som arbejdsgiver og tilrettelægger hjælpen  

 tilfredsstillende.
Det bør også indgå om ledsageren/ledsagerne udfører  

 ledsagelsen tilfredsstillende, og at ledsagelsen ikke træder i stedet for fx  

 praktisk og personlig hjælp eller socialpædagogisk bistand.
Kommunen bør  

 desuden være opmærksom på, om brugeren har ansat sin ægtefælle, samlever,  

 familiemedlemmer eller venner.
Formålet med ledsageordningen har været at give brugeren  

 mulighed for at deltage i selvvalgte aktiviteter uden altid at skulle være  

 afhængig af hjælp fra familie eller venner.
Ordningen omfatter således som  

 hidtil ledsagelse, der ligger ud over den ledsagelse, som en ægtefælle,  

 samlever, andet familiemedlem eller ven normalt vil yde som en del af  

 ægteskabet eller familierelationen eller venskabsforholdet.
Det præciseres  

 således i forslaget til § 78, stk. 4, at der normalt ikke kan ske ansættelse  

 af  

 en ægtefælle eller andre med en meget nær tilknytning til borgeren.
Det beløb, som kommunen udbetaler til ledsagelse, kan maximalt  

 svare til de faktiske omkostninger, som kommunen har ved at udføre en  

 tilsvarende opgave.
Kommunen skal ved beregningen af dette beløb medtage alle  

 omkostninger til opgaven, jf. opgørelsesmetoden for kontant tilskud af  

 hjemmehjælp  

 efter servicelovens § 76, stk. 2. Det vil ud over løn for op til 15  

 timers  

 ledsagelse om måneden sige omkostninger til administration i forbindelse med  

 udførelsen m.v.
Beløbet udbetales hvert kvartal.
 Ordningen vil blive evalueret selvstændigt i slutningen af 2006  

 som et led i den satspuljefinansierede evaluering, der er planlagt i 2005-6.
 Kommunen skal orientere de kommunale skattemyndigheder om de  

 ledsageordninger, der etableres med kontant tilskud.
 Nærmere retningslinier for ordningen fastsættes i en  

 bekendtgørelse i medfør af servicelovens § 78, stk. 9. Der vil herunder  

 bl.a. blive fastsat regler om instruktion, hvem der kan ansættes, kommunens  

 orientering af de lokale skattemyndigheder, mulighed for opsparing af  

 kontantydelsen, mulighed for at kommunen udbetaler ydelsen til ledsageren og  

 det kontante beløbs størrelse.
Til nr. 4 Redaktionel ændring som konsekvens af ændringen af stk.-numre i  

 §§ 31 og 78, jf. ændringspunkterne 2 og 3.
Til § 2 Til nr. 1 Forslaget er en konsekvens af lov om højeste, mellemste,  

 forhøjet almindelig og almindelig førtidspension m.v., der blev vedtaget som  

 lov nr. 1164 af 19. december 2003.
Forslaget om nyaffattelse af ligningslovens § 7, nr. 8,  

 skal sikre fortsat skattefrihed for invaliditetsbeløb m.v., der tidligere  

 blev  

 udbetalt i henhold til lov om social pension, men som nu udbetales til  

 førtidspensionister i medfør af lov om højeste, mellemste, forhøjet  

 almindelig  

 og almindelig førtidspension m.v.
Denne lov trådte i kraft den 23. december  

 2003. Det foreslås derfor, at forslaget til nyaffattelse af ligningslovens  

 § 7, nr. 8, får virkning fra samme dato.
 Forslaget ændrer ikke på, at folkepensionister skattefrit kan  

 modtage personlige tillæg, helbredstillæg, invaliditetstillæg og tillæg efter  

 § 72 c, der udbetales i henhold til lov om social pension.
 Til nr. 2.
 Den  

 foreslåede ændring af ligningslovens § 7, nr. 9 er en konsekvens af  

 forslaget til § 1, nr. 2 og 3.
Til § 3 Loven træder i kraft den 1. januar 2005.
 Lovens § 2, nr. 1, har virkning fra den 23. december 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov  

 om social service, jf. lovbekendtgørelse nr. 708 af 29. juni 2004, foretages  

 følgende ændringer:
 1.  


  

 § 30  

  

 affattes  

 således:
 § 30.  

  

 Bestemmelserne i § 71 om  

 personlig hjælp og pleje m.v. finder tilsvarende anvendelse, når der er behov  

 for personlig hjælp og pleje m.v. vedrørende børn.
»§ 30.  

  

 Bestemmelserne i § 71 og  

 § 73 a, stk. 2, om hhv. personlig hjælp og pleje og  

 vedligeholdelsestræning  

 m.v. finder tilsvarende anvendelse vedrørende børn, når der er behov herfor.« § 31.  

  

 Kommunen yder 15 timers  

 ledsagelse om måneden til unge mellem 16 og 18 år, som ikke kan færdes alene  

 på grund af betydelig og varigt nedsat fysisk eller psykisk funktionsevne.  

 Dette gælder dog ikke for unge mellem 16 og 18 år, som har et døgnophold  

 efter § 40, stk. 2, nr. 4, 5 og 11.
Stk. 2.  


  

 Modtageren  

 kan opspare timer inden for en periode på 6 måneder.
Kommunen fastsætter  

 retningslinjer herfor.
Stk. 3.  

  

 Modtagerens udgifter til ledsagerens befordring og andre  

 aktiviteter med tilknytning til ledsageordningen kan dækkes med et beløb på  

 op til 650 kr. årligt.
Beløbet ydes af kommunen efter anmodning fra  

 modtageren.
 Stk. 4.  

  

 Socialministeren kan fastsætte  

 regler om betingelser for ledsageordningen.
 2.  

  

 I  

  

 § 31  

  

 indsættes efter stk. 1 som nyt stykke:
»  

  

 Stk. 2.  

  

 En person, som er berettiget  

 til ledsagelse, jf. stk. 1, har ret til selv at udpege en person til at  

 udføre opgaven.
Kommunen skal godkende og ansætte den udpegede person.
Stk. 3.  

  

 Der kan normalt ikke ske ansættelse af  

 personer med en meget nær tilknytning til den, der er berettiget til  

 ledsagelse efter stk. 1.« Stk. 2-4 bliver herefter stk.  

 4-6.
 § 78.  

  

 Kommunen yder 15 timers  

 ledsagelse om måneden til personer under 67 år, der ikke kan færdes alene på  

 grund af betydelig og varigt nedsat fysisk eller psykisk funktionsevne.
 Stk. 2.  

  

 Personer, der er visiteret til 15  

 timers ledsagelse om måneden ved det fyldte 67. år, jf. stk. 1, bevarer denne  

 ret efter det fyldte 67. år.
Stk. 3.  

  

 Modtageren kan opspare timer  

 inden for en periode på 6 måneder.
Kommunen fastsætter retningslinjer herfor.
Stk. 4.  

  

 Modtagerens udgifter til  

 ledsagerens befordring og andre aktiviteter med tilknytning til  

 ledsageordningen kan dækkes med et beløb på op til 650 kr. årligt.
Beløbet  

 ydes af kommunen efter anmodning fra modtageren.
 Stk. 5.  

  

 Der kan ikke ydes ledsagelse  

 efter denne bestemmelse til personer, der har hjælpeordning efter § 77.
 Stk. 6.  

  

 Socialministeren kan fastsætte  

 regler om betingelser for ledsageordningen.
 3.  

  

 I  

  

 § 78  

  

 indsættes efter stk. 2 som nye stykker:
»  

  

 Stk. 3.  

  

 En person, som er berettiget  

 til ledsagelse, jf. stk. 1 eller stk. 2, har ret til selv at udpege en person  

 til at udføre opgaven.
Kommunen skal godkende og ansætte den udpegede person.
 Stk. 4.  

  

 Der kan normalt ikke ske  

 ansættelse af personer med en meget nær tilknytning til den, der er  

 berettiget til ledsagelse efter stk. 1 eller stk. 2.
Stk. 5.  

  

 Kommunalbestyrelsen kan beslutte  

 at tilbyde personer, som er berettiget til ledsagelse, jf. stk. 1 eller stk.  

 2, at få ydelsen udbetalt som et kontant tilskud til ledsager, som de  

 pågældende selv antager.
Det er frivilligt for den berettigede at benytte  

 tilbuddet.« Stk. 3-6 bliver herefter stk.  

 6-9.
 § 136. ...
Stk. 9.  

  

 Det beløb, der er nævnt i  

 § 31, stk. 3, og § 78, stk. 4, reguleres en gang årligt den 1.  

 januar med satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb.
Regulering foretages første gang  

 den 1. januar 2005.
 4.  

  

 I  

  

 § 136, stk. 9,  

  

 ændres »§ 31, stk. 3, og § 78, stk. 4,« til: »§ 31, stk. 5, og  

 § 78, stk. 7,«.
§ 2 I lov  

 om påligningen af indkomstskat til staten (ligningsloven), jf.  

 lovbekendtgørelse nr. 995 af 7. oktober 2004, foretages følgende ændring:
 § 7.  

  

 Til den skattepligtige indkomst medregnes ikke:
 1.  


  

 § 7, nr. 8,  

  

 affattes således:
 8) Invaliditetsbeløb,  

 invaliditetsydelse, førtidsbeløb, personlige tillæg og helbredstillæg,  

 invaliditets-, bistands- og plejetillæg samt tillæg efter § 72 c, der  

 udbetales i henhold til lov om social pension eller § 6, stk. 4, i lov  

 nr. 285 af 25. april 2001 om ændring af lov om social pension og andre love.  

 (Førtidspensionsreform).
»8)  

 	  

 Invaliditetsbeløb, invaliditetsydelse, førtidsbeløb, personlige  

 tillæg og helbredstillæg, bistands- og plejetillæg samt tillæg efter  

 § 62, der udbetales i henhold til lov om højeste, mellemste, forhøjet  

 almindelig og almindelig førtidspension m.v. og personlige tillæg,  

 helbredstillæg,  

 invaliditetstillæg samt tillæg efter § 72 c, der udbetales i henhold til  

 lov om social pension.« 9) Ydelser efter lov om  

 social service, lov om aktiv socialpolitik og lov om integration af  

 udlændinge i Danmark (integrationslov) til dækning af nærmere bestemte  

 udgifter for modtageren, ydelser efter § 31, stk. 3, § 78, stk. 4,  

 og § 84 i lov om social service, ydelser efter § 34 i lov om aktiv  

 socialpolitik, andre ydelser efter lov om aktiv socialpolitik, i det omfang  

 disse ydelser beregnes på grundlag af hjælp ydet efter lovens § 34,  

 ydelser efter § 28 a i integrationsloven, andre ydelser efter  

 integrationsloven, i det omfang disse ydelser beregnes på grundlag af hjælp  

 ydet efter lovens § 28 a, ydelser efter lov om specialpædagogisk støtte  

 ved videregående uddannelser, ydelser efter §§ 74, 76 og 100 i lov om en  

 aktiv beskæftigelsesindsats, ydelser efter § 82 i lov om en aktiv  

 beskæftigelsesindsats, i det omfang modtageren er omfattet af lovens  

 § 2, nr. 4 eller nr. 5 samt ydelser efter lov om repatriering.
 2.  

  

 I  

  

 § 7 nr. 9,  

  

 ændres »§ 31, stk. 3, § 78, stk. 4« til: »§ 31, stk. 5,  

 § 78, stk. 7«.
