 Under 15. Oktober 1935 er der mellem den danske Regering og Regeringen for  

 Storbritannien og Nord-Irland afsluttet følgende Tillægskonvention til den  

 dansk-britiske Konvention af 31. Marts 1873 angaaende gensidig Udlevering af  

 Forbrydere:
HANS MAJESTÆT KONGEN AF DANMARK OG ISLAND OG HANS MAJESTÆT KONGEN AF  

 STORBRITANNIEN, IRLAND OG DE BRITISKE OVERSØISKE DOMINIONS, KEJSER AF INDIEN,  

 (HEREFTER KALDET HANS MAJESTÆT KONGEN OG KEJSEREN), Har, i det Ønske at træffe yderligere Bestemmelser angaaende den gensidige  

 Udlevering af Forbrydere, Besluttet at afslutte en Tillægskonvention i dette Øjemed og udnævnt til  

 deres Befuldmægtigede:
 HANS MAJESTÆT KONGEN AF DANMARK OG ISLAND:
 For Danmark:
Sin Statsminister THORVALD AUGUST MARINUS STAUNING, fungerende  

 Udenrigsminister; HANS MAJESTÆT KONGEN AF STORBRITANNIEN, IRLAND OG DE BRITISKE OVERSØISKE  

 DOMINIONS, KEJSER AF INDIEN:
 For Storbritannien og Nord-Irland:
Sin Charge d'Affaires ad interim i København, Orlogskaptajn HENRY  

 FITZHARDINGE BERKELEY MAXSE; Hvilke, efter at have meddelt hinanden deres Fuldmagter og befundet dem i  

 god og behørig Form, er kommet overens om følgende:
 Artikel 1.
 Fra det Tidspunkt, da nærværende Konvention træder i Kraft, føjes til Art.  

 1 i Udleveringstraktaten, undertegnet i København den 31. Marts 1873,  

 følgende Bestemmelse:
 »Udlevering kan ogsaa tilstaas efter vedkommende høje kontraherende  

 Parts Skøn for hvilkensomhelst anden Forbrydelse eller Lovovertrædelse, for  

 hvilken Udlevering kan ske efter begge de høje kontraherende Parters, paa det  

 paagældende Tidspunkt gældende Lovgivning«.
 Artikel 2.
 Den foregaaende Tilføjelse skal komme til Anvendelse paa Begæringer om  

 Udlevering mellem paa den ene Side følgende af Hans Majestæt Kongen og  

 Kejserens Lande: Det Forenede Kongerige Storbritannien og Nord-Irland,  

 Kanaløerne, Øen Man, New Foundland, de britiske Kolonier, de britiske  

 Protektorater, i hvilke Udleveringstraktaten af 31. Marts 1873 er anvendelig,  

 samt de Mandatomraader, for hvilke den nævnte Traktat er blevet eller vil  

 blive udvidet til at gælde, og som bestyres af Hans Majestæts Regering i Det  

 Forenede Kongerige Storbritannien og Nord-Irland, og paa den anden Side Hans  

 Majestæt Kongen af Danmark og Islands Rige Danmark samt danske Kolonier.
 Artikel 3.
De høje kontraherende Parter er enige om, at Hans Majestæt Kongen og  

 Kejseren kan tiltræde nærværende Konvention, forsaavidt angaar ethvert andet  

 Medlem af Det Britiske Rige, hvis Regering fremsætter Ønske om en saadan  

 Tiltrædelse, ved en af Hans Majestæt Kongen og Kejserens diplomatiske  

 Repræsentant i København i dette Øjemed givet Notifikation.
Fra den Dag, da  

 en saadan Notifikation er sket, skal den i Art. 1 nævnte Tilføjelse være  

 anvendelig ved Udleveringsbegæringer imellem vedkommende Medlem af Det  

 Britiske Riges Landomraade paa den ene Side og Hans Majestæt Kongen af  

 Danmark og Islands Rige paa den anden Side.
 En Notifikation, der i Henhold til 1. Stk. i nærværende Artikel gives af  

 et Medlem af Det Britiske Rige, kan omfatte ethvert Omraade, med Hensyn til  

 hvilket Hans Majestæt Kongen og Kejseren har paataget sig Bestyrelsen paa  

 Folkeforbundets Vegne, og som udøves af vedkommende Medlem af Det Britisk  

 Rige (Mandatomraade).
 Artikel 4.
Nærværende Konvention skal ratificeres.
Ratifikationerne skal udveksles i  

 London saa snart som muligt.
 Artikel 5.
 Nærværende Konvention skal træde i Kraft 3 Maaneder efter, at Udvekslingen  

 af Ratifikationerne har fundet Sted, og skal have samme Varighed som  

 Udleveringstraktaten af 31. Marts 1873.
 Til Bekræftelse heraf har de ovennævnte Befuldmægtigede underskrevet  

 nærværende Konvention og forsynet den med deres Segl.
 Udfærdiget i 2 Eksemplarer paa Dansk og Engelsk i København den 15.  

 Oktober 1935.
(L.
S). (sign.) TH.
Stauning.
(L.
S.) (sign.) H.
F.
B.
Maxse.
Hvilket herved bringes til almindelig Kundskab, idet bemærkes, at  

 Ratifikationsdokumenterne under 30. Marts d.
A. er blevet udvekslet i London,  

 og at Tillægskonventionen herefter i Henhold til Bestemmelserne i dens  

 Artikel 5 træder i Kraft den 30. Juni d.
A.
 Udenrigsministeriet, den 25. April 1936.
P.
Munch.
