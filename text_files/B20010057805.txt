Bekendtgørelse om dokumentation af  

 omsætningens størrelse  

 m.v. i henhold til lov om butikstid § 6 I medfør af § 6, stk. 4, 5 og 6, og § 11, stk. 2, i lov  

 nr. 1260 af 20. december 2000 om butikstid, fastsættes:
Indsendelse af erklæring § 1. Erklæringen, der skal indsendes efter  

 lov om butikstid § 6, stk. 2 og 3, er en standarderklæring  

 fra en registreret eller statsautoriseret revisor.
Erklæringen skal  

 indsendes elektronisk af den registrerede eller statsautoriserede revisor som  

 anvist på Erhvervs- og Selskabsstyrelsens hjemmeside www.eogs.dk.  

 Indsendelse sker ved anvendelse af elektronisk signatur.
Erhvervs- og  

 Selskabsstyrelsen kan i en overgangsperiode kræve, at indsendelse  

 alternativt sker ved anvendelse af et brugernavn og password tildelt den  

 registrerede eller statsautoriserede revisor.
Stk. 2. Standarderklæringens form fastsættes af  

 Erhvervs- og Selskabsstyrelsen.
Standarderklæringen skal indeholde  

 oplysninger om følgende:
 1)	Butikkens navn, adresse, CVR-nummer og P-nummer.
 2)	Periode som erklæringen vedrører.
 3)	Den erklærende revisors navn.
 4)	Dato for erklæringens afgivelse.
 5)	Revisors erklæringstekst affattet som anført i bilag  

 1.
Stk. 3. På Erhvervs- og Selskabsstyrelsens hjemmeside  

 offentliggøres hvilken butik og hvilken periode, der er indsendt  

 erklæring for.
En offentliggørelse slettes, når en  

 efterfølgende erklæring er indsendt og offentliggjort.
For nye  

 butikker slettes en offentliggørelse dog senest 3 måneder efter  

 udløbet af den periode, erklæringen vedrører.
For  

 eksisterende butikker slettes en offentliggørelse senest 15  

 måneder efter udløbet af den periode, erklæringen  

 vedrører.
Dokumentation af bagatelgrænse § 2. For butikker, hvis omsætning ikke  

 overstiger bagatelgrænsen i lov om butikstid § 6, stk. 4 (10  

 mio. kr. i 2001), skal der ikke indsendes revisorerklæring til  

 Erhvervs- og Selskabsstyrelsen.
En butik skal dog til enhver tid kunne  

 dokumentere, at omsætningen ikke overstiger bagatelgrænsen.
Stk. 2. En eksisterende butik kan som dokumentation for, at  

 den realiserede omsætning ikke overstiger bagatelgrænsen, bruge  

 et momsregnskab, et skatteregnskab eller en anden opgørelse til  

 offentlige myndigheder for seneste regnskabsperiode.
Den anvendte  

 dokumentation skal klart vise, at butikkens omsætning ikke overstiger  

 bagatelgrænsen.
Som dokumentation kan også anvendes en  

 erklæring afgivet af en registreret eller statsautoriseret revisor om,  

 at den bogførte omsætning ikke overstiger bagatelgrænsen.  

 Revisorerklæringen skal indeholde oplysningerne nævnt i § 1,  

 stk. 2.
Stk. 3. Som dokumention for, at en ny butiks budgetterede  

 omsætning ikke overstiger bagatelgrænsen, kan butikken bruge et  

 budget for den første regnskabsperiode.
Budgettet skal være  

 velbegrundet og give en pålidelig beskrivelse af forventningen til  

 omsætningen.
Udvalgsvarer § 3. Butikker, der gør brug af  

 undtagelsesbestemmelsen i lov om butikstid § 6, stk. 1, skal til  

 enhver tid kunne dokumentere, at omsætningen ikke udelukkende eller  

 hovedsagelig består af udvalgsvarer.
 Stk. 2. Ved udvalgsvarer forstås varer, der bliver ved  

 med at eksistere samtidig med brugen, og som først går til  

 grunde efter en nedslidning over en længere periode.
 Stk. 3. For at omsætningen hovedsagelig består af  

 udvalgsvarer, kræves at mere end 50 procent af omsætningen kan  

 henføres hertil.
 Stk. 4. For eksisterende og nye butikker, hvor der skal  

 indsendes erklæring efter lov om butikstid § 6, stk. 2,  

 henholdsvis stk. 3, skal dokumentation af, at omsætningen ikke  

 udelukkende eller hovedsagelig består af udvalgsvarer, ske som led i  

 revisors erklæring efter § 1, stk. 2, jf. bilag 1.
Stk. 5. For eksisterende butikker, hvor der ikke skal  

 indsendes erklæring, jf. § 2, stk. 1, kan dokumentation af  

 fordelingen mellem udvalgsvarer og dagligvarer ske ved at fremlægge  

 bogføringen af omsætningen for seneste regnskabsperiode fordelt  

 på henholdsvis udvalgsvarer og dagligvarer.
Hvor bogføringen af  

 omsætningen for seneste regnskabsperiode ikke er fordelt på  

 henholdsvis udvalgsvarer og dagligvarer, kan dokumentation ske ved at opdele  

 bogføringen af varekøbet for seneste regnskabsperiode på  

 henholdsvis udvalgsvarer og dagligvarer.
 Stk. 6. For nye butikker, hvor der ikke skal indsendes  

 erklæring, jf. § 2, stk. 1, kan dokumentation af fordelingen  

 mellem udvalgsvarer og dagligvarer ske ved, at den budgetterede  

 omsætning er fordelt på henholdsvis udvalgsvarer og  

 dagligvarer.
Opgørelse af omsætningen § 4. Ved opgørelsen af omsætningen  

 skal ikke medregnes de varetyper, som er nævnt i lov om butikstid  

 § 4, stk. 1, samt tjenesteydelser.
 Stk. 2. Omregningen af omsætningen til helårstal  

 skal ske proportionalt.
 Stk. 3. Hvor perioden, der omregnes for, er 30 dage eller  

 mindre, skal omregningen af omsætningen ske på grundlag af  

 perioden plus de efterfølgende 30 dage.
Straf § 5. Overtrædelse af § 2, stk. 1,  

 sidste pkt., § 2, stk. 2, 2. og sidste pkt., § 2, stk. 3,  

 sidste pkt., § 3, stk. 1, og § 4, stk. 2 og 3, straffes  

 med bøde.
Ikrafttræden § 6. Bekendtgørelsen træder i kraft  

 den 1. juli 2001.
Erhvervs- og Selskabsstyrelsen, den 21. juni  

 2001 Ole Blöndal /Jytte Tandrup Christensen Bilag 1 Revisors erklæringstekst vedrørende  

 omsætningsgrænsen på 23 mio. kr. (bekendtgørelsens  

 § 1):
 For eksisterende butikker, jf. lov om butikstid  

 § 6, stk. 2, skal erklæringen indeholde følgende  

 erklæringstekst fra en registreret eller statsautoriseret revisor:
»Revisorerklæring Jeg har efter aftale med ledelsen konstateret størrelsen og  

 fordelingen af den bogførte omsætning i den angivne butik for  

 den angivne periode.
Til brug for Erhvervs- og Selskabsstyrelsen afgives  

 nedenstående erklæring, jf. lov nr. 1260 af 20. december 2000 om  

 butikstid, § 6, stk. 2.
 Jeg har ikke foretaget særskilt revision med henblik  

 på denne erklæring.
Det udførte arbejde Jeg har tilrettelagt og udført arbejdet med henblik på at  

 afgive erklæring om den bogførte omsætnings  

 størrelse og fordeling mellem dagligvarer og udvalgsvarer.
 Erklæringen er afgivet på grundlag af  

 virksomhedens bogføring og meddelte oplysninger.
Konklusion Jeg har konstateret, at den bogførte omsætning inklusive moms  

 og punktafgifter omregnet til helårstal ikke overstiger 23 mio. kr.
Jeg  

 har endvidere konstateret, at omsætningen ikke udelukkende eller  

 hovedsagelig består af udvalgsvarer.« For nye butikker, jf. lov om butikstid § 6, stk. 3, skal  

 erklæringen indeholde følgende erklæringstekst fra en  

 registreret eller statsautoriseret revisor:
»Revisorerklæring Jeg har efter aftale gennemgået det af ledelsen udarbejdede budget  

 for omsætningen i den angivne butik for den angivne periode til brug  

 for Erhvervs- og Selskabsstyrelsen, jf. lov nr. 1260 af 20. december 2000 om  

 butikstid, § 6, stk. 3.
Det udførte arbejde Jeg har tilrettelagt og udført mit arbejde i overensstemmelse med  

 almindeligt anerkendte retningslinjer for gennemgang af budgetter.
Under  

 gennemgangen har jeg vurderet budgetforudsætningerne og den anvendte  

 regnskabspraksis for omsætningen, ligesom jeg har efterprøvet,  

 om den budgetterede omsætning er udarbejdet i overensstemmelse  

 hermed.
Konklusion Det er min opfattelse, at den budgetterede omsætning er udarbejdet  

 på grundlag af de beskrevne forudsætninger, at  

 forudsætningerne forekommer velbegrundede, samt at den budgetterede  

 omsætning giver en pålidelig beskrivelse af ledelsens  

 forventninger til butikkens omsætning.
Jeg har konstateret, at den budgetterede omsætning  

 inklusive moms og punktafgifter omregnet til helårstal ikke overstiger  

 23 mio. kr.
Jeg har endvidere konstateret, at den budgetterede  

 omsætning ikke udelukkende eller hovedsagelig består af  

 udvalgsvarer.« Revisors erklæringstekst vedrørende bagatelgrænsen  

 på 10 mio. kr. (bekendtgørelsens § 2):
 For eksisterende butikker skal erklæringen indeholde  

 følgende erklæringstekst fra en registreret eller  

 statsautoriseret revisor:
»Revisorerklæring Jeg har efter aftale med ledelsen konstateret størrelsen og  

 fordelingen af den bogførte omsætning i den angivne butik for  

 den angivne periode, jf. lov nr. 1260 af 20. december 2000 om butikstid,  

 § 6, stk. 4.
 Jeg har ikke foretaget særskilt revision med henblik  

 på denne erklæring.
Det udførte arbejde Jeg har tilrettelagt og udført arbejdet med henblik på at  

 afgive erklæring om den bogførte omsætnings  

 størrelse og fordeling mellem dagligvarer og udvalgsvarer.
 Erklæringen er afgivet på grundlag af  

 virksomhedens bogføring og meddelte oplysninger.
