 I tilslutning til forhandlingsresultatet mellem Finansministeriet og  

 centralorganisationerne fra april 1989 samt til Finansministeriets cirkulære  

 af 28. december 1989 om jubilæumsgratiale til personale i statens tjeneste  

 fastsættes følgende bestemmelser om ydelse af jubilæumsgratiale til ansatte  

 ved de selvejende institutioner under Socialministeriet.
1. Gratiale gives ved 25, 40 og 50 års  

 tjenestejubilæer.
I forbindelse med jubilæet kan udstedes et diplom  

 underskrevet af vedkommende institutions leder/bestyrelsesformand.
Diplomets  

 udseende og indhold bestemmes af den enkelte institutions ledelse/bestyrelse.  

 Gratiale og diplom gives kun til ansatte, der har udført tilfredsstillende  

 tjeneste.
Afgørelse af, om gratiale og diplom skal gives, træffes af  

 Socialministeriet efter indstilling fra vedkommende institution.
 2. Jubilæumsgratialet udgør pr. 1. april 1993 4.300  

 kr. ved 25 års tjeneste, 5.400 kr. ved 40 års tjeneste og 6.400 kr. ved 50  

 års tjeneste uanset beskæftigelsesgrad.
Socialministeriet, 4. afd. 2. kt. j.nr. 9110-19 Jubilæumsancienniteten  

 regnes fra den første ansættelse ved institutionen.
Er der sket afbrydelse af  

 tjenesten, sammenlægges ansættel- sesperioderne.
Ved selvejende institutioner  

 medregnes beskæftigelse inden for de selvejende institutioner under  

 Socialministeriet i jubilæumsancienniteten.
Beskæftigelse i statslige  

 institutioner medregnes i jubilæums- ancienniteten.
Beskæftigelsen medregnes  

 efter de for disse ansættelsesområder gældende regler.
Ved opgørelsen af  

 jubilæumsancienniteten medregnes feriedage og sygedage under beskæftigelsen,  

 endvidere medregnes fravær på grund af militærtjeneste, hvis den pågældende  

 på tidspunktet for aftjening af værnepligt var ansat ved institutionen, eller  

 i en statslig institution.
Den tid, hvori en ansat har tjenestefrihed uden  

 løn, medregnes ikke i jubilæumsancienniteten, medmindre vedkommende har været  

 ansat ved en statsinstitution eller en anden selvejende institution under  

 Socialministeriet eller tjenestefriheden i øvrigt medregnes i  

 lønancienniteten.
Jubilæumsancienniteten opgøres af  

 institutionen/bestyrelsen.
Hvis denne ikke er i besiddelse af nøjagtige  

 oplysninger om tidspunktet for første ansættelse eller om varigheden af  

 tidligere beskæftigelsesperioder, fastsættes ancienniteten på grundlag af de  

 for institutionen/bestyrelsen foreliggende oplysninger.
Tjeneste efter det  

 fyldte 70. år kan ikke medregnes ved opgørelsen af jubilæumsancienniteten.
 3. Som jubilæumsdag regnes den dag, hvor den ansatte  

 har gjort henholdsvis 25, 40 og 50 års tjeneste ved institutionen.
 4. Der gives den ansatte en fridag med løn i anledning  

 af jubilæet.
 5. Udgiften til jubilæumsgratiale afholdes af  

 lønkontoen.
 6. Gratialerne reguleres fremtidig hvert andet år,  

 første gang pr. 1. april 1995, med en procent svarende til udviklingen i den  

 forløbne 2-års periode i lønnen på skalatrin 26, stedtillægssats 3.  

 Finansministeriet udsender meddelelse om ny gratialesatser.
 7. Dette cirkulære har virkning fra 1. januar 1994.  

 Hidtidig opnået jubilæumsanciennitet skal opgøres efter de før den 1. april  

 1989 gældende regler eller praksis og tilægges den anciennitet, der opnås i  

 henhold til dette cirkulære.
