I medfør af § 17, stk. 3, jf. § 18, i lov nr. 370 af 7. juni 1989, konkurrencelov, fastsættes:
Konkurrenceankenævnets kompetence og  

 organisation § 1.  Konkurrenceankenævnet behandler klager over  

 afgørelser, der er truffet af Konkurrencerådet, Elprisudvalget og Gas- og  

 Varmeprisudvalget, i det omfang det er fastsat i:
 Stk. 2.  Ankenævnet kan i øvrigt behandle klager over  

 afgørelser, hvor der ved lov eller i henhold til lov er fastsat bestemmelser  

 om klageadgang til nævnet.
 § 2.  Konkurrenceankenævnet består af en formand, som  

 skal opfylde betingelserne for at være højesteretsdommer, samt 2 andre  

 medlemmer, som skal have henholdsvis økonomisk og juridisk sagkundskab.
Stk. 2.  Formanden og medlemmerne udpeges af  

 industriministeren.
De skal være uafhængige af erhvervsinteresser.
Hvervet  

 ophører med udgangen af den måned, hvori vedkommende fylder 70 år.
 Stk. 3.  For hvert medlem udpeger industriministeren en  

 suppleant.
 § 3.  Formanden tilrettelægger ankenævnets arbejde og  

 leder forhandlingerne på nævnets møder.
 § 4.  Ankenævnets sekretariatsopgaver varetages af  

 Erhvervs- og Selskabsstyrelsen.
Sagens forberedelse § 5.  Klage indgives skriftlig til  

 Konkurrenceankenævnet, sekretariatet, Kampmannsgade 1, 1604 København V.
Stk. 2.  Med klagen skal følge et gebyr på kr. 3.000.  

 Ved klager i henhold til elforsyningsloven og varmeforsyningsloven er gebyret  

 dog kr. 500, hvis den påklagede sag vedrører en ydelse, der hovedsagelig er  

 bestemt til ikke-erhvervsmæssig anvendelse for klageren.
Medfølger gebyret  

 ikke, og betales dette ikke inden en af formanden fastsat frist, afvises  

 klagen.
 § 6.  Ankenævnet eller formanden på dets vegne kan  

 afvise klager, der ikke er omfattet af nævnets kompetence, er indgivet for  

 sent, eller som er indgivet af en, som ikke er klageberettiget.
 Stk. 2.  Afvises en klage tilbagebetales gebyret.
§ 7.  Klage har kun opsættende virkning i det omfang,  

 dette er fastsat i lovgivningen.
Ankenævnet eller formanden på dets vegne kan  

 dog bestemme, at en klage tillægges opsættende virkning.
§ 8.  Ankenævnet kan iværksætte undersøgelser angående  

 de enkelte sager og kan hos den indklagede myndighed eller hos vedkommende  

 klager indhente de nødvendige oplysninger til sagernes bedømmelse.
Nævnets  

 formand kan bestemme, at klageren skal give personligt møde for nævnet for  

 nærmere at redegøre for klagen.
Stk. 2.  Der skal gives klageren og den indklagede  

 myndighed adgang til at gøre sig bekendt med det for nævnet foreliggende  

 materiale, medmindre adgangen til aktindsigt er begrænset i lovgivningen.
De  

 pågældende skal have adgang til ved møde for nævnet mundtligt nærmere at  

 redegøre for sagen.
Sagens afgørelse § 9.  I tilfælde, hvor der finder procedure sted for  

 ankenævnet, er proceduren offentlig, medmindre nævnets formand efter  

 forhandling med parterne træffer anden afgørelse af hensyn til  

 hemmeligholdelse af oplysninger i medfør af lovgivning herom.
Stk. 2.  Hvor proceduren foregår offentligt, skal der  

 med mindst 3 dages varsel ske bekendtgørelse ved opslag på Erhvervs- og  

 Selskabsstyrelsens opslagstavle.
I særlige tilfælde, hvor formanden skønner  

 det nødvendigt, kan proceduren finde sted efter bekendtgørelse på samme måde  

 med dags varsel.
§ 10.  Ankenævnets afgørelser træffes ved almindeligt  

 stemmeflertal.
For at beslutning kan træffes, skal alle medlemmer eller deres  

 respektive suppleanter være til stede.
Hvert medlem har 1 stemme.
 Stk. 2.  Såfremt mindretallet ønsker det, skal  

 afgørelsen indeholde oplysning om mindretallets stilling.
 Stk. 3.  Afgørelsen indføres i en protokol, der  

 underskrives af hvert af nævnets medlemmer.
 Stk. 4.  Gives der klageren helt eller delvis medhold i  

 den indbragte klage, eller ændrer den indklagede myndighed sin afgørelse i  

 overensstemmelse med klagerens påstand, kan nævnet eller formanden på dets  

 vegne træffe bestemmelse om hel eller delvis tilbagebetaling af det  

 indbetalte gebyr.
Ikrafttrædelse § 11.  Bekendtgørelsen træder i kraft den 20. april  

 1990.
 Stk. 2.  Reglerne om gebyr finder anvendelse på klager,  

 der er indgivet den 1. januar 1990 eller senere.
