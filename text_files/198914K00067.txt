Nr BTL 67 Betænkning over Forslag til lov om ændring af merværdiafgiftsloven  

 (Ændringer bl.a. som følge af EF's 18. momsdirektiv)   

 Nr L 67 1989-90, 1. samling Afgivet af Skatteudvalget Afgivet: 19891210 Udvalget har behandlet lovforslaget i en række møder og har herunder stillet spørgsmål til skatteministeren til skriftlig besvarelse.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets medlemmer af udvalget) vil redegøre  

 for sin stilling ved 2. behandling.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling,  

 idet en følge af direktivet er:
1) Moms opkræves nu ikke længere af postpakker.
Hermed sker der en  

 ligestilling med breve, hvorpå der ikke har været moms.
 2) Visse forvaltningsydelser i pengesektoren har været momsfritaget.  

 Fremover vil depotgebyret for forvaltning af værdipapirer blive momsbelagt.
Disse dele kan SF støtte, men 3) Spil om penge bliver nu fritaget for moms.
Det er SF imod, ligesom SF  

 finder det ulogisk at forskelsbehandle spil om penge i forhold til spil om  

 gaver, jetons m.v., der fortsat bliver momsbelagt.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse uændret, forudsat at der under  

 den videre behandling af lovforslaget ikke måtte fremkomme oplysninger, som  

 ændrer forudsætningerne for mindretallets indstilling.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har stillet spørgsmål til skatteministeren, som denne har besvaret skriftligt.
Et af disse spørgsmål og svaret herpå (spørgsmål 11) er optrykt som bilag til denne tillægsbetænkning.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) indstiller  

 lovforslaget til forkastelse ved 3. behandling.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes besvarelse heraf Spørgsmål 11:
Er det i strid med EF-momsreglerne, hvis Danmark pålægger moms på spil om  

 penge? Svar:
 Ad besvarelsen af spørgsmål 11:
 Spørgsmålet kan besvares med et ja.
