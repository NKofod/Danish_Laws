(Til alle amtsråd samt skolestyrelserne  

 for Sydjysk Ungdomkostskole, ungdomskostskolen Tårupgård og  

 ungdomskostskolen Handbjerghus samt forstanderne for ungdomskostskolerne) Efter reglerne i:
- Undervisningsministeriets lovbekendtgørelse nr. 236 af 24. april 1987 af  

 lov om fritidsundervisning m.v. § 22 - Undervisningsministeriets bekendtgørelse nr. 341 af 13. juli 1983 om  

 ungdomsskolen, herunder ungdomskostskolen, §§ 65 - 69, samt efter forhandling med Lærernes Centralorganisation og godkendelse af  

 Finansministeriet fastsættes følgende:
 NORMERING.
 § 1.  Ved hver kommunal ungdomskostskole normeres 1  

 stilling som forstander.
 Stk. 2.  For hver 7 årselever normeres 1 stilling som  

 fastansat lærer.
 Stk. 3.  Til varetagelse af timer, der ikke kan  

 tillægges de i stk. 1. og stk. 2. nævnte, ansættes kvotalærere og timelønnede  

 lærere.
 Stk. 4.  Til varetagelse af undervisning i forbindelse  

 med en lærers længerevarende fravær, f.eks. på grund af tjenestefrihed,  

 sygdom eller barsel, kan ansættelse af kvotalærere ske for en tidsbegrænset  

 periode.
Stk. 5.  Lærere med mere end 450 løntimer årligt  

 betegnes kvotalærere.
Lærere, der tillægges til og med 450 løntimer årligt  

 betegnes timelønnede lærere.
Om kvotalærere med mindst halvdelen af det for  

 fastansatte lærere gældende pligtige, årlige løntimetal gælder særlige  

 regler, jf. §§ 18 og 20.
 AFLØNNING.
 § 2.  Forstanderens stilling henføres med virkning fra  

 1. april 1987 til lønramme 33 med særligt tillæg på kr. 7.329,35 (årligt  

 grundbeløb pr. 1. oktober 1984).
 Stk. 2.  De fastansatte læreres stillinger henføres fra  

 1. april 1985 til lønrammerne 12/21/23/24.
 Stk. 3.  Kvotalærere aflønnes som fastansatte lærere,  

 jfr. stk. 2, i forhold til løntimetallet (kvotaløn).
 Stk. 4.  Timelønnede lærere aflønnes med den  

 timebetaling, der gælder for lærere i ungdomsskolen, jfr. for tiden  

 Kulturministeriets cirkulære af 12. maj 1989 om løn til ledere og lærere i  

 ungdomsskolen og ved fritidsundervisning for voksne.
 ANSÆTTELSESOMRÅDE.
 § 3.  Forstanderen og de fastansatte lærere ansættes  

 ved ungdomskostskolen.
Stk. 2.  Undervisningsministeriets cirkulære af 4.  

 oktober 1976 med bilag, om ansættelsesområder for folkeskolens tjenestemænd  

 finder, tilsvarende anvendelse for disse ansatte.
Den amtsrådskreds, der  

 henvises til heri, er for ungdomskostskolens vedkommende den amtsrådskreds,  

 hvori ungdomskostskolen er beliggende, medmindre Kulturministeriet bestemmer  

 andet.
 Stk. 3.  Kvotalærere ansættes ved ungdomskostskolen.  

 Ansættelsesområdet er den kommune, hvor ungdomskostskolen er beliggende,  

 medmindre Kulturministeriet bestemmer andet.
PLIGTIGT TIMETAL § 4.  Det pligtige årlige løntimetal er for  

forstandere 342 timer.
Løntimetallet nedsættes fra begyndelsen af  

 skoleåret i det kalenderår, i hvilket de pågældende fylder 60 år til 295  

 timer.
§ 5.  Det pligtige årlige løntimetal er for  

lærere 1026 timer fordelt på mindst 32 uger.
Løntimetallet nedsættes  

 fra begyndelsen af skoleåret i det kalenderår, i hvilket pågældende fylder 60  

 år, til 874 timer.
 Stk. 2.  Løntimetallet for kvotalærere kan være fuldt  

 årligt timetal, jfr. stk. 1., eller en kvota heraf, dog mindst 451 løntimer  

 årligt.
 § 6.  Det pligtige årlige løntimetal er fastsat under  

 hensyntagen til, at der påhviler lærerene forpligtelse til - udover at  

 tilrettelægge og forberede undervisningen m.v. - at varetage en række opgaver  

 uden direkte forbindelse med undervisningen, herunder bl.a.:
- kontakten mellem skolen og elevernes hjem, - deltagelse i kollegiale konferencer og møder, - deltagelse i planlægning af undervisningen, - medvirken ved gennemførelse af lejrskoleophold, ekskursioner og  

 lignende, - medvirken ved løsning af forskellige sociale opgaver vedrørende eleverne  

 og - medvirken ved gennemførelse af prøver.
 Stk. 2.  De i stk. 1 nævnte opgaver kan derfor ikke  

 vederlægges særskilt, medmindre der er hjemmel til det.
 TIMEREDUKTIONER.
 § 7.  Til fastansatte lærere og kvotalærere kan  

 der ydes en  timereduktion på indtil 40% af den pågældende lærers  

 løntimetal efter skolens vurdering af omfanget af den opgældendes pædagogiske  

 virksomhed i forbindelse med kostskoleformen (kost- og tilsynstimer)  

 dog maximalt 410 timer årligt, jfr. § 8, stk. 2.
 Stk. 2.  I særlige tilfælde kan timereduktionen for den  

 enkelte lærer, hvor lærerens særlige forudsætninger og kostskolearbejdets art  

 og omfang begrunder det, efter ansøgning til Kulturministeriet, Direktoratet  

 for, Folkeoplysning Frie grundskoler m.v. fastsættes højere end 40%.
 § 8.  Skolerne kan til timereduktionen for  

 kostskolevirksomheden, jfr. § 7, anvende mellem 44 og 62 løntimer pr.  

 årselev.
 Stk. 2.  Ved fastsættelse af arbejdstid og omregning til  

 løntimer for det særlige arbejde forbundet med kostskolevirksomheden, jfr. §  

 7, lægges følgende regler til grund:
 Stk. 3.  Den grundlæggende forpligtelse for skolen og  

 dermed lærerpersonalet til at sørge for, at eleverne opholder sig på skolen  

 under betryggende personlige forhold og til at tilvejebringe et  

 tilfredsstillende pædagogiske miljø for eleverne, skal fuldt ud efterleves  

 inden for rammerne af de under stk. 1 nævnte løntimetal.
 Stk. 4.  Antallet af kost- og tilsynstimer og  

 fordelingen mellem lærerne fastsættes for et skoleår - eller for kortere  

 perioder ad gangen - af skolens styrelse på grundlag af en indstilling, som  

 den indhenter fra skolens forstander og samtlige fastansatte lærere og  

 kvotalærere.
§ 9.  Der ydes hver af de lærere, der over en længere  

 periode tillægges skolevejledningsopgaver eller  

biblioteksarbejde, en  timereduktion på minimum 2 løntimer pr.  

 godkendt kursusuge i perioden.
Der kan højst anvendes 6 løntimer pr. årselev  

 til disse formål.
§ 10.  På skoler, hvor der er oprettet lærerråd, ydes  

 der  lærerrådsformanden en timereduktion svarende till 2/3 løntime pr.  

 årselev under forudsætning af, at lærerrådsformanden har en samlet virksomhed  

 over 3 måneder.
Er virksomheden kortere end et år, ydes reduktionen  

 forholdsmæssigt.
§ 11.  Der ydes forstandere samt fastansatte  

 lærere og kvotalærere timereduktion som følge af  

ferieforlængelsen.
Denne reduktion udgør for forstandere 19 løntimer  

 årligt og for lærere med fuldt årligt løntimetal 22,6 løntimer årligt.
For  

 øvrige fastansatte lærere og kvotalærere udgør reduktionen 0,022 ganget med  

 de pågældendes årlige løntimetal, opgjort efter §§ 4 - 10.
§ 12.  Der ydes fastansatte lærer og kvotalærere  

 timereduktion for arbejde på ubekvemme tidspunkter.
Denne  

 reduktion udgør for lærere med det pligtige, årlige løntimetal 20,5 løntimer  

 årligt.
For øvrige fastansatte lærere og kvotalærere udgør reduktionen pr. 1.  

 august 1988 0,02 ganget med de pågældendes årlige løntimetal, opgjort efter  

 §§ 5 - 10.
 § 13.  Deltager forstandere, fastansatte lærere  

 eller kvotalærere, i videre uddannelse tilrettelagt efter § 21 i lov om  

 uddannelse af lærere til folkeskolen, jfr. lovbekendtgørelse nr. 334 af 4.  

 juli 1985, eller på kurser arrangeret af en eller flere primær- eller  

 amtskommuner m.fl., kan vedkommende skolemyndighed med virkning fra 1. august  

 1987 bestemme, at deltagelse i videre uddannelse indgår i lærerens pligtige  

 timetal, når kurset har en varighed af 40 timer eller derover.
Stk. 2.  For hver kursustime, der ligger uden for den  

 enkelte forstander/lærers skemalagte undervisningstid, ydes der en  

timereduktion på 1 time.
Ved opgørelsen af antallet af  

 reduktionstimer for deltagelse i et eller flere kursus fratrækkes dog forlods  

 ialt 10 timer, jfr. i øvrigt Undervisningsministeriets cirkulære af 17. marts  

 1986 om nedsættelse af det pligtige timetal for lærere i folkeskolen ved  

 deltagelse i videre uddannelse.
 OVERTIMEBETALING.
 § 14.  Overtimer bør så vidt muligt undgås.
 Stk. 2.  Lærere med det pligtige, årlige løntimetal  

 aflønnes for eventuelle timer ud over dette, jfr. §§ 5 - 10, med 1,25/1026 af  

 den fastsatte fulde årlige løn, § 2, stk. 2. Opgørelsen og betalingen  

 foretages ved udgangen af hvert skoleår.
 Stk. 3.  Kulturministeriet, Direktoratet for  

 Folkeoplysning, Frie Grundskoler m.v., kan fastsætte regler for afspadsering  

 af overtimer.
 Stk. 4.  Forstandere kan ikke oppebære betaling for  

 overtimer.
Stk. 5.  Lærere, der har nedsat timetal som følge af  

 alder, jfr. § 5, kan ikke have overtimer.
Kulturministeriets, Direktoratet  

 for Folkeoplysning, Frie Grundskoler m.v. kan i særlige tilfælde fravige  

 denne bestemmelse.
 Stk. 6.  Kvotalærere der læser mindre end det pligtige,  

 årlige løntimetal kan ikke have overtimer.
 KOSTSKOLETILLÆG.
 § 15.  Til forstanderen, de fastansatte lærere og  

 kvotalærere ydes et beløb som godtgørelse for arbejde på ubekvemme  

 tidspunkter.
Stk. 2.  Til forstanderen er beløbet med virkning  

 fra 1. april 1988, 4.100 kr. årligt.
For hver fulde 3 points udsving i  

 reguleringspristallet ud over 103 (januar 1988 = 100) forhøjes eller  

 nedsættes beløbet med 20,15 kr.
 Stk. 3.  Med virkning fra 1. april 1988 udbetales 70% af  

 beløbet, som anført i og reguleret efter stk. 2. De aktuelle satser og  

 ændringer heri bekendtgøres i cirkulære, for tiden cirkulære af 3. februar  

 1989.
Stk. 4.  Til lærere der læser det pligtige,  

 årlige løntimetal, er beløbet med virkning fra 1. oktober 1988, 10.220 kr.  

 årligt.
For hver fulde 3 points udsving i reguleringspristallet ud over 103  

 (januar 1988 = 100) forhøjes eller nedsættes beløbet med 50,35 kr.
 Stk. 5.  Med virkning fra 1. oktober 1988 udbetales 70%  

 af beløbet, som anført i og reguleret efter stk. 4. Det aktuelle satser og  

 ændringer heri bekendtgøres i cirkulære, for tiden cirkulære af 3. februar  

 1989.
 Stk. 6.  Til øvrige fastansatte lærere og  

kvotalærere udbetales beløbet som en kvota af det i stk. 5, anførte  

 beløb for en fuldtidsbeskæftiget.
 PENSION OG ØVRIGE ANSÆTTELSESVILKÅR.
 § 16.  Forstanderen og de fastansatte lærere er med  

 hensyn til pension omfattet af de for folkeskolen tjenestemænd gældende  

 regler.
 Stk. 2.  Til kvotalærere ydes fra 1. april 1986 pension  

 efter reglerne i Undervisningsministeriets cirkulære af 25. februar 1987 og  

 pensionssikring af timelærere m.fl.
 § 17.  For forstanderen og de fastansatte lærere  

 gælder iøvrigt, medmindre andet fremgår ovenfor, reglerne for folkeskolens  

 tjenestemænd.
 § 18.  Kvotalærere med mindst halvdelen af det for  

 fastansatte lærere pligtige årlige løntimetal (f.t. 513 timer) er omfattet af  

 regler svarende til dem, der gælder for timelærere i folkeskolen, med mindre  

 andet fremgår af cirkulæret.
 Stk. 3.  Ved ansættelser efter § 1, stk. 4, afsluttes  

 den aftalte periode uden varsel.
 § 19.  Varslet ved opsigelse for kvotalærere, der  

 læser et mindre antal timer, end anført i § 18, stk. 1, er i alle tilfælde 14  

 dage fra begge sider.
§ 20.  Opsigelsesvarsel efter §§ 18 og 19, stk. 1,  

 afgives af begge parter skriftligt til udgangen af en måned.
Samtidig med  

 opsigelsen fra skolens side gives meddelelse til Lærernes  

 Centralorganisation.
 IKRAFTTRÆDELSESBESTEMMELSER.
 § 21.  Cirkulæret har virkning fra 1. august 1989,  

 medmindre andet fremgår af de enkelte bestemmelser.
 Stk. 2.  Fra samme tidspunkt ophæves følgende regler:
- Undervisningsministeriets cirkulære af 6. april 1988 om normering,  

 aflønning, tjenestetid m.v. for forstandere og lærere ved kommunale  

 ungdomskostskoler - Kulturministeriets cirkulære af 18. september 1988 om ændring af  

 cirkulære om normering, aflønning, tjenestetid m.v. for forstandere og lærere  

 ved kommunal ungdomskostskoler.
KULTURMINISTERIET, Direktoratet for Folkeoplysning, Frie Grundskoler m.v., den 3. juli 1989 P. d. v.
