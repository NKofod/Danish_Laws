Nr BSF 85 Forslag til folketingsbeslutning om beskyttelse af de danske kyster Fremsat af Kirsten Jacobsen (FP) Kim Behnke (FP) Aage Brusgaard (FP) Ole  

 Donner (FP) Pia Kjærsgaard (FP) den 25. marts 1993 Folketinget pålægger regeringen snarest muligt at fremsætte lovforslag,  

 der vil medføre, at der kan oprettes et særligt råd og en særlig fond til  

 finansiering af den nødvendige beskyttelse af de danske kyster.
Bemærkninger til forslaget Fremskridtspartiet har altid ment, at kystbeskyttelse er en opgave, der  

 skal garanteres af det offentlige.
Danmark har fra naturens hånd en given  

 størrelse, og det er en opgave at sikre, at naturkræfterne ikke uhindret gør  

 Danmark mindre.
Derfor må det sikres, at de nødvendige midler altid er til  

 stede, når katastroferne sker.
 Beslutningsforslaget går ud på, at der oprettes et særligt råd og en  

 særlig fond til varetagelse af kystbeskyttelsen, og at der til dette arbejde  

 afsættes tilstrækkelige midler.
 Den nuværende fordeling af betalingen, nemlig med en tredjedel fra  

 kommunerne, amtskommunerne og fra staten, har for 1992 bevirket, at de  

 midler, som staten havde afsat til formålet, ikke blev brugt fuldt ud, fordi  

 kommunerne og amtskommunerne ikke kunne blive enig om fordelingen.
 Den nuværende model er således utilstrækkelig til løsning af den  

 nødvendige kystbeskyttelse med tab af både land og ejendomme til følge.
 Nærværende beslutningsforslag pålægger regeringen at fremsætte lovforslag  

 om en anden måde at organisere og finansiere kystbeskyttelsen på.
