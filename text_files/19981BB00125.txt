Fremsat den 16. april 1999 af Ole Sohn (SF),  

 Aage Frandsen (SF) og Jes Lunde (SF) Forslag til folketingsbeslutning om ændring af lov om mægling i  

 arbejdsstridigheder Folketinget opfordrer regeringen til at fremsætte  

 forslag om ændring af lov om mægling i arbejdsstridigheder,  

 således at forligsmandens muligheder for at foretage  

 sammenkædning i henhold til § 12 ikke alene er betinget af, at  

 forligsmanden anser forhandlingsmulighederne på de  

 pågældende områder for at være udtømte, men  

 yderligere af, a)	at der kun kan ske sammenkædning inden for et  

 hovedorganisationsområde, såfremt de respektive  

 hovedorganisationer samtykker heri og ikke ved aftale m.v. har forpligtet sig  

 til en opdeling af sit overenskomstområde i grupper, der hver for sig  

 skal tage stilling til nye overenskomster, og b)	at der kun kan ske sammenkædning på tværs af  

 hovedorganisationsområder, såfremt alle involverede  

 hovedorganisationer samtykker heri og ikke ved aftale m.v. har forpligtet sig  

 til en opdeling af deres overenskomstområde i grupper, der hver for sig  

 skal tage stilling til nye overenskomster Bemærkninger til forslaget Ved den seneste ændring af lov om  

 mægling i arbejdsstridigheder, populært kaldt forligsmandsloven,  

 i 1996 fremgik det bl.a. af lovforslagets bemærkninger, at LO og DA i  

 overensstemmelse med gældende praksis betragter det som en  

 forudsætning, at et mæglingsforslag først  

 fremsættes, når det er konstateret, Arbejdsministeren tilkendegav i et svar til Folketingets  

 Arbejdsmarkedsudvalg, at det fandtes uhensigtsmæssigt i lovgivningen at  

 regulere, hvilke organisationer der skal have Den gældende lov fungerer uhensigtsmæssigt,  

 hvilket senest kom til udtryk ved overenskomstforhandlingerne i 1998. Flere  

 organisationer tilsluttet FTF oplevede, dels at der skete sammenkædning  

 inden for et hovedorganisationsområde, dels at der mod en  

 hovedorganisations ønske skete sammenkædning på  

 tværs af hovedorganisationsområder.
Som et eksempel på det første kan  

 nævnes overenskomstfornyelsen mellem Maersk Air A/S og Maersk Air  

 Kabinebesætningsforening (MAK) i foråret 1998. Her valgte Maersk  

 Air A/S på foranledning af sin organisation Dansk Industri (DI) at  

 afstå fra realitetsforhandlinger for dermed at bringe forhandlingen ind  

 under forligsmandslovens bestemmelser.
På denne baggrund valgte  

 forligsmanden at fremsætte et mæglingsforslag, der  

 sammenkædede MAK-overenskomsten med andre områder, selv om  

 både de enkelte organisationer og FTF vendte sig imod noget  

 sådant.
Resultatet var, at forligsmanden i overensstemmelse med loven  

 inddrog kabinepersonalet i en lockout, selv om kabinepersonalet ikke havde  

 afsendt strejkevarsel.
På trods af lockouten forsøgte Maersk Air  

 A/S at holde liv i trafikken ved at chartre fremmede luftfartsselskaber samt  

 fremmed personale til at gennemføre produktionen.
Resultatet af  

 overenskomstforhandlingerne blev en overenskomst, der ikke tog udgangspunkt  

 hverken i de fremsatte krav eller de særlige branchemæssige  

 konkurrence- og konjunkturforhold på luftfartsområdet.
Som et eksempel på uhensigtsmæssig og  

 påtvungen sammenkædning på tværs af  

 hovedorganisationsområder kan nævnes PROSA, der på vegne af  

 ca. 300 funktionærer forhandlede med SAS-Datas ledelse om fornyelse af  

 overenskomsten.
Parterne nåede et forhandlingsresultatet, som de 300  

 PROSA-funktionærer sagde ja til ved en urafstemning.
Alligevel blev  

 denne overenskomst sammenkædet med andre LO-forbunds overenskomster i  

 SAS-regi.
Sammenkædningen skete ikke med accept fra PROSA's  

 hovedorganisation FTF.
Resultatet var en konflikt, som SAS-Datas ledelse  

 vurderede kostede ca. 20 mio. kr. på edb-området pr. konfliktdag,  

 og som påførte PROSA et tab på ca. 2,5 mio. kr.
 Forslagsstillerne ønsker med forslaget at  

 undgå gentagelser af sådanne uheldige og  

 uønskværdige sammenkædninger.
SF ønsker ikke med forslaget en generel  

 ophævelse af muligheden for sammenkædning, men udelukkende at  

 begrænse mulighederne for sammenkædning til de områder,  

 hvor alle involverede hovedorganisationer kan anbefale noget sådant.
SF  

 er bevidst om, at dette teoretisk set ikke udelukker, at en hovedorganisation  

 vil kunne anbefale en sammenkædning på områder, hvor en  

 eller flere overenskomstbærende organisationer ikke deler dette  

 ønske.
SF ser det ikke som Folketingets opgave at blande sig i,  

 hvorledes forbund afgiver kompetence til hovedorganisationer, laver indbyrdes  

 aftaler om gruppeopdeling m.v.
Derfor ønsker SF også, at den  

 foreslåede ændring fortsat fuldt ud skal respektere de på  

 LO/DA-området gældende aftaler om opdeling, således som det  

 sker i den nugældende § 12, stk. 2.
Skriftlig fremsættelse Ole Sohn (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 lov om mægling i arbejdsstridigheder.
(Beslutningsforslag nr.
B 125).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
