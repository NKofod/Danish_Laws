Fremsat den 16. december 2005 af  

 Jens Peter Vernersen (S), Mette Gjerskov (S),  

 Bjarne  

 Laustsen  

 (S), Ole Glahn (RV), Kristen Touborg (SF) og Per  

 Clausen (EL) Forslag til folketingsbeslutning om  

 øget sikring af dyrevelfærd under transport af dyr Folketinget pålægger regeringen med virkning fra den 1. april  

 2006 -  

 	  

 at sikre, at mindst 10 pct. af alle dyretransporter  

 kontrolleres, således at kontrolhyppigheden kommer langt op over de 220  

 kontroller, der blev foretaget i 2004, og -  

 	  

 at indføre et klippekort for vognmænd, der  

 indebærer, at overtrædelse af reglerne for transport af dyr mere end tre  

 gange  

 medfører, at vognmanden mister retten til at foretage dyretransporter,  

 såfremt  

 overtrædelsen angår fejl i forbindelse med dyrene, såsom lastetæthed,  

 transporttid, strøelse, vand og foder.
Bemærkninger til forslaget Det er tydeligt, at der stadig er store problemer med at  

 overholde dyrevelfærdsreglerne for dyr under vejtransport.
Rigspolitiets  

 Færdselsafdeling foretog i 2004 kontrol af 220 køretøjer, som transporterede  

 23.000 dyr.
Kontrollerne var særlig rettet mod overholdelse af reglerne om  

 dokumentation, transportmidlerne og lastetæthed, og der blev optaget 57  

 rapporter om overtrædelser.
I år er der i lighed med sidste år fundet fejl  

 ved  

 ca. en fjerdedel af de kontrollerede dyretransporter.
I ca. hver syvende  

 dyretransport konstateres der fejl, der direkte vedrører dyrenes velfærd.  

 Dette  

 er direkte uacceptabelt.
Kontrol af et større antal af dyretransporterne vil uden tvivl  

 have en stor generalpræventiv effekt, fordi en større risiko for at blive  

 kontrolleret vil få flere til at overholde reglerne for dyr under transport.  

 Derfor  

 foreslår forslagsstillerne, at hyppigheden af kontrollen af dyretransporter  

 øges,  

 således at det sikres, at mindst 10 pct. af alle dyretransporter  

 kontrolleres.
Derved  

 kommer kontrolhyppigheden langt op over de 220 kontroller, der blev foretaget  

 i  

 2004.
Forslagsstillerne foreslår tillige, at der indføres en mulighed  

 for at fratage en vognmand autorisationen til at transportere dyr, hvis  

 vognmanden  

 mere end tre gange overtræder reglerne for transport af dyr, såfremt  

 overtrædelsen angår fejl i forbindelse med dyrene, såsom lastetæthed,  

 transporttid,  

 strøelse, vand og foder  en så kaldt klippekortordning.
En samtidig  

 indførelse  

 af en klippekortordning, hvor der er risiko for, at en vognmand mister retten  

 til at foretage dyretransporter, vil få flere til at overholde reglerne om  

 dyrevelfærd under transport af dyr.
Skriftlig fremsættelse Jens Peter Vernersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om øget sikring af dyrevelfærd under transport af dyr.
(Beslutningsforslag nr.
B 54).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
