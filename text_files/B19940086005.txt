 I medfør af § 26, stk. 3, og § 37, stk. 4, i lov nr. 256 af 6. maj 1993 om  

 restaurations- og hotelvirksomhed m.v., fastsættes:
Almindelige bestemmelser § 1.  Bekendtgørelsen finder anvendelse på  

 spilleautomater, der opstilles i eller i tilknytning til lokaler eller rum,  

 som hører til virksomheder, der er omfattet af lov om restaurations- og  

 hotelvirksomhed m.v.
 Stk. 2.  Bekendtgørelsen finder ikke anvendelse på  

 spilleautomater, der opstilles i henhold til lov om spillekasinoer.
 § 2.  Medmindre andet er anført, finder  

 bekendtgørelsen anvendelse på såvel gevinstgivende som ikke-gevinstgivende  

 spilleautomater.
 Stk. 2.  Ved en gevinstgivende spilleautomat forstås i  

 denne bekendtgørelse en spilleautomat, hvor gevinsterne udbetales i form af  

 spillemærker fra spilleautomaten.
 Stk. 3.  En spilleautomat må ikke udbetale andre  

 gevinster end spillemærker.
Meddelelse af tilladelse § 3.  I restaurationer må der uden tilladelse  

 opstilles 3 spilleautomater, såfremt der gives meddelelse herom til politiet.
 Stk. 2.  Opstilling af mere end 3 spilleautomater må kun  

 ske med politiets tilladelse.
 Stk. 3.  Tilladelse til opstilling af mere end 3  

 spilleautomater meddeles af vedkommende politimester (politidirektøren).
 Stk. 4.  Politimesteren (politidirektøren) underretter  

 vedkommende kommunalbestyrelse om meddelelser efter stk. 1 og tilladelser  

 efter stk. 3.
 § 4.  Tilladelse til opstilling af mere end 3  

 spilleautomater kan kun meddeles, hvis det efter de foreliggende oplysninger  

 må antages, at virksomheden vil blive drevet på forsvarlig måde.
 Stk. 2.  Politimesteren (politidirektøren) kan stille  

 vilkår for en tilladelse.
 Stk. 3.  Tilladelsen kan helt eller delvis  

 tilbagekaldes, såfremt den giver anledning til misbrug, herunder såfremt:
Gevinstgivende spilleautomater § 5.  Gevinster må kun udbetales i spillemærker.
 Stk. 2.  Spillemærker må ikke ombyttes med penge.
 Stk. 3.  Spillemærker skal kunne anvendes til fortsat  

 spil.
 Stk. 4.  Spillemærker kan endvidere anvendes til  

 betaling for mad eller alkoholfrie drikkevarer, eller køb af andre varer af  

 mindre værdi.
 Stk. 5.  Spillemærker må kun anvendes på den  

 restauration, hvor spilleautomaten er opstillet.
§ 6.  I gevinstgivende spilleautomater må hver  

 spillers indsats pr. spil ikke overstige 50 øre.
Indkast kan gøres såvel i  

 form af 25 ører og 50 ører som i 1, 2, 5, 10 og 20 kroner eller i  

 spillemærker af tilsvarende værdi.
 Stk. 2.  Spilleautomater kan indrettes således, at de  

 ved indkast af 50 øre giver 2 spil eller ved indkast af 1 kr. giver 2 eller 4  

 spil, uden at det er muligt at få eventuelt overskydende beløb tilbagebetalt.  

 Det skal ved skiltning på spilleautomaterne tydeligt fremgå, at de er  

 indrettet på denne måde.
Stk. 3.  Såfremt der i en spilleautomat er indkastet  

 mere end indsatsen, skal indkastet med fradrag af indsatser for gennemførte  

 spil, til enhver tid kunne tilbagebetales i form af spillemærker.
Det er dog  

 tilladt at tilbageholde gevinster på 1 kr. eller derunder på betingelse af,  

 at beløbet kan benyttes til fortsat spil.
Stk. 4.  Gevinsten i et spil må ikke overstige værdien  

 af 300 kr. i spillemærker.
Gevinster må kun udbetales i spillemærker, og skal  

 til enhver tid fuldt ud kunne udbetales.
Ved gevinstudbetaling eller fortsat  

 spil finder reglerne i stk. 3, dog tilsvarende anvendelse.
 Stk. 5.  Spilleautomater må kun betjenes ved direkte  

 møntindkast og udbetaling af gevinster må kun kunne ske direkte fra  

 spilleautomaterne.
Ikke-gevinstgivende spilleautomater (morskabsautomater) § 7.  Hver spillers indsats pr. spil må ikke overstige  

 10 kr.
 Syn og kontrol af spilleautomater m.v.
 § 8.  Opstilling af gevinstgivende spilleautomater,  

 hvortil der efter § 3, stk. 2, kræves tilladelse, er betinget af, at der  

 forevises en inden for de sidste 3 år udstedt erklæring fra FORCE  

 Instituttet, Dansk Teknologisk Institut eller et andet laboratorium  

 akkrediteret på området af Dansk Akkreditering (DANAK) og Justitsministeriet.
 Stk. 2.  Ved opstilling af gevinstgivende  

 spilleautomater, hvortil der efter § 3, stk. 1, ikke kræves tilladelse, skal  

 der ved meddelelse til politiet efter § 3, stk. 2, tillige sendes en inden  

 for de sidste 3 år udstedt erklæring fra FORCE Instituttet, Dansk Teknologisk  

 Institut eller et andet laboratorium akkrediteret på området af Dansk  

 Akkreditering (DANAK) og Justitsministeriet.
 Stk. 3.  På begæring af politimesteren  

 (politidirektøren) skal de i stk. 1 og 2 nævnte erklæringer forevises.
 § 9.  Den i § 8 nævnte erklæring skal attestere:
 § 10.  Hvis der foretages konstruktive ændringer af  

 den gevinstgivende spilleautomat, må denne ikke bruges, før politiet har fået  

 forevist erklæring om ændringen.
 § 11.  Politiet kan foranstalte kontrolsyn af en  

 spilleautomat, når omstændighederne taler derfor.
 § 12.  Udgifterne ved syn og kontrol m.m. afholdes af  

 automatejeren.
Straffe- og ikrafttrædelsesbestemmelser § 13.  Overtrædelse af § 3, stk. 1 og 2, § 5, § 6, §  

 7, § 8, stk. 2, § 10, eller vilkår stillet i medfør af § 4, stk. 2, straffes  

 med bøde, medmindre højere straf er forskyldt efter den øvrige lovgivning.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 virksomheden som sådan.
 § 14.  Bekendtgørelsen træder i kraft den 1. november  

 1994.
