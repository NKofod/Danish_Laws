Bekendtgørelse om ændring af bekendtgørelse om afviklingsplanlægning og afviklingsberedskab § 1 I bekendtgørelse nr. 821 af 3. juli 2015 om afviklingsplanlægning og afviklingsberedskab, som ændret ved bekendtgørelse nr. 317 af 31. marts 2016, foretages følgende ændring efter høring af Finansiel Stabilitet:
 1. § 1, stk. 1, nr. 5 og 6, ophæves, og i stedet indsættes:
 »5) Finansielle holdingvirksomheder, jf. § 5, stk. 1, nr. 10, i lov om finansiel virksomhed, når mindst én dattervirksomhed er et pengeinstitut eller et realkreditinstitut.
 6) Finansielle holdingvirksomheder, jf. § 5, stk. 1, nr. 10, i lov om finansiel virksomhed, der har mindst én dattervirksomhed som er et fondsmæglerselskab I, og som ikke har andre finansielle virksomheder som dattervirksomhed.
7) Finansieringsinstitutter, jf. § 5, stk. 1, nr. 6, i lov om finansiel virksomhed, hvis finansieringsinstituttet er en dattervirksomhed af et pengeinstitut eller et realkreditinstitut.« 2. I § 1, stk. 3, ændres » stk. 1, nr. 1-6, « til » stk. 1, nr. 1-7, «.
 3. I § 12 indsættes som stk. 4:
»Stk. 4. Stk. 1-3 finder ikke anvendelse for virksomheder nævnt i § 1, stk. 1, nr. 3 og 6. Finanstilsynet kan dog beslutte, at stk. 1-3 skal finde anvendelse på en virksomhed nævnt i § 1, stk. 1, nr. 3 og 6, herunder hvis afviklingsplanen eller koncernafviklingsplanen udarbejdet i medfør af §§ 259 og 260 i lov om finansiel virksomhed foreskriver en anden afvikling end konkurs.« 4. I § 13 indsættes som stk. 3:
»Stk. 3. Stk. 1 finder ikke anvendelse for virksomheder nævnt i § 1, stk. 1, nr. 3 og 6. Finanstilsynet kan dog beslutte, at stk. 1 skal finde anvendelse på en virksomhed nævnt i § 1, stk. 1, nr. 3 og 6, herunder hvis afviklingsplanen eller koncernafviklingsplanen udarbejdet i medfør af §§ 259 og 260 i lov om finansiel virksomhed foreskriver en anden afvikling end konkurs.« 5. I bilag 4, pkt. 6, ændres »Specifikation af berettigede indskud, jf. § 2, stk. 2, i bekendtgørelse om Garantiformuens dækning af indskydere og investorer, for så vidt angår berettigede indskud fra fysiske personer og SME'er.« til: »Specifikation af berettigede indskud, jf. § 2, stk. 2, i bekendtgørelse om Garantiformuens dækning af indskydere og investorer, for så vidt angår berettigede indskud fra fysiske personer og indskud fra mikrovirksomheder samt små og mellemstore virksomheder.« 6. I bilag 4, pkt. 7, ændres »Specifikation af dækkede indskud, jf. § 9, stk. 1 og 3-6, i lov om en indskyder- og investorgarantiordning, for så vidt angår dækkede indskud fra fysiske personer og SME'er.« til:  »Specifikation af dækkede indskud, jf. § 9, stk. 1 og 3-6, i lov om en indskyder- og investorgarantiordning, for så vidt angår dækkede indskud fra fysiske personer og indskud fra mikrovirksomheder samt små og mellemstore virksomheder.« 7. Bilag 5, pkt. 23.1, affattes således:
»23.1 Forpligtelser, som vil være omfattet af en betinget modregningsgang i henhold til § 42 i konkursloven, jf. § 25, stk. 1, 2. pkt., i lov om restrukturering og afvikling af visse finansielle virksomheder, og i henhold til § 44 i konkursloven samt hvilke aktiver, som vil indgå i en sådan modregning.« § 2 Bekendtgørelsen træder i kraft den 1. juli 2017.
