Bekendtgørelse om ændring af bekendtgørelse om forretningsorden for Ankestyrelsen (Angivelse af særstandpunkter i Ankestyrelsens afgørelser) § 1 I bekendtgørelse nr. 708 af 3. juli 2009 om forretningsorden for Ankestyrelsen foretages følgende ændring:
 1. I § 6, stk. 1, ændres »indenrigs- og socialministeren« til: »socialministeren«.
 2. § 21 affattes således:
»§ 21. Ankestyrelsens afgørelser udfærdiges skriftligt med begrundelse, jf. lovens § 70. I en afgørelse skal det angives, om der er enighed om afgørelsen, eller det er et flertal, der har truffet afgørelsen.
Navnene på dem, der har truffet afgørelsen, angives ikke.
En begrundelse for et eventuelt særstandpunkt anføres kort i afgørelsen.« § 2 Bekendtgørelsen træder i kraft den 1. oktober 2010.
