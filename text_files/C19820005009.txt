 1. Påligning af skatteforhøjelse som følge af  

 ikke-behøring eller for sen indgivelse af selvangivelse  

 ("kontrollovstillæg") sker i henhold til skattekontrollovens § 1,  

 stk. 3, og § 2, stk. 3 og 4, jf. § 3, stk. 3, og selskabsskattelovens § 28,  

 stk. 2.
 2. Ligningsrådet har med hjemmel i skattekontrollovens  

 § 4A fastsat følgende retningslinier for, i hvilke tilfælde påligning af  

 kontrollovstillæg skal undlades:
a.
Hvor formelle mangler ved en selvangivelse er blevet afhjulpet, b.
Når en skatteforhøjelse som følge af skatteyderens forhold ikke kan  

 forventes inddrevet, c.
Når skatteyderens høje alder, svigtende evner, pludselige sygdom eller  

 udlandsophold taler derfor, d.
Hvor skatteyderen ved indkomstårets begyndelse ikke var fyldt 18 år og  

 ikke har anden indkomst end underholdsbidrag, e.
Hvor for sen fremkomst af selvangivelsen skyldes - forsinket postudbringning eller vejrsituationen, - en enkeltstående fejl, forsømmelse eller pludselig sygdom hos  

 skatteyderens befuldmægtigede, - en enkeltstående og undskyldelig misforståelse mellem skatteyderen og  

 hans befuldmægtigede eller andre forhold, som hverken skatteyderen eller hans  

 befuldmægtigede har haft indflydelse på.
Der bør ikke stilles strenge krav til sandsynliggørelsen af de nævnte  

 forhold.
Dette gælder især, hvis indleveringsfristen kun er overskredet med  

 få dage.
 Disse retningslinier skal også lægges til grund ved afgørelsen af,  

 hvorvidt der efter ansøgning kan fritages eller lempes for kontrollovstillæg.
 Retningslinierne finder tilsvarende anvendelse på skattepligtige  

 selskaber, foreninger m.v.
 3. Ved større skattepligtig indkomst eller formue  

 indebærer en nedsættelse af kontrollovsprocenten, på grund af lovens  

 overgrænse, ikke nedsættelse af tillægget.
I sådant tilfælde bør kontrollovstillæget fastsættes til et beløb, der  

 indberettes sammen med manuelle beregningsdata.
Samtidig slettes  

 kontrollovsprocenten.
 4. Afslag på ansøgning om bevillingsmæssig fritagelse  

 eller lempelse for et kontrollovstillæg bør indeholde vejledning om  

 klageadgang (ligningskommission - amtsligningsråd - ligningsråd).
 5. Hvis en skatteyder bestrider lovligheden af et  

 kontrollovstillæg, idet det f.eks. påstås, at selvangivelsen er indgivet  

 rettidigt, og der ikke gives skatteyderen medhold heri, afgøres dette i  

 sædvanlig instansfølge (ligningskommission - skatteråd - landsskatteretten).
 6. Cirkulæret har virkning fra den 29. marts 1982.
 Dette cirkulære erstatter statens ligningsdirektorats cirkulære nr. 410 af  

 13. marts 1975, SD-cirkulære 1978-21 af 11. juli 1978 og SD-cirkulære 1979-13  

 af 20. april 1979.
