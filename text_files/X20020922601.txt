En direktør for et pengeinstitut, der  

 har fri bil til rådighed, skulle alene beskattes af den dyreste bil,  

 som han har til sin rådighed i en kalendermåned, uanset at han  

 får mulighed for at vælge en anden bil fra pengeinstituttets  

 bilpark Spørgsmål Kan Ligningsrådet tiltræde, at direktør AA alene  

 beskattes af den dyreste bil, som han har til sin rådighed i en  

 kalendermåned, uanset at direktør AA får mulighed for at  

 vælge en anden bil fra pengeinstituttets bilpark (dog ikke BMW'en),  

 når hans bil udlånes til andre aktiviteter, idet der aldrig er  

 mere end én bil til disposition ad gangen ? Svar Ja - se styrelsens indstilling og begrundelse.
Beskrivelse af faktiske forhold AA er direktør for et pengeinstitut.
Direktør AA har fri bil  

 til rådighed.
Den fri bil er en Seat Alhambra Transporter med monteret  

 trækkrog.
Bilen er på gule plader og har kun forsæder.  

 Endvidere ejer han personligt en Seat Leon - anskaffelsespris ca. 240.000 kr.  

 i 2000.
 Pengeinstituttets bilpark består af 8 (forskellige) biler, som er  

 anskaffet i perioden 1996 - 2001 til priser mellem 120.000 kr. - 230.000 kr.  

 En enkelt bil - en BMW - er anskaffet for ca. 640.000 kr.
 BMW'en anvendes alene af direktør AA, som repræsentationsvogn  

 i pengeinstituttets tjeneste og parkeres efter arbejdstids ophør i  

 pengeinstituttets garage.
De øvrige biler, eksklusiv direktørens og  

 vicedirektørens, anvendes af pengeinstituttets øvrige  

 medarbejdere udelukkende i erhvervsmæssig øjemed.
Bilerne er  

 efter arbejdstids ophør parkeret på pengeinstituttets lukkede  

 parkeringsplads.
 Direktør AA og vicedirektøren beskattes efter gældende  

 regler for fri bil til rådighed.
 Direktør AA ønsker, at få Ligningsrådets  

 godkendelse af, at han alene beskattes af den dyreste bil, han har til  

 rådighed, selv om han har mulighed for at kunne vælge en af  

 pengeinstituttets andre biler (dog ikke BMW'en) end Seat Alhambra  

 Transporteren, som er beskatningsobjekt, til eksempelvis at køre hjem  

 i om aftenen. Ønsket er begrundet i, at Seat Alhambra Transporteren  

 ind imellem udlånes til pengeinstituttets erhvervsmæssige  

 aktiviteter.
Seat Alhambra Transporteren udlånes f.eks. til medarbejdere til  

 transport af pengeinstituttets udstillingscampingvogn til messer og lignende,  

 transport af materiale til og fra afdelinger samt transport af materiale til  

 makuleringscentral.
Da direktør AA ikke har en fast arbejdstid, kan  

 bilen derfor være udlånt på det tidspunkt, hvor han  

 ønsker at benytte den til privat kørsel fra arbejdet.
Direktør AA vil fortsat blive beskattet på helårsbasis  

 af Seat Alhambra Transporter, som er den dyreste bil i pengeinstituttets  

 bilpark (eksl.
BMW'en).
 Direktør AA har kun én bil til disposition ad gangen.  

 Øvrige biler er efter arbejdstids ophør parkeret på  

 pengeinstituttets parkeringsplads.
Styrelsens indstilling og begrundelse Stiller arbejdsgiveren en bil til rådighed, som den ansatte kan  

 anvende privat, er der tale om et skattepligtigt personalegode (fri bil), jf.  

 ligningslovens § 16, stk. 4.
Den skattemæssige værdi af fri bil opgøres som en  

 procentdel af bilens værdi.
Det er rådigheden over firmabil til  

 privat brug, der herved beskattes.
Værdien medregnes for den periode,  

 hvor bilen har været til rådighed for vedkommende, dog mindst for  

 én måned, jf. ligningslovens § 16, stk. 4.
 Forarbejderne til ligningslovens § 16, stk. 4, giver ingen  

 fortolkningsbidrag til løsning af det rejste  

 spørgsmål.
 Ligningslovens § 16, stk. 4, finder anvendelse på hver enkelt bil,  

 der stilles til rådighed for den ansatte til privat brug (der gives  

 ikke mængderabat), jf. cirkulære nr. 72 af 17/4 1996 om  

 ligningsloven, pkt. 12.4.6.1.
Udgangspunktet om beskatning af den blotte rådighed indenfor en  

 måned fraviges i en ganske særlig situation.
Udgangspunktet  

 fraviges, hvis den ansatte i årets løb skifter bil én  

 eller flere gange indenfor samme kalendermåned, da accepteres det, at  

 den ansatte alene beskattes af den dyreste bil for den pågældende  

 kalendermåned, jf. cirkulære nr. 72 af 17/4 1996, pkt. 12.4.6.3.
Af LV 2001, afsnit A.B.1.9.2 fremgår, at undtagelsen er bl.a.  

 anvendelig for faggrupper, der ofte skifter bil, f.eks. sælgere i et  

 automobilforhandlerfirma.
Baggrunden herfor er, at bilsælgere ofte har  

 behov for fremvisning af biler til kunder i forbindelse med kørsel  

 mellem hjem og arbejdsplads, samt at demo-bilerne løbende  

 bortsælges.
Der er således tale om, at der alene er stillet  

 én bil til rådighed ad gangen - den pågældende, som  

 har firmabil til sin rådighed, har ikke valgmuligheder.
Det er Told- og Skattestyrelsen opfattelse, at den situation,  

 direktør AA ønsker Ligningsrådets godkendelse af, i  

 praksis betyder, at direktør AA kun råder over én bil ad  

 gangen, når der er tale om, at han vælger én anden af  

 pengeinstituttets biler (eksl.
BMW'en) som erstatning for den bil, han  

 normalt har rådigheden over, men som banken udlåner til andre  

 ansatte til erhvervsmæssige formål.
I denne konkrete særlige situation, finder styrelsen, at  

 direktør AA kan vælge en ledig bil fra pengeinstituttets bilpark  

 (eksl.
BMW'en) med den konsekvens, at han alene beskattes af Seat Alhambra  

 Transporteren, idet de øvrige biler er billigere.
Det er herved  

 forudsat, at direktør AAs almindelige firmabil er udlånt til  

 brug for pengeinstituttets erhvervsmæssige formål, og at han kun  

 har adgang til at bruge én bil ad gangen.
 Told- og Skattestyrelsen indstiller på den baggrund, at  

 Ligningsrådet svarer ja til spørgsmålet.
 Ligningsrådet tiltræder Told- og Skattestyrelsens  

 indstilling.
