 Den 24. juni 1992 undertegnedes der i Kampala en overenskomst mellem  

 Danmark og Uganda, ifølge hvilken den danske regering i perioden  

 1.5.1992-1.5.1993 yder et beløb på 25,8 mio. kr. til støtte for 1. fase af et  

 mejeriudviklingsprojekt.
 Projektet har til formål at forbedre og konsolidere Ugandas mejerisektor  

 og derved sikre afsætningsmuligheder for mælk produceret i landområder og  

 forsyningen af mejeriprodukter i byerne.
 Bevillingen dækker renovering af Kampala mejeri og af  

 mælkeindsamlingscentret i Mbarara, samt assistance til forbedring af  

 infrastrukturen til markedsføring af mælkeprodukter.
