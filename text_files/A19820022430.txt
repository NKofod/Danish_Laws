 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Energiministeren kan fastsætte bestemmelser om,  

 at energiforbrugende artikler, apparater, maskiner, anlæg m.v. til  

 husholdningsbrug eller til levering af energi til bygningers opvarmning og  

 forsyning med varmt vand kun må sælges eller udbydes til salg, såfremt disse  

 eller deres emballering er forsynet med oplysning om energiforbrug og ydeevne  

 på nærmere af ministeren foreskreven måde.
 Stk. 2.  På tilsvarende måde kan energiministeren  

 fastsætte bestemmelser om, at der ved salg af motordrevne køretøjer skal  

 gives oplysning om køretøjets energiforbrug.
 § 2.  Loven omfatter ikke salg af brugte varer.
 § 3.  Energiministeren kan fastsætte bestemmelser om,  

 at der i forbindelse med oplysning om energiforbrug skal gives andre  

 forbrugeroplysninger, såfremt dette sker til opfyldelse af internationale  

 forpligtelser.
 § 4.  Energistyrelsen fører tilsyn med, at de regler,  

 der fastsættes i medfør af loven, overholdes.
 Stk. 2.  Energiministeren kan overdrage tilsynet efter  

 stk. 1 for enkelte produkter til anden myndighed.
 § 5.  Tilsynsmyndigheden kan kræve meddelt alle  

 sådanne oplysninger, som skønnes nødvendige for tilsynsvirksomheden.
 Stk. 2.  Tilsynsmyndigheden kan bestemme, at prøver af  

 færdigvarer og emballage uden vederlag skal indleveres til undersøgelse hos  

 tilsynsmyndigheden eller et andet sted, som tilsynsmyndigheden anviser.
 Stk. 3.  Tilsynsmyndigheden kan indhente teknisk bistand  

 hos særligt sagkyndige institutioner eller organisationer.
 Stk. 4.  Energiministeren kan fastsætte regler om, hvem  

 der skal afholde udgifterne ved undersøgelsen.
 § 6.  Energiministeren kan fastsætte nærmere regler  

 for adgangen til at klage over tilsynsmyndighedens afgørelser, herunder at  

 afgørelser ikke kan indbringes for ministeren.
§ 7.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
 § 8.  Loven træder i kraft den 1. juni 1982.
 § 9.  Loven gælder ikke for Færøerne.
GIVET PÅ AMALIENBORG, DEN 28. MAJ 1982 Under Vor Kongelige Hånd og Segl MARGRETHE R.
