 I henhold til § 5, stk. 2, i lov nr. 309 af 4. juni 1986 om frikommuner  

 som ændret ved lov nr. 266 af 13. maj 1987 meddeles:
 § 1.  Undervisningsministeriet har den 3. marts 1988  

 godkendt frikommuneregulativ nr. 9 for Tranekær Kommune om timereduktion til  

 fælleslærerrådets formand for deltagelse i møderne i undervisnings- og  

 kulturudvalget, jf. § 15 i lov om frikommuner.
 § 2.  Frikommuneregulativet indebærer, at  

 Undervisningsministeriets kompetence til at indgå aftaler i henhold til § 8,  

 stk. 2, om timereduktion til fælleslærerrådets formand i  

 Undervisningsministeriets cirkulære om tjenestetiden for folkeskolens  

 tjenestemænd, jf. § 45, stk. 2, i lov om tjenestemænd i staten, folkeskolen  

 og folkekirken, overgår til Tranekær Kommune.
 § 3.  Frikommuneregulativet træder i kraft den 1.  

 april 1988 og bortfalder senest den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
Undervisningsministeriet, den 3. marts  

 1988 P.M.V.
E.
B.
