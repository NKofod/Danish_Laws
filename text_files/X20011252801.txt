 Ligningsrådet fandt, at arbejdsindsatsen skulle lægges i  

 holdingselskabet og ikke i driftsselskabet, idet bemærkes, at  

 formålet med den særlige kapitalafkastordning ikke har  

 været at indføre en generel ordning for lån til køb  

 af porteføljeaktier med fuld skatteværdi af  

 renteudgifterne.
Virksomhedsordningen   den særlige  

 kapitalafkastordning   arbejdstidskravet I anmodning om bindende forhåndsbesked blev Ligningsrådet bedt  

 om at besvare følgende spørgsmål:
Vil skatteyder kunne opfylde arbejdstidskravet, jf.
VSL § 22 c, stk. 2,  

 nr. 3 a, ved at den personlige arbejdsindsats lægges i driftsselskabet  

 og ikke i holdingselskabet.
 S, der i en årrække har været ansat som produktionschef  

 i A A/S, er blevet tilbudt at erhverve 25 pct. af aktiekapitalen i selskabet.
Det er planen at lade S eje aktierne via et nystiftet holdingselskab.  

 Investeringen i holdingselskabet vil opfylde vederlagskravet der i  

 2001-niveau er kr. 500.000, jf.
VSL § 22 c, stk. 2, nr. 2.
 S ønsker at anvende den særlige kapitalafkastordning for  

 aktier og anparter, jf. virksomhedsskattelovens kapitel 7 b.
I følge VSL § 22 c, stk. 2, nr. 3 a er det et krav, at "Den  

 skattepligtige deltager med personlig arbejdsindsats i selskabet i ikke  

 uvæsentlig omfang ..." I den forbindelse spørges der om, hvorvidt man med "selskabet"  

 udelukkende mener, selskabet hvori man ejer aktier, i den aktuelle sag  

 holdingselskabet, eller om man ser igennem koncernen og således kan  

 opfylde den personlige arbejdsindsats via driftsselskabet.
 Told- og Skattestyrelsen afgav følgende udtalelse til  

 Ligningsrådet:
 Formålet med den særlige kapitalafkastordning er, på  

 nærmere fastsatte vilkår med hensyn til fradragsværdien af  

 renteudgifter, at sidestille en skattepligtig, der etablerer sin virksomhed i  

 selskabsform, med en skattepligtig, der etablerer sin virksomhed i personlig  

 regi, og som anvender virksomhedsordningen.
 For at begrænse ordningen til egentlige virksomhedsovertagelser er  

 der i loven fastsat en række betingelser for at anvende ordningen.  

 Kravene til den skattepligtige er fastsat i lovens § 22 c stk. 2, nr 1-3 og  

 7, og stk. 3 og 4. Kravene til karakteren af selskabets virksomhed  

 fremgår af VSL § 22 c, stk.2, nr. 4-6.
Et af kravene til den skattepligtige er, at erhververen, for at kunne  

 anvende ordningen, skal deltage med en ikke uvæsentlig personlig  

 arbejdsindsats i selskabet, og samtidig i den periode hvor ordningen anvendes  

 eje mindst 25 pct. af aktie- eller anpartskapitalen i selskabet eller  

 råde over mere end 50 pct. af stemmeværdien, jf.
VSL § 22 c, stk.  

 2, nr. 3 a.
 Betingelsen om en arbejdsindsats i ikke uvæsentlig omfang beror  

 på, at formålet med ordningen ikke er, at indføre en  

 generel ordning som kan anvendes af aktie- eller anpartsejere.
Afgørelse af om den skattepligtige opfylder kravet om en personlig  

 arbejdsindsats i ikke uvæsentlig omfang i selskabet, må bero  

 på en konkret bedømmelse af samtlige omstændigheder i  

 hvert enkelt tilfælde.  

 Som vejledende norm kan der ligesom i etableringskontoloven lægges  

 vægt på, om arbejdsindsatsen udgør mindst 50 timer  

 månedligt.  

 Ifølge det oplyste vil S via et nystiftet holdingselskab erhverve 25  

 pct. af aktierne i selskabet, hvori han er ansat.
Holdingselskabet vil  

 udelukkende besidde aktierne i datterselskabet.
 En imødekommelse af S´s anmodning forudsætter, at der med  

 ordet "selskabet" menes "koncernen", således at arbejdskravet kan  

 opfyldes i et hvilket som helst selskab indenfor koncernen.
 Told- og Skattestyrelsen bemærker, at det af loven fremgår, at  

 arbejdsindsatsen skal lægges i det selskab hvori der erhverves aktier.  

 Styrelsen finder ikke, det er muligt, med hensyn til arbejdsindsatsen, at se  

 igennem holdingselskabet.
Told- og Skattestyrelsen indstiller til Ligningsrådet, at  

 arbejdsindsatsen skal lægges i holdingselskabet og ikke i  

 driftsselskabet, jf.
VSL § 22 c, stk. 2, nr. 3 a, idet bemærkes, at  

 formålet med den særlige kapitalafkastordning ikke har  

 været, at indføre en generel ordning for lån til  

 køb af porteføljeaktier med fuld skatteværdi af  

 renteudgifterne.
 Ligningsrådet tiltrådte Told- og Skattestyrelsens  

 indstilling.
