Fremsat den 11. januar 2005 af  

 Karen J.
Klint (S),  

 Sophie Hæstorp Andersen (S),  

 Lotte Bundsgaard (S),  

 Morten Bødskov (S), Anne Marie Meldgaard (S)  

 og Lars Kramer Mikkelsen (S) Forslag til folketingsbeslutning om  

 et særligt introduktionsprogram for udlændinge med særlig religiøs  

 embedsvirksomhed Folketinget pålægger regeringen senest den 1. oktober 2005 at fremlægge  

 forslag til et særligt introduktionsprogram for alle udlændinge, som kommer  

 til  

 Danmark med henblik på at varetage særlige religiøse embeder i forhold til  

 etniske minoriteter, med henblik på drøftelse med de politiske partier i  

 Folketinget.
Bemærkninger til forslaget Forslaget er i vid udstrækning en genfremsættelse af beslutningsforslag  

 nr.
B 180 fra 2003-2004 »Forslag til folketingsbeslutning om et særligt  

 introduktionsprogram for udlændinge med religiøs embedsvirksomhed«, se  

 Folketingstidende 2003-04, Folketingets forhandlinger side 9347 og 11468,  

 tillæg A side 7914 og 7916 og tillæg B side 1743. Forslaget blev fremsat i  

 forlængelse af debatten om lovforslag nr.
L 171, der indeholdt et helt afsnit  

 om rettigheder og pligter for religiøse forkyndere, der skal virke i Danmark.
Forslaget skal desuden ses i forlængelse af Socialdemokratiets  

 integrationsudspil »Ret og pligt til aktivt medborgerskab« (2003). Heri slår  

 Socialdemokratiet  

 fast, at vi ønsker en vellykket integration for alle, der har lovligt ærinde  

 og  

 ophold i Danmark, og at vi vil give dem et tilbud om at blive aktive  

 medborgere  

 i vort samfund på det eksisterende demokratiske grundlag.
Samtidig fastslår  

 vi,  

 at udenlandske religiøse forkyndere, som får længerevarende opholdstilladelse  

 i  

 Danmark, skal fungere som formidlere af deres religion i en dansk kontekst og  

 medvirke til integrationen.
 Forslaget er samtidig en implementering af anbefalingen fra  

 Tænketanken om udfordringer for integrationsindsatsen i Danmark, som i sin  

 fjerde rapport i februar 2004 har foreslået et introduktionsprogram  

 inspireret  

 af det, der er gjort obligatorisk i Holland.
 Socialdemokratiet fremsætter forslaget, da regeringen ikke har  

 taget initiativ til at følge Tænketankens opfordringer på dette område.
En vellykket integrationsproces bygger på respekten for  

 religionsfrihed for alle herboende.
I et demokratisk og verdsligt samfund er  

 forhold vedrørende religion underlagt den almindelige lovgivning  og  

 debatten  

 om religion sker i respekt herfor.
Derfor er det af afgørende betydning for  

 varetagelsen  

 af et religiøst embede, at forkynderen har et grundlæggende kendskab til det  

 omkringliggende samfunds regler og værdisæt, så religiøst personale får gode  

 og  

 nødvendige forudsætninger for at medvirke til en positiv integration.  

 Forkynderne  

  

 bør  

 derfor sikres en fælles basisviden om det danske samfund, om balance mellem  

 religion  

 og samfund og om samfundets forventninger til dem.
Socialdemokratiet er enig med Tænketanken i, at trossamfundene  

 er med til at give tryghed, støtte og vejledning i de etniske minoriteters  

 hverdag i deres ny hjemland.
For at styrke de religiøse forkynderes mulighed  

 for at medvirke i en positiv integration skal de sikres et grundlæggende  

 kendskab  

 til dansk sprog, normer og samfundsindretning.
Ikke mindst skal forkyndere,  

 der  

 kommer fra lande, hvis samfundsstruktur m.m. er væsentlig forskellig fra den  

 danske, sikres redskaber til støtte for integrationen.
Socialdemokratiet arbejder for både religionsfrihed og  

 religionslighed, men vi finder det uacceptabelt, hvis en religiøs  

 overbevisning  

 aktivt bruges imod en integrationsindsats.
Socialdemokratiet er imod, at  

 religion bruges som motiv til at oprette en »stat i staten« med egne  

 spilleregler.
Dette forhold skal udenlandske forkyndere være bekendte med som  

 betingelse for at opnå arbejds- og opholdstilladelse.
Der skal således ikke  

 være mulighed for at vælge introduktionsprogrammet fra, hvis man ønsker at  

 virke  

 i et trossamfund i Danmark.
 Introduktionsprogrammet skal være obligatorisk for forkyndere,  

 der har mulighed for at virke her i landet i en periode, der kan strække sig  

 ud  

 over 3 år.
 Dispensation bør gives til forkyndere, der med al overvejende  

 sandsynlighed på forhånd kan dokumentere en viden, der i store træk svarer  

 til  

 den, et introduktionsprogram kan bibringe dem.
Det skal understreges, at vi ikke ønsker at lægge hindringer i  

 vejen for den absolutte tros-, tænke- og talefrihed.
Socialdemokratiet ønsker  

 heller ikke at begrænse selve forkyndelsesfriheden.
Derimod ønsker vi med  

 dette  

 forslag at medvirke til, at ansvarlige nøglepersoner blandt religiøse  

 minoriteter  

 bliver bekendt med de normsæt, der hersker i et vestligt, demokratisk,  

 moderne  

 og sekulært samfund i det 21. århundrede.
Socialdemokratiet ønsker, at de religiøse forkyndere medvirker  

 til, at religiøse minoriteter kan opnå en hurtigere integration i det fælles  

 samfund på basis af demokratisk tænkning, ytrings- og trosfrihed,  

 individuelle  

 rettigheder, ligestilling og personlig frihed.
Derfor er det en offentlig  

 forpligtelse at sikre de religiøse forkyndere viden om de spilleregler, som  

 er  

 normgivende i det danske samfund.
Socialdemokratiet forventer til gengæld, at  

 disse grundværdier indgår i den måde, de udenlandske forkyndere forvalter  

 deres  

 embede på.
Skriftlig fremsættelse Karen J.
Klint  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et særligt introduktionsprogram for udlændinge med  

 særlig religiøs embedsvirksomhed.
(Beslutningsforslag nr.
B 117).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
