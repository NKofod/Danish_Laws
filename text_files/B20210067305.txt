Bekendtgørelse om indberetning af oplysninger vedrørende forsyning af medicinsk udstyr, personlige værnemidler og desinfektionsmidler i forbindelse med håndtering af covid-19 I medfør af § 58 i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:
 § 1. Styrelsen for Forsyningssikkerhed kan påbyde regioner og kommuner at indberette oplysninger om størrelsen af lagre af bestemte typer medicinsk udstyr, personlige værnemidler og desinfektionsmidler samt forventet lagerbeholdning med henblik på at sikre forsyningen af disse, jf. stk. 2.
 Stk. 2. Stk. 1 omfatter desinfektionsmidler, der hører under produkttype 1 og 2, jf. bilag V i Europa-Parlamentets og Rådets forordning nr. 528/2021.
 Stk. 3. Styrelsen for Forsyningssikkerhed kan fastsætte krav til form og indhold af indberetninger efter stk. 1.
 § 2. Bekendtgørelsen træder i kraft den 20. april 2021.
 Stk. 2. Bekendtgørelsen ophæves den 20. oktober 2021.
