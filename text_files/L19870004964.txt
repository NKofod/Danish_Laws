 Ved noteveksling i New Delhi den 27. maj og den 3. juni 1987 er der  

 indgået en overenskomst mellem Danmark og Indien om et projekt, der som  

 formål har opstilling og afprøvning af udstyr til udnyttelse af vedvarende  

 energi i forskellige egne i Indien med henblik på at vurdere ressourcerne  

 inden for sol- og vindenergi.
 Til projektet yder den danske regering 21.300.000 kroner, som vil blive  

 anvendt til indkøb, forsendelse og opstilling af 6 vindmøller, 10 soldrevne  

 dybpumpeanlæg, 10 soldrevne køle/fryseanlæg og 3 soldrevne mælkekøleanlæg.  

 Herudover vil personale blive oplært i at anvende udstyret og at måle  

 effekten af de forskellige anlæg.
