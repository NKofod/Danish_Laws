Resumé En kommune og et socialt nævn traf afgørelse om at en  

 pensionist skulle betale boligstøtte for tre år tilbage fordi hun havde fået  

 efterbetalt pension og ikke havde fortalt det til kommunen.
 Da nævnet ikke havde efterkommet ombudsmandens anmodning om at  

 indhente en udtalelse fra kommunen, koncentrerede ombudsmanden sin behandling  

 af sagen til det sociale nævns sagsbehandling og afgørelse.
 Ombudsmanden kritiserede at nævnets afgørelse ikke havde  

 hjemmel i boligstøttelovens § 47, da nævnet ikke havde undersøgt om  

 betingelserne var til stede for at boligstøtten kunne kræves efterreguleret  

 og  

 tilbagebetalt.
 Ombudsmanden kritiserede også at nævnet ikke havde sikret sig  

 et tilstrækkeligt oplysningsgrundlag idet nævnet ikke havde modtaget sagens  

 akter og en genvurdering fra kommunen inden nævnet traf sin afgørelse.
 Endelig kritiserede ombudsmanden at det sociale nævn ikke  

 havde forholdt sig til om kommunen havde partshørt inden sine afgørelser.
 På den baggrund henstillede ombudsmanden at nævnet genoptog  

 sin behandling af sagen. (J.nr. 2002-2308-083).
Tilbagebetaling af boligstøtte i anledning af efterbetalt  

 pension En pensionist, A, klagede til mig over at hun skulle  

 tilbagebetale boligstøtte for årene 1999, 2000 og 2002.
 Det fremgik af sagen at A med en afgørelse af 14. juli 2000 fra  

 Den Sociale Ankestyrelse fik tillagt mellemste førtidspension med virkning  

 fra  

 1. november 1989. Afgørelsen, der medførte en efterregulering af As  

 sociale  

 pension og af tidligere udbetalt kontanthjælp, bevirkede yderligere at der  

 kom  

 en privat invalidepension til udbetaling for samme periode.
A rettede henvendelse til Told- og Skatteregion Korsør, som i  

 et brev af 26. marts 2001 vejledte hende om beskatningen ved udbetalt  

 pension.  

 Regionen henviste A til at søge de kommunale skattemyndigheder om tilladelse  

 til at få tilbagefordelt efterbetalingen af pension.
Samtidig tillod regionen  

 at hendes indkomstår, der var ældre end 3 år, blev genoptaget med henblik på  

 tilbagefordeling af den udbetalte pension der vedrørte disse år.
Efterbetalingen af invalidepension blev overført til As  

 bankkonto den 31. august 2001 og opgjort til i alt 171.381,06 kr.
Dette  

 fremgik  

 af et brev af 30. august 2001 fra Pensionskassen P der samtidig meddelte at A  

 fremover ville få overført et månedligt invalidepensionsbeløb.
 A fik herefter  efter ansøgning til skatteforvaltningen ved  

 Ringsted Kommune  tilbagefordelt pensionen udbetalt af pensionskassen.
 På grundlag af skatteforvaltningens oplysninger om As ændrede  

 indkomst for de tidligere år traf Ringsted Kommune den 1. februar 2002  

 afgørelse om at efterregulere As boligstøtte for 1999 og 2000. Samtidig  

 ændrede kommunen hendes boligstøtte for 2002. I alt opgjorde kommunen et  

 tilbagebetalingskrav  

 på 5.331 kr.
 Af de to selvstændige afgørelser med opgørelsesbilag om at  

 efterregulere As boligstøtte for årene 1999 og 2000 efter  

 boligstøttelovens  

 § 47 fremgik at kommunen havde beregnet en uoplyst indkomststigning på  

 henholdsvis 21.627 kr. (for 1999) og 28.632 kr. (for 2000), samt at for meget  

 udbetalt  

 boligstøtte herefter udgjorde henholdsvis 1.916 kr. (for 1999) og 3.192 kr.  

 (for 2000).
Af afgørelsen  ligeledes af 1. februar 2002  om at ændre As  

 boligstøtte for 2002 fremgik at kommunen med virkning fra januar 2002  

 nedsatte  

 As boligstøtte fra 2.374 kr. til 2.151 kr. pr. måned.
Af opgørelsen  

 fremgik at  

 A dermed havde modtaget 223 kr. i for meget udbetalt boligstøtte i januar  

 måned  

 2002. Kommunen henviste til at boligydelsen var beregnet efter kapitel 9 i  

 lov  

 om individuel boligstøtte og de gældende takster for det pågældende år.
Af  

 afgørelsen fremgik at kommunen havde beregnet en ny månedlig boligydelse på  

 2.151 kr. på baggrund af en husstandsindkomst på 116.000 kr. og en månedlig  

 husleje på 3.450 kr.
A korresponderede herefter med Ringsted Kommune og  

 Socialministeriet.
Ministeriet sendte i den forbindelse med brev af 28.  

 februar  

 2002 As breve af 18. og 20. februar 2002 videre til Det Sociale Nævn  

 for Vestsjællands  

 Amt som klager over Ringsted Kommunes afgørelse af 1. februar 2002.  

 Ministeriet  

 oplyste samtidig at det sociale nævn havde meddelt ministeriet at klager fra  

 A  

 ville blive behandlet i overensstemmelse med boligstøttelovens regler herom.
 Den 7. marts 2002 skrev Det Sociale Nævn for Vestsjællands Amt  

 bl.a. således til Ringsted Kommune:
 Det Sociale Nævn har via socialministeriet fået oversendt klage  

 fra (A) over Ringsted Kommunes behandling af pågældendes sag om beregning af  

 boligydelse.
 Der vedlægges en kopi af de via socialministeriet modtagne  

 akter, idet kommunen anmodes om at fremsende følgende:
  En kopi af den afgørelse, som sagen vedrører.
  En udtalelse til sagen efter forudgående remonstration.
 Kopi af relevante sagsakter. I brev af 25. marts 2002 svarede Ringsted Kommune således til  

 det sociale nævn:
 Med henvisning til Det Sociale Nævns brev af 07.03.02 skal det  

 oplyses, at Boligstøttekontoret ikke er bekendt med, at der foreligger en  

 ankesag fra (A), men at der pt. er en brevveksling vedr. (A)s brev af  

 04.02.02  

 hvori hun oplyser, at indkomsten boligstøttekontoret har anvendt ved  

 beregning  

 af boligydelse for 2000 er forkert.
Endvidere kan det oplyses, at boligstøttekontoret d.d. har  

 tilskrevet (A) at vi ikke er bekendt med at der foreligger en ankesag.
Men  

 meddelt at såfremt hun ønsker at anke en afgørelse, skal hun oplyse hvilken,  

 samt dato for afgørelsen. Det fremgik af et håndskrevet notatark på nævnets sag at det  

 sociale nævn i perioden to gange telefonisk var i kontakt med Ringsted  

 Kommune.  

 Af notatet fremgår følgende:
 12/4 2002 Opringning fra ( ), Ringsted Kommune, der orienteres  

 om sagens stade, jf. skr. herfra til soc.min./( ).
 7/5 2002 ( ), Ringsted Kommune orienteres om at nævnet nu skal  

 behandle klage over kommunens afgørelse af 1/2 2002.
( ) meddeler at kommunen  

  

 ikke  

  

 har yderligere bemærkninger til sagen. På Ringsted Kommunes journalark er følgende noteret om  

 kontakten med nævnet i denne periode:
 11.03.02  modtaget brev fra Det Sociale Nævn.
Anmoder om ·  

  

 	  

 kopi af afgørelse som sagen vedrører ·  

  

 	  

 en udtalelse til sagen  efter forudg. remonst.
 ·  

  

 	  

 kopi af sagens akter.
 Tilskrevet Det sociale nævn  og meddelt at vi ikke pt. har en  

 ankesag  men en brevveksling.
Det Sociale Nævn ( ) medd. at Boligstyrelsen har meddelt at  

 D.s.N. skal realitetsbehandle klagen vedr.
Rg.km. krav af 01.02.02 vedr.  

 boligydelse. ( ) forespørger om Boligstøttekt. har nogle  

 kommentar/oplysninger  

 til denne regulering  meddelt at [det] har vi ikke.
Afventer nu denne afgørelse. A havde også over for Socialministeriet givet udtryk for den  

 opfattelse at hun havde fået for lidt i boligstøtte siden 1997, herunder at  

 boligstøtten ikke var korrekt beregnet.
I den forbindelse anmodede  

 ministeriet  

 den 22. marts 2002 det sociale nævn om bemærkninger.
Nævnet svarede i sit  

 brev  

 af 3. april 2002 at henvendelserne til ministeriet ikke gav anledning til  

 yderligere bemærkninger.
Samtidig sendte nævnet kopi af akter i de sager der  

 tidligere var behandlet af nævnet vedrørende As boligstøtte i perioden.
 Herefter skrev Socialministeriet i brev af 7. maj 2002 bl.a.  

 følgende:
Med hensyn til kommunens afgørelse af 1. februar 2002 om  

 efterregulering for 1999 og 2000 oplyste Socialministeriet ved brev af 14.  

 februar 2002, at afgørelsen kunne påklages til det sociale nævn indenfor 4  

 uger, og at en sådan klage i givet fald skulle sendes til kommunen, der  

 herefter ville videresende den til nævnet.
Socialministeriet har opfattet  

 Deres  

 fornyede henvendelse af 18. februar som en klage over denne afgørelse og har  

 videresendt  

 den til det sociale nævn som rette klagemyndighed.
Som tidligere meddelt kan Socialministeriet ikke træffe  

 afgørelse i konkrete sager om boligydelse.
Afgørelser om boligydelse træffes  

 af kommunen.
Kommunens afgørelser kan efter boligstøttelovens § 73 påklages  

 til  

 det sociale nævn.
Det sociale nævns afgørelser kan efter loven ikke påklages  

 til anden administrativ myndighed.
 Socialministeriet finder ikke, at Deres henvendelser vedrørende  

 størrelsen af Deres boligydelse siden 1997 og det fremsendte materiale fra  

 det sociale nævn for Vestsjællands Amt giver anledning til at antage, at  

 nævnets afgørelser skulle være i strid med de gældende regler.
Deres henvendelser giver herefter ikke Socialministeriet  

 anledning til at foretage sig yderligere. Med brev af 7. maj 2002 sendte det sociale nævn A kopi af sagens  

 akter og bad om hendes bemærkninger eller supplerende oplysninger til sagen  

 inden to uger.
 I brev af 18. juni 2002 tiltrådte det sociale nævn Ringsted  

 Kommunes afgørelse af 1. februar 2002 om tilbagebetaling af boligstøtte.  

 Nævnet  

 anførte bl.a.:
 Det sociale nævn har i sit møde den 17. juni 2002 truffet  

 følgende:
AFGØRELSE Det sociale nævn tiltræder kommunens afgørelse, hvorefter for  

 meget udbetalt boligstøtte skal tilbagebetales.
Der er ved afgørelsen lagt til grund, at kommunen har foretaget  

 beregning i overensstemmelse med boligstøttelovgivningens regler.
Der er  

 endvidere lagt til grund, at De ikke i løbet af årene har givet  

 boligstøttekontoret  

 meddelelse om de ændringer i indkomstgrundlaget, som er baggrunden for  

 kommunens tilbagebetalingskrav.
 Nævnet har lagt til grund, at det af boligstøttekontoret  

 anvendte indkomstgrundlag er baseret på oplysninger fra kommunens  

 skattevæsen.  

 Det falder uden for nævnets kompetence at forholde sig nærmere til disse  

 oplysninger, som må vurderes i henhold til de for skattevæsenet gældende  

 regler.
Endelig har nævnet lagt til grund, at kommunen har forsøgt  

 udførligt at redegøre for de foretagne beregninger, og at nævnet ikke finder  

 grundlag for at til sidesætte disse.
Som det fremgår af sagens akter, har  

 også  

 socialministeriet i flere skrivelser redegjort for disse regler.
SAGSFREMSTILLING De har i Deres klage blandt andet henvist til, at det er  

 forkerte oplysninger, der danner grundlag for kommunens afgørelser.
 Kommunen har vurderet sagen på ny og fastholder afgørelsen.  

 Afgørelsen er truffet i henhold til boligstøttelovens § 47 og reguleringen er  

 foretaget på baggrund af skattevæsenets oplysninger om ændrede  

 indkomstforhold.
 Det fremgår af sagen, at kommunen har krævet tilbagebetaling af  

 i alt kr. 5.331.
Det fremgår videre, at der i 1999 har været en uoplyst  

 indkomststigning på kr. 21.627, og at De har fået udbetalt kr. 1.916 for  

 meget  

 i boligstøtte.
Som bilag til kommunens afgørelse er nærmere redegjort for  

 beregningsgrundlaget.
For år 2000 er en uoplyst indkomst på kr. 28.632, og  

 der [er] udbetalt kr. 3.192 for meget.
Også denne afgørelse til Dem var  

 ledsaget af et bilag, som nærmere redegjorde for kommunens  

 beregningsgrundlag.  

 For januar måned 2002 har kommunen beregnet, at De har fået kr. 223 for meget  

 udbetalt.
Dette baseret på en beregnet husstandsindkomst på kr. 116.000 efter  

 fradrag som enlig pensionist.
I øvrigt henvises til kopi af sagens akter, som er sendt til Dem  

 ved brev af 7. maj  

 2002. Den 19. juni 2002 gav A telefonisk og skriftligt over for det  

 sociale nævn udtryk for utilfredshed med afgørelsen meddelt den 18. juni  

 2002.
 På baggrund af en række henvendelser fra A til mig indhentede en  

 af mine medarbejdere i september 2002 kopi af nævnets afgørelse af 18. juni  

 2002 samt Ringsted Kommunes afgørelser af 1. februar 2002 vedrørende  

 tilbagebetaling  

 af for meget udbetalt boligstøtte for 1999, 2000 og 2002.
Jeg bad herefter i mit brev af 17. oktober 2002 det sociale nævn  

 om udlån af sagens akter og om en udtalelse.
Jeg bad samtidig om at nævnet  

 forinden indhentede en udtalelse fra Ringsted Kommune om sagen.
Jeg skrev  

 bl.a.:
 Jeg beder om at nævnet og kommunen i sine udtalelser bl.a.  

 kommer ind på følgende forhold:
 Kommunen henviste i afgørelserne  af 1. februar 2002  om at  

 efterregulere (A)s boligydelse for 1999 og 2000 til § 47 i lov om  

 boligstøtte.  

 I kommunens afgørelse om at ændre (A)s boligydelse fra 1. januar 2002  

  ligeledes  

 af 1. februar 2002  henviste kommunen til at boligydelsen var beregnet  

 efter  

 kapitel 9 i lov om individuel boligstøtte og de gældende takster for det  

 pågældende år.
 På baggrund af nævnets henvisning til § 47 i  

 boligstøtteloven samt til uoplyste ændringer i (A)s indkomstgrundlag i  

 de pågældende  

 år forstår jeg at nævnets afgørelse af 18. juni 2002 om tilbagebetaling af  

 boligstøtte var truffet i henhold til § 47, stk. 1, i boligstøtteloven.
 Jeg beder myndighederne redegøre nærmere for anvendelsen af §  

 47 i boligstøtteloven i den konkrete sag, herunder særskilt for de enkelte  

 indkomstår.
 Samtidig beder jeg myndighederne uddybe dels hvori (A)s  

 faktiske indkomststigning i den nævnte periode bestod, dels myndighedernes  

 opgørelse heraf efter boligstøtteloven, herunder særligt hvornår  

 indkomststigningen  

 efter myndighedernes opfattelse forelå.
Jeg forstår endvidere myndighedernes afgørelser således at  

 myndighederne lagde til grund at (A) i den konkrete sag havde tilsidesat sin  

 pligt til at give meddelelse om indkomstændringer til Ringsted Kommune.
Jeg  

 beder myndighederne nærmere redegøre herfor, herunder hvilke oplysninger (A)  

 i  

 løbet af de enkelte år havde pligt til og mulighed for at afgive, herunder  

 hvornår oplysningspligten for (A) indtrådte.
 Jeg beder endvidere myndighederne oplyse om (A)  forud for  

 afgørelserne om tilbagebetaling  var gjort bekendt med at kommunen  

 havde  

 indledt en sådan sag og med de faktiske oplysninger af betydning herfor som  

 kommunen var i besiddelse af, herunder om (A) blev partshørt herom forud for  

 afgørelsen.
Jeg beder endelig myndighederne oplyse om afgørelserne i forhold  

 til (A) efter myndighedernes opfattelse var fyldestgørende, jf.  

 forvaltningslovens §  

 24. Den 6. november 2002 tog det sociale nævn stilling til en klage  

 fra A over en afgørelse af 26. august 2002 fra Ringsted Kommune efter  

 boligstøtteloven.
I samme anledning behandlede nævnet As klage over  

 boligstøtteberegningen siden 1997, herunder grundlaget for nævnets afgørelse  

 af 18. juni 2002. Vedrørende denne del af afgørelsen skrev nævnet:
Der er vedrørende Deres klage over boligstøtteberegningen lagt  

 vægt på, at der ikke truffet en ny afgørelse fra kommunen, som klagen  

 relaterer  

 sig til.
Der er endvidere lagt vægt på, at det sociale nævn tidligere, senest  

 i  

 form af afgørelse af 18. juni 2002, har truffet afgørelse i anledning af  

 klage  

 over den udbetalte boligstøtte for perioden 1. januar 1999  31. januar  

 2002.  

 Der ses ikke oplyst om faktiske forhold, der ændrer ved grundlaget for denne  

 afgørelse, hvorfor nævnet fortsat må henholde sig til denne.
Der foreligger Edb-udskrift hvoraf det fremgår, at Deres sociale  

 pension udgør kr. 105.396 årligt.
De har anden pensionsindtægt på kr. 22.380  

 årligt, renteindtægter på kr. 1.085 årligt og tjenestemandspension på kr.  

 23.400 årligt.
Den månedlige udbetaling udgør kr. 10.085. I sin udtalelse af 5. februar 2003 til mig anførte det sociale  

 nævn følgende:
 Som svar på skrivelse af 17. oktober 2002 fra Folketingets  

 Ombudsmand med høring i anledning af en række henvendelser til ombudsmanden  

 fra ovennævnte, skal jeg indledningsvis beklage den tid, der er medgået i  

 forbindelse med udarbejdelsen af denne besvarelse.
 På grundlag af de i sagen foreliggende akter og efter et møde  

 med Ringsted kommunes boligstøttekontor om sagen kan jeg oplyse følgende,  

 idet jeg henviser til de af ombudsmanden stillede spørgsmål, jfr.  

 høringsskrivelsens  

 side 2, 3 sidste afsnit, samt side 3, 2 første afsnit:
Vedrørende anvendelsen af  

 § 47 i lov om individuel boligstøtte (herefter boligstøtteloven) Bestemmelsen er fortolket i sammenhæng med den oplysningspligt,  

 som efter lovens kap. 9 påhviler boligstøttemodtageren.
At Ringsted kommune  

 ved  

 afgørelsen om efterregulering/tilbagebetaling for indkomstårene 1999, 2000  

 samt januar måned 2002 har henvist til lovens kap. 9, hhv. § 47, kan efter  

 nævnets opfattelse ikke tillægges særskilt betydning.
 Hjemmelsgrundlaget for nævnets afgørelse er først og fremmest  

 hovedreglen i boligstøttelovens § 47, stk. 1, men nævnet har selvsagt tillige  

 påset, at anvendelse af bestemmelserne i § 47, stk. 2-9, ikke kunne føre til  

 et  

 andet resultat, hvorfor man har fundet det rettest som lovgrundlag for  

 afgørelsen  

 at henvise til § 47 i sin helhed.
Vedrørende den faktiske  

 indkomststigning i perioden samt tidspunktet for dennes indtræden Baggrunden for indkomststigningen var en afgørelse af 14. juli  

 2000 fra Den Sociale Ankestyrelse, som tillagde (A) mellemste førtidspension  

 med virkning fra d. 1. november 1989. Denne afgørelse medførte  

 efterregulering  

 af (A)s sociale pension og af en del af den til hende udbetalte  

 kontanthjælp  

 for den pågældende periode, men bevirkede tillige, at Pensionskassen (P)  

 tillagde hende invalidepension med virkning for samme periode, jfr. skrivelse  

 af 30. august 2001 fra (P). Der blev således d. 31. august 2001 fra (P)  

 overført i alt 171.381,06 kr. til (A)s bankkonto, ligesom hun fremtidig  

 ville  

 få overført et månedligt invalidepensionsbeløb fra pensionskassen.
Vedrørende (A)s  

 tilsidesættelse af sin oplysningspligt Oplysningspligten er udførligt beskrevet i standardteksten på  

 den meddelelse om boligstøtte, der fremsendes til en boligstøttemodtager i  

 begyndelsen af hvert indkomstår. (A) er således bekendt med  

 oplysningspligten.
(A)s tilsidesættelse af oplysningspligten skal vurderes i  

 sammenhæng med den efterbetaling af pension fra (P), som ankestyrelsens  

 afgørelse af 14. juli 2000 gav anledning til.
I denne forbindelse rettede (A)  

 af egen drift henvendelse til skattemyndighederne med bl.a. en anmodning om  

 en  

 skattemæssig tilbagefordeling af efterbetalingen over de relevante indkomstår  

 i det omfang, dette ville være til fordel for hende.
Som det fremgår af  

 akterne, gav skattemyndighederne hende tilladelse til en sådan  

 tilbagefordeling  

 og opfordrede hende samtidig til at rette henvendelse til Boligkontoret [må  

 være Boligstøttekontoret; min bemærkning]  

 og til Pensionskontoret af hensyn til en eventuel regulering af  

 indkomstforholdene  en opfordring, som (A) ikke fulgte.
 Efter det oplyste indtrådte oplysningspligten for (A) således  

 senest d. 31. august 2001 og således, at hun tillige burde have underrettet  

 boligstøttekontoret om tilbagefordelingen af efterbetalingen over flere  

 indkomstår.
 Den omstændighed, at (A) ikke før modtagelsen af  

 skatteadministrationens skrivelse af 10. oktober 2001 med sikkerhed vidste,  

 at  

 hendes anmodning om tilbagefordeling af pensionsudbetalingen fra (P) var  

 imødekommet,  

 findes ikke at kunne føre til et andet resultat, for så vidt angår kommunens  

 krav på tilbagebetaling, idet det måtte være klart for (A), at en sådan  

 efterfølgende forhøjelse af den skattepligtige indtægt for de pågældende år  

 nødvendigvis måtte få virkning for de indkomstafhængige sociale ydelser, der  

 var udbetalt for samme periode.
Vedrørende oplysning til  

 (A) om indledning af sag om tilbagebetaling og om eventuel partshøring Som det fremgår, var Ringsted kommunes boligstøttekontor  

 ubekendt både med efterbetalingen af invalidepension fra (P) og med  

 skattemyndighedernes tilladelse til tilbagefordeling, indtil kontoret d. 10.  

 december 2001 rutinemæssigt modtog sags- og adviseringslisten fra  

 skattevæsenet  

 til brug for den årlige regulering af boligstøtte.
Kommunernes  

 efterregulering  

 af boligstøtte sker efter fast praksis  som er indarbejdet i det  

 kommunale  

 EDB-system  på grundlag af en sådan liste, med mindre den kommunale  

 myndighed,  

 der administrerer boligstøtten, på anden vis gøres bekendt med en ændring i  

 indkomstforholdene.
Ringsted kommunes boligstøttekontor havde således ikke  

 haft  

 mulighed for på et tidligere tidspunkt at underrette (A) om, at der var  

 indledt en tilbagebetalingssag mod hende, idet hun jo ikke, som ovenfor  

 beskrevet, havde givet boligstøttekontoret oplysning om  

 pensionsudbetalingerne  

 fra (P). Der var således ej heller grundlag for at gennemføre en partshøring,  

 idet afgørelsen om efterregulering/tilbagebetaling netop blev truffet på  

 grundlag af oplysninger, som hun selv var bekendt med.
Vedrørende spørgsmålet om  

 fyldestgørende begrundelse Såvel Ringsted kommunes som det sociale nævns afgørelser er  

 begrundet med henvisning til boligstøttelovens § 47. Kommunens afgørelse er  

 vedlagt opgørelser over beregningen af de beløb, der skal tilbagebetales.
Af  

 disse fremgår tillige, at grundlaget for kravet er uoplyst indkomststigning.
På samme måde har nævnet henvist til boligstøttelovens § 47 og  

 til, at (A) ikke har meddelt boligstøttekontoret de ændringer i  

 indkomstgrundlaget, som var baggrunden for kommunens tilbagebetalingskrav.  

 Der  

 er ikke tale om en afgørelse, der beror på et administrativt skøn. Nævnets brev af 5. februar var vedlagt et notat fra  

 statsamtmanden af 14. januar 2003 om møde med Ringsted kommunes  

 boligstøttekontor  

 vedrørende denne klagesag.
Af notatet fremgik følgende:
 Jeg har i dag drøftet ovenstående i et møde med lederen af  

 Ringsted kommunes boligstøttekontor ( ) tilligemed to af kontorets  

 medarbejdere,  

 som begge har deltaget i behandlingen af sagen.
 Formålet med mødet var at give mig en orientering om det  

 EDB-baserede sags- og advissystem, som producerer grundlaget for bl.a.  

 kommunernes afgørelser om efterregulering af en række sociale ydelser, idet  

 høringsskrivelsen  

 fra ombudsmanden tilsyneladende forudsætter en anden type sagsbehandling.
 Der blev redegjort for anvendelsen af sags- og advissystemet og  

 for den måde, på hvilket det var blevet anvendt i den konkrete sag.
Herudover forklarede repræsentanterne for kommunen, at man først  

 d. 10. december 2001, da man via oversendelse fra skattevæsenet af sags- og  

 adviseringslisten for 1999 og 2000, blev bekendt med, at (A), ud over  

 efterbetaling af social pension, i 2001 tillige havde modtaget en større  

 efterbetaling  

 fra (P). Hun havde da flere måneder forinden ansøgt om og opnået  

 skattemyndighedernes tilladelse til tilbagefordeling af dette beløb over de  

 indkomstår, som efterbetalingen vedrørte, idet dette ville være en økonomisk  

 fordel for hende.
Det er den af tilbagefordelingen afledte opregulering af  

 hendes indkomst, der har medført tilbagebetalingskravet for de tilsvarende  

 år. (A) var af skattevæsenet gjort opmærksom herpå med en opfordring om at  

 rette henvendelse til boligstøttekontoret, men denne opfordring havde hun  

 ikke  

 fulgt.
 Efter modtagelsen af sags- og adviseringslisten reagerede  

 boligstøttekontoret omgående over for (A).
Under hensyn til, at ombudsmandens høring retter identiske  

 spørgsmål til såvel kommunen som til det sociale nævn, blev det aftalt, at  

 kommunen til statsamtet fremsender en kort faktuel beskrivelse af  

 sagsforløbet  

 til statsamtet tilligemed kopi af de bilag, der har dannet grundlag for  

 opreguleringen af (A)s indkomst for årene 1999-2000 samt for januar  

 måned  

 2002. På grundlag af dette materiale samt det materiale, der foreligger i det  

 sociale nævns sag, udarbejder statsamtet herefter det egentlige  

 høringssvar. Nævnets brev af 5. februar var endvidere vedlagt Ringsted  

 Kommunes brev af 15. januar 2003 til det sociale nævn om procedure i  

 edb-system og sagsgange i forbindelse med efterregulering af boligstøtte.
Af  

 brevet af 15. januar 2003 fremgår følgende:
 Som aftalt på mødet den 14.01.2003 fremsendes beskrivelse af  

 procedure i EDB-system og sagsgange i forbindelse med efterregulering af  

 boligydelse.
 Indtægtsoplysningerne på en boligstøttesag kontrolleres  

 automatisk en gang årligt i forhold til skattevæsenets årsopgørelser for  

 året.
 Lov om individuel boligstøtte fastsætter hvert år  

 indkomstgrænsen for tilladt overskridelse før efterregulering automatisk  

 foretages.
 Et EDB-baseret sags- og advissystem meddeler  

 boligstøttesystemet når skattevæsenet ændrer på tidligere års selvangivelser.
 Den 10.12.02 modtog boligstøttekontoret en sags- og  

 adviseringsliste vedr. ændring af indkomstgrundlaget for 1999 og 2000.
 På grundlag af denne oplysning foretages kontrol om der er  

 grundlag for at efterregulere den udbetalte boligstøtte i 1999 og 2000.
 Indkomststigningen overstiger grænsen for de tilladte  

 overskridelser i 1999 og 2000  der foretages efterreguleringer i  

 boligstøttesystemet.
 Efterreguleringsskrivelsen fremsendes til ansøger.
 Kopi af følgende breve modtaget i kopi fra skattevæsenet:
 Brev til (A) fra Told og Skat af 26. marts 2001.
 Brev fra (A) til Ringsted Kommunes skattekontor af 01. oktober  

 2001.
Brev til (A) fra Ringsted Kommunes skattekontor af 10. oktober  

 2001  hvori det oplyses, at der bør ske henvendelse til boligstøtte- og  

 pensionskontoret med hensyn til regulering af indkomstforholdene. Den 11. februar 2003 bad jeg om As bemærkninger til nævnets  

 udtalelse af 5. februar 2003 og de citerede bilag.
 Jeg modtog herefter As breve af 10. og 14. februar 2003, hvori  

 hun bl.a. bemærkede at hun var ubekendt med at hun skulle have modtaget den  

 tjenestemandspension som fremgik af den edb-udskrift der lå til grund for  

 beregningen af As boligstøtte, og hvortil det sociale nævn  

 efterfølgende havde  

 henvist i nævnets afgørelse af 6. november 2002.
På den baggrund sendte jeg den 7. marts 2003 to af As breve i  

 kopi videre til det sociale nævn sammen med de akter jeg havde modtaget fra  

 nævnet.
Henvendelsen blev sendt som en anmodning fra A om at myndighederne  

 tog  

 stilling til anmodningerne om aktindsigt og om yderligere dokumentation samt  

 til det hun i øvrigt havde anført.
Den 14. marts 2003 modtog jeg sagens akter retur fra det  

 sociale nævn.
Vedlagt var kopi af nævnets breve til A af 24. februar 2003  

 samt  

 af 3. og 11. marts 2003. I sit svar af 11. marts 2003 anførte nævnet bl.a.:
I skrivelsen af 10. februar 2002 bestrider De, at De skulle  

 modtage tjenestemandspension, således som anført i sagsfremstillingen i den  

 afgørelse, som nævnet traf den 6. november 2002. De anmoder om aktindsigt i  

 den  

 Edb- udskrift, som nævnet henviser til.
I skrivelsen af 14. februar 2003  

 bestrider De på ny, at De skulle modtage tjenestemandspension.
Ovennævnte forhold anser det sociale nævn nu for afklaret, idet  

 De ved det sociale nævns skrivelser af 24. februar 2003 fik sendt kopi af  

 Edb-udskriften.
Ved nævnets skrivelse af 3. marts 2003 blev De oplyst om, at  

 det var en fejl, at det tidligere var anført, at De modtog  

 tjenestemandspension.
Denne fejl i sagsfremstillingen havde dog ikke haft  

 betydning for nævnets afgørelse af 6. november 2002.
I Deres skrivelse af 10. februar 2002 anmoder De om yderligere  

 oplysninger om de indkomstafhængige sociale ydelser, der er udbetalt sammen  

 med  

 pensionsudbetalingen fra (P) og om, hvilke sociale ydelser, der har relation  

 til kravet om tilbagebetaling af boligydelse.
De bestrider, at underretning  

 om fordeling  

 af kr. 171.381,06 for perioden 1989-2001 skulle vedkomme boligstøttekontoret,  

 da fordelingen på ingen måde overskrider indtægtsgrænsen på kr. 140.000. De  

 bestrider endvidere, at skattevæsenets oplysninger er korrekte, ligesom De  

 bestrider rigtigheden af kommunens og det sociale nævns beregninger.
For så vidt angår disse bemærkninger må nævnet henholde sig til  

 sine tidligere afgørelser og de hertil knyttede begrundelser, således som  

 supplerende beskrevet i det sociale nævns brev af 5. februar 2003 til  

 Folketingets  

 Ombudsmand.
Sidstnævnte brev blev i kopi sendt til Dem. Af det vedlagte svar til A fra det sociale nævn af 3. marts 2003  

 fremgik følgende:
 I fortsættelse af Deres tidligere telefoniske henvendelse kan  

 det oplyses, at Ringsted Kommune har foretaget yderligere undersøgelse af den  

 Edb-udskrift, som omtales i afgørelse af 6. november 2002 fra det sociale  

 nævn  

 vedrørende indskudslån og beregning af boligstøtte.
 Kommunen har således præciseret, at Edb-udskriften skal forstås  

 således, at de 23.400 kr. ikke er tjenestemandspension, men er summen af  

 anden  

 pension på kr. 22.380 (Udbetaling fra (P)) og renteindtægt på kr. 1.085,  

 afrundet.
Den omhandlede Edb-udskrift har det sociale nævn alene omtalt i  

 sin sagsfremstilling.
Udskriften indgår derimod ikke som en del af  

 begrundelsen for nævnets afgørelse.
Det nu oplyste om Edb-udskriftens  

 forståelse  

 har derfor ingen betydning for den afgørelse af 6. november 2002, som er  

 truffet  

 af det sociale nævn.
Notits af denne skrivelse er sendt til Ringsted Kommune. Med mit brev af 19. marts 2003 bad jeg A om eventuelle  

 bemærkninger til sagen på grundlag af det samlede materiale A nu havde  

 modtaget fra nævnet.
Ved en række henvendelser hertil modtog jeg herefter As  

 supplerende bemærkninger, særligt anførte A ·  

  

 	  

 at myndighederne (i ond tro) havde udbetalt  

 hende for lidt boligstøtte, ·  

  

 	  

 at hun trods løbende henvendelser ikke  

 kunne få en redegørelse angående myndighedernes beregning, ·  

  

 	  

 at der var tale om en fiktiv gæld vedrørende  

 hendes boligstøtte, og ·  

  

 	  

 at ingen sagkyndig myndighed havde  

 efterprøvet sagen eller taget stilling til det juridiske grundlag og bevis.
 Med telefax af 9. juli 2003 indhentede en af mine medarbejdere  

 kopi af Ringsted Kommunes journalark i boligstøttesagen for perioden 5. maj  

 2000 til 10. juli 2002.
Ombudsmandens udtalelse Retsgrundlaget De regler som gælder om efterregulering af boligstøtte for 1999, findes i  

 lovbekendtgørelse nr. 112 af 24. februar 1999 af lov om individuel  

 boligstøtte (boligstøtteloven). Af den dagældende boligstøttelovs § 47  

 fremgår:
   

  

 § 47.  

  

 Overstiger den faktiske husstandsindkomst den efter § 8, stk. 1-7, beregnede  

 husstandsindkomst med mindst 20.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Stk. 2.  

  

 Overstiger den faktiske husstandsindkomst den efter § 8, stk. 8, opgjorte  

 indkomst med mindst 10.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Stk. 3.  

  

 Stk. 1 og 2  

 finder ikke anvendelse, såfremt ansøgeren godtgør at have givet  

 kommunalbestyrelsen  

 meddelelse om indkomstændringer ud over de i stk. 1 og 2 nævnte grænser.
Stk. 4.  

  

 Såfremt  

 støttemodtageren i løbet af året ikke har givet meddelelse om  

 indkomststigninger,  

 anses disse som vedrørende hele året.
For støttemodtagere, der kun har  

 modtaget boligstøtte i en del af året, skal der foretages en periodemæssig  

 opdeling, såfremt støttemodtageren klart kan dokumentere, at en del af  

 indkomsten alene vedrører den del af året, hvor boligstøtte ikke er ydet.
Stk. 5.  

  

 Såfremt  

 støttemodtageren i løbet af året har givet meddelelse om en indkomstnedgang,  

 der i henhold til § 44 har givet anledning til omberegning, eller givet  

 meddelelse om en indkomststigning i henhold til § 46, foretages der ved  

 opgørelsen  

 af tilbagebetalingens størrelse en periodemæssig opdeling af året.
Meddelte  

 indkomststigninger indgår alene i husstandsindkomsten med virkning fra den 1.  

 i måneden efter ændringens indtræden, medens ikke-meddelte indkomststigninger  

 anses som vedrørende hele året.
Stk. 4, 2. pkt., finder tilsvarende  

 anvendelse.
 Stk. 6.  

  

 Har ansøgeren  

 om andre forhold end nævnt i stk. 1 og 2 undladt at give meddelelse som  

 behandlet i § 43, stk. 3, eller mod bedre vidende uberettiget oppebåret  

 boligstøtte, skal han eller hans dødsbo tilbagebetale det beløb, der er  

 oppebåret  

 med urette.
 Med virkning for 1. januar 2000 fik boligstøttelovens § 47  

 ændret indhold, jf. lov nr. 1002 af 23. december 1998. Bestemmelsen fik  

 herefter følgende ordlyd:
   

  

 § 47.  

  

 Overstiger den faktiske husstandsindkomst den  

 efter § 8 beregnede husstandsindkomst med mindst 16.000 kr., jf. § 72, stk.  

 1,  

 nr. 20, skal den for meget modtagne boligstøtte tilbagebetales.
 Stk. 4.  

  

 Stk. 1 finder  

 ikke anvendelse, såfremt ansøgeren godtgør at have givet kommunalbestyrelsen  

 meddelelse om indkomstændringer ud over den i stk. 1 nævnte grænse.
Stk. 5.  

  

 Såfremt  

 støttemodtageren ikke i løbet af året har givet meddelelse om  

 indkomstændringer,  

 anses disse som vedrørende hele året.
For støttemodtagere, der kun har  

 modtaget boligstøtte i en del af året, skal der foretages en periodemæssig  

 opdeling, såfremt støttemodtageren kan dokumentere, at indkomsten alene  

 vedrører  

 den del af året, hvor støttemodtageren ikke har modtaget boligstøtte.  

 Periodemæssig  

 opdeling foretages endvidere, hvis boligstøttemodtageren inden for et år har  

 modtaget boligstøtte til flere boliger.
Stk. 6.  

  

 Såfremt  

 støttemodtageren løbet af året har givet meddelelse om en indkomstnedgang,  

 der  

 i henhold til § 44 har givet anledning til omberegning, eller givet  

 meddelelse  

 om en indkomststigning i henhold til § 46, foretages der ved opgørelsen af  

 tilbagebetalingens størrelse en periodemæssig opdeling af året.
Meddelte  

 indkomststigninger indgår alene i husstandsindkomsten med virkning fra den 1.  

 i måneden efter ændringens indtræden, mens ikkemeddelte indkomststigninger  

 anses som vedrørende hele året.
Stk. 5, 2. og 3. pkt., finder tilsvarende  

 anvendelse.
 Stk. 7.  

  

 Har ansøgeren  

 om andre forhold end nævnt i stk. 1 undladt at give meddelelse som omhandlet  

 i  

 §§ 43, stk. 3, og 46, stk. 1, eller har ansøgeren mod bedre vidende  

 uberettiget oppebåret boligstøtte, skal det beløb, der er oppebåret med  

 urette,  

 tilbagebetales.
 Stk. 8.  

  

 Kommunalbestyrelsen  

 kan ikke kræve tilbagebetaling efter stk. 1, hvis tilbagebetalingskravet for  

 et kalenderår udgør mindre end 696 kr., jf. § 72, stk. 1, nr. 21.  

 Kommunalbestyrelsen  

 kan endvidere undlade at kræve tilbagebetaling efter stk. 7, hvis et  

 tilbagebetalingskrav udgør mindre end 696 kr., jf. § 72, stk. 1, nr. 21.
 Stk.  

 9.  





  

 Kommunalbestyrelsen skal skriftligt  

 gøre ansøgeren bekendt med disse regler og med, at tilsidesættelse heraf kan  

 medføre strafansvar.
 Bestemmelsen i § 47, som nu fremgår af lovbekendtgørelse nr. 896  

 af 5. november 2003, er ændret ved lov nr. 1218 af 27. december 2003 med  

 virkning fra 1. januar 2004. Den ændrede formulering har derfor ingen  

 betydning  

 for denne sag.
 Om boligstøtteansøgerens oplysningspligt fremgår følgende af §  

 43, stk. 3, i boligstøtteloven, jf. lovbekendtgørelse nr. 112 af 24. februar  

 1999:
   

 § 43.
Stk. 3.  

  

 Ansøgerne skal  

 oplyse kommunalbestyrelsen om alle forhold, der kan medføre nedsættelse eller  

 bortfald af boligstøtten. Bestemmelsen i § 43, stk. 3, i boligstøtteloven er ikke siden  

 ændret, jf. nu lovbekendtgørelse nr. 896 af 5. november 2003.
Indledende  

 bemærkninger til nævnets oversendelse I mit brev af 17. oktober 2002 bad jeg det sociale nævn om udlån  

 af sagens akter og om en udtalelse.
Jeg bad endvidere nævnet forinden  

 indhente  

 en udtalelse fra Ringsted Kommune om sagen.
 Af notatet af 14. januar 2002 fra mødet mellem statsamtmanden og  

 Ringsted Kommunes boligstøttekontor fremgår imidlertid at det blev aftalt at  

 kommunen ikke behøvede at fremsende en egentlig udtalelse og akter i sagen.
Efter ombudsmandslovens § 19 (lov nr. 473 af 12. juni 1996 om  

 Folketingets Ombudsmand) er myndigheder der er omfattet af ombudsmandens  

 virksomhed, forpligtet til at meddele ombudsmanden de oplysninger samt  

 udlevere de dokumenter mv. som forlanges af ombudsmanden.
Dette er af  

 afgørende betydning for ombudsmandens bedømmelse af en sag, og jeg finder det  

 derfor kritisabelt at nævnet ikke efterkom anmodningen i mit brev af 17.  

 oktober 2002.
 Da jeg således ikke har modtaget samtlige akter og en udtalelse  

 fra Ringsted Kommune, har jeg koncentreret denne undersøgelse til nævnets  

 afgørelse og behandling.
Jeg henviser herved til § 20, stk. 1, i ombudsmandsloven  

 hvorefter ombudsmanden ikke må udtale kritik, afgive henstillinger mv. før  

 vedkommende myndighed eller person har haft lejlighed til at udtale sig.
Jeg  

 bemærker at jeg samtidig ikke har taget stilling til hvorvidt sagen eller  

 dele  

 heraf eventuelt kan eller bør hjemvises til ny afgørelse i Ringsted Kommune.
Anvendelsen af  

 boligstøttelovens § 47 I mit brev af 17. oktober 2002 til nævnet skrev jeg at jeg på  

 baggrund af nævnets henvisning til § 47 i boligstøtteloven samt til uoplyste  

 ændringer i Deres indkomstgrundlag i de pågældende år måtte forstå at nævnets  

 afgørelse af 18. juni 2002 var truffet i henhold til § 47, stk. 1, i  

 boligstøtteloven.
Jeg har endvidere forstået nævnets udtalelse hertil af 5.  

 februar 2003, hvor nævnet bl.a. redegjorde for anvendelsen af § 47,  

 således at nævnet ved sin afgørelse af 18. juni 2002 lagde afgørende vægt på  

 at  

 De ikke havde oplyst om ændringer i Deres indkomstgrundlag for de pågældende  

 boligstøtteår.
Jeg har herefter forstået at nævnets afgørelse alene er  

 truffet  

 efter boligstøttelovens § 47, stk. 1 (eventuelt § 47, stk. 2, for  

 boligstøtteåret 1999). Jeg har herved også lagt vægt på at nævnet ikke i sin  

 afgørelse eller i sine udtalelser til mig ses at have anført andet  

 hjemmelsgrundlag for tilbagebetalingskravet, herunder forhold der kunne  

 henføre et tilbagebetalingskrav til bestemmelsen i § 47, stk. 7 (tidligere §  

 47, stk. 6). Efter sidstnævnte bestemmelse kan for meget udbetalt boligstøtte  

 kræves tilbagebetalt hvor boligstøttemodtageren har undladt at give  

 meddelelse  

 om andre forhold eller mod bedre vidende har oppebåret boligstøtte med  

 urette.
Efter boligstøttelovens § 47, stk. 1 (tidligere § 47, stk. 1 og  

 2), skal der som udgangspunkt ske tilbagebetaling af for meget udbetalt  

 boligstøtte hvis den faktiske husstandsindkomst overstiger den beregnede  

 (eller opgjorte) indkomst ud over de nævnte indtægtsgrænser.
Dette gælder dog  

 ikke hvis boligstøttemodtageren godtgør at have oplyst kommunen om  

 indkomstændringerne, jf. hertil § 47, stk. 3 (siden stk. 4). Det er således  

 afgørende at myndighederne i den konkrete sag kan fastslå en faktisk  

 indkomststigning ud over de nævnte grænser og godtgøre at denne  

 indkomststigning  

 er uoplyst på grund af at støttemodtageren har tilsidesat sin  

 oplysningspligt.  

 Endelig kan der ikke ske tilbagebetaling efter denne bestemmelse hvis  

 tilbagebetalingskravet for et kalenderår udgør mindre end 696 kr., jf. lovens  

 §  

 47, stk. 8.
 Jeg er enig med nævnet i at oplysningspligten efter  

 boligstøttelovens § 47 skal ses i sammenhæng med oplysningspligten i lovens  

 kapitel 9, nærmere § 43. Om oplysningspligten og efterregulering fremgår  

 bl.a.  

 af pkt. 14 i den tidligere vejledning nr. 110 af 26. juni 1996 om individuel  

 boligstøtte:
 14.2.  

 Oplysningspligt.
 Boligstøttemodtageren har oplysningspligt over for kommunen med  

 hensyn til alle forhold, der kan medføre ændringer af boligstøtten, jf. § 43.
Virkningen af at undlade at opfylde oplysningspligten er   

 såfremt der for året er sket en væsentlig indkomststigning  at der  

 efterfølgende skal ske efterregulering og tilbagebetaling af for meget  

 udbetalt  

 boligstøtte.
Endvidere mister støttemodtageren muligheden for ved  

 periodeopdeling  

 alene at få medregnet den uoplyste indkomststigning til den del af året, den  

 faktisk vedrører, jf. nedenfor pkt. 14.4, herunder særligt 14.4.2 og 14.4.4.
 Kommunalbestyrelsen bør gøre ansøgeren opmærksom på, at  

 kommunen hurtigst muligt må underrettes om ændringer i beregningsgrundlaget,  

 da tidspunktet for oplysning om ændringen således vil kunne være bestemmende  

 for, fra hvilket tidspunkt boligstøtten kan udbetales med et ændret beløb.
 Det påhviler boligstøttemodtageren at godtgøre, at  

 boligstøttekontoret har modtaget de fornødne oplysninger til at ændre den  

 løbende boligstøtte.
 I tilfælde hvor boligstøtteansøgeren modtager støtte efter lov  

 om social bistand, skal det henstilles til kommunerne i skrivelserne til  

 bevilling af boligstøtte tydeligt at angive, at boligstøtteansøgeren ikke  

 opfylder sin oplysningspligt ved at give meddelelse om ændringer i sine  

 forhold  

 til bistandskontoret, og at der således skal rettes henvendelse til  

 boligstøttekontoret, selvom der eventuelt samtidig gives (samme) oplysninger  

 til bistandskontoret.
 Det samme gælder med hensyn til boligydelsesmodtageres  

 eventuelle oplysninger til pensionskontoret.
 14.4.2.  

 Efterregulering, hvor der ikke er oplyst indkomstændringer, eller kun er  

 oplyst ikke-væsentlige indkomstnedgange.
I sager, hvor der hverken er oplyst indkomststigninger eller  

 væsentlige indkomstnedgange  

  

 i løbet af året  

[min understregning], skal efterregulering ske på grundlag af den  

 slutlignede indkomst for hele året.
Da der ikke er givet oplysninger om  

 indkomststigninger eller væsentlige indkomstnedgange, er muligheden for  

 periodemæssig  

 opdeling udelukket.
Dette gælder også engangsbeløb, som ikke er oplyst. Af punkt 14.4.6 i vejledning nr. 177 af 11. december 2000 om  

 individuel boligstøtte der var gældende da nævnet den 18. juni 2002 traf  

 afgørelse, henvises der ved efterregulering for boligstøtteår forud for år  

 2000  

 til den tidligere udformning af boligstøttevejledningen vedrørende disse  

 tidligere gældende regler.
Jeg henviser herved til punkterne 255 og 260 i den  

 gældende  

 boligstøttevejledning (vejledning nr. 103 af 23. oktober 2002 om individuel  

 boligstøtte). Endvidere fremgår følgende af denne vejlednings punkt 255f:
Efterreguleringsprincipper 255. I visse tilfælde skal kommunalbestyrelsen efterfølgende  

 fremsætte krav om tilbagebetaling af for meget udbetalt boligstøtte  

 efterregulering.
 Reglerne om efterregulering er ændret på visse punkter med  

 virkning fra boligstøtteåret 2000. Efterregulering vedrørende boligstøtte  

 udbetalt i tidligere år sker efter de hidtil gældende regler, jf. også punkt  

 260.
 Efterregulering foretages efter følgende  

  

 principper  

  

 :
 Udgangspunktet efter § 47 er som hidtil, at støttemodtageren  

  

 i  

 løbet af året  

[min understregning] har oplysningspligt med hensyn til  

 ændringer i husstandens forhold, der kan medføre nedsættelse eller bortfald  

 af  

 boligstøtten, jf. ovenfor punkt 244-246.
Efterregulering,  

 hvor der ikke er oplyst indkomstændringer, eller kun er oplyst  

 ikke-væsentlige  

 indkomstnedgange 256. I sager,  

  

 hvor der  

 hverken er oplyst indkomststigninger  

  

 eller væsentlige  

  

 indkomstnedgange  


  

 i løbet af året, skal efterregulering  

 ske på grundlag af  

  

 den slutlignede indkomst for hele året  

[mine  

 understregninger].
Da der ikke er givet oplysninger om indkomstændringer  

 eller  

 væsentlige indkomstnedgange, er muligheden for periodemæssig opdeling  

 udelukket.
Dette gælder også engangsbeløb, som ikke er oplyst. Tilsvarende fremgår af punkt 14.4 om efterregulering i  

 ovennævnte vejledning nr. 177 af 11. december 2000 der var gældende da nævnet  

 den 18. juni 2002 traf sin afgørelse.
 Som det fremgår heraf, forudsætter tilbagebetaling efter  

 boligstøttelovens § 47, stk. 1, at støttemodtageren  

  

 i løbet af de pågældende boligstøtteår  

  

 har forsømt sin oplysningspligt.
Vedrørende efterreguleringen af Deres boligstøtte for 1999 og  

 2000 fremgår det af sagen at denne skete på grundlag af oplysningerne fra  

 skattevæsenet om afgørelsen af 14. juli 2000, om efterbetalingen af 31.  

 august  

 2001 og om efterreguleringen af Deres skat.
Uanset at De med afgørelsen af  

 14.  

 juli 2000 blev bekendt med at De ville få pension efterbetalt, finder jeg  

 ikke  

  som sagen er oplyst for mig  oplysninger til støtte for at De i  

 løbet af  

 1999 og 2000 havde overblik over hvorvidt efterbetalingen påvirkede  

 beregningen af Deres indkomstgrundlag for 1999 og 2000, og at De dermed var i  

 stand til at give oplysninger herom til kommunen.
Jeg må i stedet lægge til grund at indkomststigningen fremkom  

 da De efter ansøgning i sidste halvår af 2001 fik tilbageført efterbetalingen  

 af pension som var til Deres rådighed i august 2001, til de tidligere  

 skatteår  

 med deraf følgende ændring af Deres tidligere skatteansættelser.
Jeg mener  

 dermed ikke at nævnet uden videre kunne lægge til grund at De ikke løbet af  

 årene havde givet boligstøttekontoret meddelelse om de ændringer i  

 indkomstgrundlaget  

 som var baggrunden for kommunens tilbagebetalingskrav.
En afgørelse om efterregulering på dette grundlag må endvidere  

 efter min opfattelse forudsætte at myndighederne har påset at  

 boligstøtteloven  

 giver mulighed for at foretage omberegning med tilbagevirkende kraft.
Jeg  

 bemærker at indtægtsgrundlaget derved påvirkes af indtægter som (endnu) ikke  

 er til støttemodtagerens rådighed og dermed ikke kan dække de løbende  

 boligudgifter som boligstøtten er beregnet til.
Uanset fastsættelsen af  

 indtægtsgrundlaget  

 sker på grundlag af de samme indtægtsbegreber som lå til grund for beregning  

 af  

 indkomst efter skattelovgivningens regler, mener jeg ikke at den  

 skattemæssige  

 tilbagefordeling til tidligere skatteår som skete efter ansøgning fra Dem,  

 uden støtte i boligstøtteloven kan give grundlag for en efterregulering af  

 boligstøtte  

 med en fordeling på de enkelte år.
Jeg mener derfor ikke at nævnet havde  

 grund  

 til at antage at kommunen havde foretaget beregning i overensstemmelse med  

 boligstøttelovgivningens regler.
 Jeg finder herefter ikke at betingelserne var til stede for at  

 efterregulere Deres boligstøtte for 1999 og 2000 da nævnet traf sin  

 afgørelse.  

 Jeg bemærker at jeg dermed ikke har taget stilling til hvorvidt et krav om  

 tilbagebetaling kunne rejses på et andet retligt grundlag, herunder  

 princippet  

 om dobbeltforsørgelse.
 Vedrørende efterreguleringen af Deres boligstøtte for 2002 er  

 der ikke med myndighedernes afgørelser påvist en faktisk indkomststigning på  

 grundlag af Deres slutlignede indkomst ud over den nævnte indtægtsgrænse på  

 16.000 kr. som forudsat i boligstøttelovens § 47, stk. 1. Endvidere har  

 myndighederne ikke påvist et tilbagebetalingskrav ud over 696 kr. som  

 forudsat  

 i lovens § 47, stk. 8.
Jeg finder herefter ikke at de retlige betingelser var til  

 stede for at efterregulere Deres boligstøtte for 2002 da nævnet traf sin  

 afgørelse.
Jeg har dermed ikke taget stilling til om myndighederne kunne  

 foretage  

 omberegning af Deres fremtidige boligstøtte for 2002 efter boligstøttelovens  

 bestemmelser herom.
Samlet finder jeg dermed at nævnets afgørelse af 18. juni 2002  

 om tilbagebetaling af boligstøtte for 1999, 2000 og 2002 savner støtte i § 47  

 i  

 boligstøtteloven.
Det er min opfattelse at nævnet ikke har påvist at de  

 retlige  

 betingelser herfor var til stede da nævnet tiltrådte Ringsted Kommunes  

 afgørelse  

 og samtidig tog stilling til at hjemmelsgrundlaget var § 47 i  

 boligstøtteloven.
Oplysningsgrundlaget  

 for nævnets afgørelse af 18. juni 2002 Det er et grundlæggende princip i dansk forvaltningsret at den  

 myndighed der skal træffe afgørelse i en sag, har ansvaret for at sagen er  

 tilstrækkeligt oplyst.
Dette indebærer at myndigheden har pligt til at sikre  

 sig dels at myndigheden er i besiddelse af de oplysninger der er nødvendige  

 for at træffe afgørelse i den foreliggende sag, dels at disse oplysninger er  

 korrekte.
 Formålet med undersøgelsesprincippet er at bidrage til at sikre  

 at forvaltningsmyndighedernes afgørelse bliver materielt lovlige og rigtige.  

 Er der tvivl om holdbarheden af et væsentligt faktum, hører det med til  

 sagsoplysningen at søge denne tvivl afklaret således at det ved en sædvanlig  

 bevisvurdering kan afgøres om den pågældende oplysning kan lægges til grund  

 for  

 afgørelsen.
Når en rekursmyndighed skal efterprøve en underordnet  

 myndigheds afgørelse, er det nødvendigt at rekursmyndigheden fuldt ud er  

 bekendt med det materiale som danner grundlag for den underordnede myndigheds  

 afgørelse.
Jeg henviser herved til Kaj Larsen mfl., Forvaltningsret (2002),  

 s.  

 448ff.
 Af dagældende bekendtgørelse nr. 296 af 20. maj 1998 om  

 indsendelse og behandling af klager over afgørelser truffet af kommuner i  

 medfør af lov om individuel boligstøtte og om genvurdering i forbindelse med  

 klager fremgår det:
  

  

 § 1.  

  

 Kommunen skal  

 genvurdere en afgørelse, der klages over.
Klagen indgives til den kommune,  

 der  

 har truffet afgørelsen.
 Stk. 2.  

  

 Hvis klageren  

 sender sin klage direkte til det sociale nævn, sendes klagen straks videre  

 til  

 kommunen med anmodning om genvurdering, medmindre klagefristen ikke er  

 overholdt.
§ 3.  

  

 Hvis kommunen  

 vurderer, at afgørelsen ikke skal ændres, sendes genvurderingen med  

 begrundelse  

 til det sociale nævn inden 4 uger efter, at klagen er modtaget. Af punkt 18.4 om revurdering af sagen i vejledning nr. 177 af  

 11. december 2000 om individuel boligstøtte  der var gældende da nævnet  

 den  

 18. juni 2002 traf sin afgørelse  fremgår bl.a. følgende:
Hvis kommunen efter en genvurdering af sagen ikke finder  

 grundlag for at ændre afgørelsen, skal klagen hurtigst muligt og normalt  

 inden  

 fire uger efter modtagelsen sendes til klageinstansen  det sociale nævn  

  med  

 en begrundelse for den trufne afgørelse sammen med de sagsakter, der forelå  

 ved  

 afgørelsen af sagen. Tilsvarende fremgår nu af punkt 344 i vejledning nr. 103 af 23.  

 oktober 2002 om individuel boligstøtte.
Jeg bemærker dog at bekendtgørelse  

 nr.  

 296 af 20. maj 1998 nu er bortfaldet, jf. bekendtgørelse nr. 150 af 10. marts  

 2003 om ændring af bekendtgørelse om retssikkerhed og administration på det  

 sociale område.
Efter min gennemgang af sagen må jeg lægge til grund at det  

 sociale nævn ikke forud for sin afgørelse af 18. juni 2002 sikrede sig at  

 modtage en genvurdering fra Ringsted Kommune som forudsat i reglerne  

 skitseret  

 ovenfor.
Et telefonnotat på sagen om at kommunen ikke har bemærkninger,  

 finder jeg ikke opfylder disse regler.
Efter min gennemgang må jeg endvidere lægge til grund at nævnet  

 ikke sikrede sig at modtage kommunens akter forud for at nævnet tiltrådte  

 kommunens afgørelse af 1. februar 2002. Jeg finder herefter at nævnet ikke  

 havde sikret sig et tilstrækkeligt grundlag i sagen da nævnet traf sin  

 afgørelse  

 af 18. juni 2002. Dette finder jeg kritisabelt.
Jeg har i dag meddelt nævnet  

 min opfattelse.
Partshøring I udtalelsen til mig af 5. februar 2003 redegjorde nævnet for  

 om De forud for kommunens afgørelse var bekendt med at der var indledt en  

 sådan sag, og med de faktiske oplysninger af betydning herfor.
I den  

 forbindelse skrev nævnet:
Som det fremgår, var Ringsted kommunes boligstøttekontor  

 ubekendt både med efterbetalingen af invalidepension fra (P) og med  

 skattemyndighedernes tilladelse til tilbagefordeling, indtil kontoret d. 10.  

 december 2001 rutinemæssigt modtog sags- og adviseringslisten fra  

 skattevæsenet  

 til brug for den årlige regulering af boligstøtte.
Kommunernes  

 efterregulering  

 af boligstøtte sker efter fast praksis  som er indarbejdet i det  

 kommunale  

 Edb- system  på grundlag af en sådan liste, med mindre den kommunale  

 myndighed, der administrerer boligstøtten, på anden vis gøres bekendt med en  

 ændring i indkomstforholdene.
Ringsted Kommunes boligstøttekontor havde  

 således ikke haft mulighed for på et tidligere tidspunkt at underrette (A) om  

 at der var indledt en tilbagebetalingssag mod hende, idet hun jo ikke, som  

 ovenfor beskrevet havde givet boligstøttekontoret oplysninger om  

 pensionsudbetalingerne  

 fra (P). Det var således ej heller grundlag for at gennemføre en partshøring,  

 idet afgørelsen om efterregulering/tilbagebetaling netop blev truffet på  

 grundlag af oplysninger, som hun selv var bekendt med. Efter forvaltningslovens § 19, stk. 1, har en myndighed pligt  

 til at partshøre når der i en afgørelsessag foreligger væsentlige nye  

 oplysninger om sagens faktiske omstændigheder som er til ugunst for parten,  

 og  

 som er af betydning for myndighedens afgørelse.
Det er i bestemmelsen  

 forudsat  

 at parten ikke kan antages at have kendskab til at myndigheden er i  

 besiddelse  

 af disse oplysninger.
Myndigheden har ansvaret for at oplyse sagen i tilstrækkeligt  

 omfang, jf. ovenfor om officialprincippet, og partshøringsreglerne skal bl.a.  

 sikre at parten får lejlighed til at kontrollere beslutningsgrundlaget inden  

 myndigheden træffer afgørelse.
Eventuelle tvivlsomme punkter  eller  

 egentlige  

 fejl  i beslutningsgrundlaget kan herved påpeges af parten, og parten  

 får  

 desuden mulighed for at tilføje sagen sine synspunkter i forbindelse med  

 partshøringen.  

 Reglerne skal endvidere styrke de berørte borgeres tillid til den måde hvorpå  

 forvaltningsmyndigheden behandler deres sager.
Forvaltningslovens § 19, stk. 2, indeholder en række  

 bestemmelser vedrørende undtagelser fra partshøringspligten; bl.a. er der  

 ikke  

 pligt til at partshøre hvis det må anses for at være ubetænkeligt at træffe  

 afgørelse på det foreliggende grundlag.
Ingen af disse  

 undtagelsesbestemmelser  

 er efter min opfattelse relevante i denne sag.
Reglerne om partshøring i forvaltningslovens kapitel 5  

 indebærer en generel forpligtelse for myndighederne til ikke at træffe  

 afgørelse i en sag over for den enkelte borger uden at den afgørelsen retter  

 sig imod, forinden er gjort bekendt med at der overhovedet verserer en sag.
I  

 forarbejderne til forvaltningsloven anføres at de foreslåede bestemmelser i  

 lovens kapitel 5 må antages at medføre at parter i de få tilfælde hvor en sag  

 behandles af en myndighed uden at parten er bekendt hermed, vil blive gjort  

 bekendt med sagen inden myndigheden træffer afgørelse (Folketingstidende  

 1985-1986, tillæg A, sp. 94). Jeg henviser til John Vogter, Forvaltningsloven  

 med kommentarer, 3. udgave (1999), s. 351, og til Østre Landsrets dom  

 refereret  

 i Ugeskrift for Retsvæsen 1997, s. 223. Jeg har endvidere tidligere  

 beskæftiget  

 mig med dette spørgsmål, jf. eksempelvis Folketingets Ombudsmands beretning  

 for 1986, s. 82ff*, og Folketingets Ombudsmands beretning for 1999, s.  

 257ff*,  

 særligt s. 275.
Ifølge partshøringsreglerne kan myndigheden ikke undlade at  

 partshøre alene af den grund at parten har kendskab til de faktiske  

 oplysninger  

 som danner grundlag for myndighedens afgørelse, hvilket f.eks. vil være  

 tilfældet når parten selv har afgivet oplysningerne til myndigheden.
Det er  

 yderligere en betingelse at parten må antages at være bekendt med at  

 oplysningerne  

 har indflydelse på myndighedens afgørelse.
Jeg henviser til Garde, Nørgaard  

 og  

 Revsbech, Forvaltningsret, sagsbehandling, 5. udgave (2001), s. 184.
Jeg finder det kritisabelt at nævnet ikke som rekursmyndighed  

 forholdt sig til om De var gjort bekendt med den verserende  

 tilbagebetalingssag  

 og var blevet partshørt forud for Ringsted Kommunes afgørelse, særligt når  

 sagen var rejst på initiativ af kommunen og efter oplysninger fra en (anden)  

 myndighed, her skatteforvaltningen.
Jeg har i dag meddelt nævnet min  

 opfattelse.
Afgørelsens begrundelse Under henvisning til det jeg har anført ovenfor, finder jeg ikke  

 anledning til at kommentere det nævnet har anført vedrørende spørgsmålet om  

 fyldestgørende begrundelse.
Jeg har dog henledt nævnets opmærksomhed på at  

 jeg  

 tidligere har haft lejlighed til at udtale mig om begrundelsespligten i en  

 sag  

 om efterregulering af boligstøtte, se herved Folketingets Ombudsmands  

 beretning  

 for 2001, s. 386ff*.
Henstilling om  

 genoptagelse Jeg har herefter henstillet til nævnet at det genoptager sagen,  

 og bedt nævnet underrette mig om nævnets fornyede stillingtagen til sagen.
Jeg har samtidig bemærket at jeg af nævnets afgørelse af 6.  

 november 2002 og svar til Dem af 3. og 11. marts 2003 forstår at  

 myndighederne  

 er enige i at der indgik fejl i et edb-udskrift til grund for Deres  

 boligstøtteberegning  

 og i en tidligere sagsfremstilling fra nævnet.
Særligt indgik der fejlagtige  

 oplysninger om en tjenestemandspension som De ikke modtog.
Jeg har også  

 forstået at fejlen efter nævnets vurdering ikke har haft betydning for  

 nævnets  

 afgørelser af henholdsvis 18. juni og 6. november 2002.
Jeg har imidlertid også forstået Deres henvendelser hertil som  

 en anmodning fra Dem om at De modtager dokumentation for at fejlen nu er  

 rettet.
Jeg har herunder forstået Deres anmodning således at De ønsker at  

 modtage korrigerede opgørelser for de beregninger hvor fejlen indgik, således  

 at De derved får mulighed for at gøre Dem bekendt med de korrigerede  

 oplysninger og for i givet fald at få mulighed for at reagere på eventuelle  

 fejl eller misforståelser.
 Jeg har derfor i forlængelse af min henstilling til nævnet  

 gjort nævnet opmærksom på denne anmodning fra Dem således at nævnet kan  

 forholde sig direkte hertil over for Dem.
 NOTER: (*) FOB 1986, s. 82,  

 FOB 1999, s. 257, og  

 FOB 2001, s. 386.
