 Sundhedsstyrelsen indberettede sagen til Patientklagenævnet.
Indberetning af en tandlæges behandling  

 og journalføring gennem en årrække Patientklagenævnet fandt, at tandlægen havde  

 udvist manglende omhu ved sin behandling af kvinden i perioden indtil april  

 1997. Den parodontitis, der blev fundet i oktober 1998, måtte  

 også have været til stede, da tandlægen foretog sin  

 undersøgelse 18 måneder forinden.
Nævnet fandt videre, at  

 det ikke kunne afvises, at cariesangrebet på 4+ kunne have udviklet sig  

 i den mellemliggende periode.
Nævnet oplyste, at parodontitis er en tandsygdom,  

 der udvikler sig langsomt.
Nævnet oplyste videre, at formålet med  

 at gå til regelmæssig undersøgelse og kontrol hos en  

 tandlæge er at forebygge og behandle tandsygdomme så tidligt som  

 muligt.
Tandlægens patienter kan med rette forvente, at tandlægen  

 undersøger omhyggeligt og informerer om de fund, der bliver gjort, og  

 at mulige behandlinger bliver foreslået.
Nævnet fandt endvidere, at fyldningen af -7 var  

 mangelfuld, idet fyldningen havde en forkert form, og at der var et stort  

 fyldningsoverskud i tandmellemrummet.
Nævnet fandt videre, at  

 tandlægen ikke foretog tilstrækkelige undersøgelser, inden  

 hun i september 1998 foreslog og påbegyndte behandling med henblik  

 på at fremstille en delvis protese til overkæben.
 Nævnet bemærkede, at røntgenbilleder i  

 en lang række situationer er et nødvendigt supplement til  

 yderligere belysning af kliniske fund, som det i høj grad var  

 tilfældet med denne patient.
Endelig fandt nævnet, at tandlægens  

 journalføring var utilstrækkelig og mangelfuld, idet der ikke  

 fremgik noget om tidligere og nuværende sygdomme, der var ikke angivet  

 mængde og art af bedøvelsesmidler, ligesom det ikke fremgik,  

 hvem der har udført undersøgelser og behandlinger.
Endvidere  

 var der på -7 udført en usædvanlig rodbehandling, uden at  

 årsagen til dette var journalført.
