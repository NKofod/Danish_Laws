Fremsat den 27. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om beskatning til  

 kommunerne af faste ejendomme (Loft over grundskyldpromillen for produktionsjord) § 1 I lov om beskatning til kommunerne af faste ejendomme, jf.  

 lovbekendtgørelse nr. 876 af 20. september 2000, som ændret ved  

 lov nr. 1270 af 20. december 2000, foretages følgende  

 ændringer:
 1. I § 2 ophæves stk. 2, 2. pkt., og i 3.  

 pkt., der bliver 2. pkt., udgår: »og 2.«.
 2. I § 2 indsættes efter stk. 2 som nye  

 stykker:
»Stk. 3. I kommuner, hvor grundskyldpromillen er fastsat til  

 mere end 12, opkræves den kommunale grundskyld med 12 promille af den  

 afgiftspligtige grundværdi af ejendomme, som på tidspunktet for  

 den vurdering, der lægges til grund for skatteberegningen, må  

 anses for benyttet til landbrug, gartneri, planteskole, frugtplantage eller  

 skovbrug, jf. § 33, stk. 1, i vurderingsloven.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, planteskole eller frugtplantage, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
I Københavns og Frederiksberg Kommuner lægges den  

 promille, der, jf. § 5, er fastsat for amtskommunal grundskyld for de  

 pågældende typer ejendomme til den maksimumsgrænse, der er  

 nævnt i 1. pkt.
Stk. 4. Statskassen yder for skatteåret 2003 et  

 særligt tilskud til de kommuner, der er omfattet af stk. 3.  

 Tilskuddet til den enkelte kommune skal svare til det beløb, hvormed  

 grundskylden til kommunen af de ejendomme, der er nævnt i stk. 3,  

 nedsættes for det pågældende skatteår.
Hvis en  

 kommune forhøjer grundskyldpromillen fra 2002 til 2003, ydes der dog  

 for 2003 kun et tilskud, der svarer til den nedsættelse, der skulle  

 være sket, såfremt kommunens grundskyldpromille for 2003 havde  

 været den samme som for 2002.
 Stk. 5. Indenrigs- og sundhedsministeren fastsætter de  

 nærmere regler om udbetaling af særlige tilskud efter  

 stk. 4.«.
 3. § 7, stk. 1, litra f, og stk. 3-4,  

 ophæves.
 Stk. 5-8 bliver herefter stk. 3-6.
 4. § 8 A ophæves.
 5. I § 23, stk. 3, ændres »§ 7,  

 stk. 2« til: »§ 7, stk. 3«.
§ 2 Stk. 1. Lovens § 1, nr. 1, 3 og 5, træder i kraft  

 den 1. juli 2002.
 Stk. 2. Lovens § 1, nr. 4, træder i kraft den 1.  

 januar 2003.
 Stk. 3. Indenrigs- og sundhedsministeren fastsætter  

 tidspunktet for ikrafttræden af lovens § 1, nr. 2.
Bemærkninger til lovforslaget Almindelige bemærkninger 1. Lovforslagets indhold Lovforslaget går ud på at gøre det  

 nugældende midlertidige loft over den primærkommunale grundskyld  

 på produktionsjord på 12 promille permanent.
Loftet over den primærkommunale grundskyld for  

 produktionsjord er et led i udmøntningen af regeringsgrundlaget  

 vækst, velfærd - fornyelse.
Forslaget har til formål at  

 reducere jordbrugserhvervenes omkostninger til betaling af  

 ejendomsskatter.
 For produktionsjord var der for årene 1999 og 2000  

 fastsat et loft på 8 promille for den primærkommunale grundskyld  

 (lov nr. 211 af 9. april 1999), og for årene 2001 og 2002 er der  

 fastsat et loft på 12 promille (lov nr. 1270 af 20. december 2000).  

 Ordningerne har baggrund i finanslovsaftalerne for henholdsvis 1999 og  

 2001.
 For ejendomme, der anvendes til landbrug, gartneri,  

 frugtplantage og planteskole, har der herudover for årene 1994-1996 og  

 1997 været fastsat et loft på 15 promille for den  

 primærkommunale grundskyld (lov nr. 460 af 30. juni 1993 og lov nr. 409  

 af 10. juni 1997). For 1998 opkrævedes den primærkommunale  

 grundskyld af disse ejendomme med vedkommende kommunes almindelige  

 grundskyldpromille.
 De nævnte lofter for årene 1994-1996 og 1997  

 omfattede ikke skovbrugsejendomme, som imidlertid i overensstemmelse med  

 ordlyden i finanslovsaftalerne for henholdsvis 1999 og 2001 er medtaget i de  

 2 sidste ordninger.
Forslaget indebærer, at det nuværende  

 midlertidige loft for den primærkommunale grundskyldpromille for  

 produktionsjord på 12 promille gøres permanent.
Hermed vil den  

 primærkommunale grundskyldspromille fra og med 2003 for produktionsjord  

 højst kunne udgøre 12 promille (mod normalt højst 24  

 promille). Det er ejendomme, der ved vurderingen er anset for benyttet til  

 landbrug, gartneri, frugtplantage, planteskole eller skovbrug, der omfattes  

 af 12 promille loftet.
Den foreslåede permanente ordning omfatter  

 dermed i overensstemmelse med regeringsgrundlaget også  

 skovbrugsejendomme.
Den foreslåede nedsættelse vedrører  

 alene den primærkommunale grundskyld.
Der sker således ingen  

 ændring i de gældende regler om den amtskommunale  

 grundskyldspromille.
Denne er for landbrugsejendomme og lignende ejendomme  

 ifølge den kommunale ejendomsskattelovs § 5, stk. 2, fastsat  

 til 5,7 promille for alle amtskommuner.
Den amtskommunale grundskyld af  

 skovbrugsejendomme opkræves med den almindelige amtskommunale  

 grundskyldpromille på 10.
 Herudover indeholder lovforslaget nogle ændringer af  

 redaktionel og teknisk karakter (lovforslagets § 1, nr. 1 og 3-5).
2. Økonomiske og administrative konsekvenser Forslaget om promilleloftet for produktionsjord  

 indebærer en omkostningslettelse for jordbrugserhvervene og et  

 tilsvarende direkte provenutab for kommunerne.
Provenutabet er med  

 udgangspunkt i tal for 2002 skønnet til godt 141 mill. kr. for  

 så vidt angår landbrug, gartnerier, frugtplantager og  

 planteskoler.
Hertil kommet et mindre provenutab vedrørende  

 skovbruget.
Der foreligger ikke statistisk materiale vedrørende  

 skovværdiernes fordeling på de enkelte kommuner i elektronisk  

 form, hvorfor det ikke umiddelbart er muligt at oplyse den præcise  

 størrelse af lempelsen for skovene.
Værdien af lempelsen for  

 skove kan dog med nogen usikkerhed skønnes til godt 5 pct. af  

 værdien af lempelsen for landbrug m.v., hvilket svarer til godt 7 mill.  

 kr.
Det samlede direkte provenutab skønnes således til knapt 150  

 mill. kr. pr. år.
Regeringen vil inddrage de provenumæssige  

 konsekvenser af promilleloftet i vurderingerne af udviklingen i den kommunale  

 økonomi.
Da promilleloftet imidlertid vil berøre nogle kommuner  

 mere end andre og dermed have byrdefordelingsmæssige konsekvenser, vil  

 regeringen herudover lade virkningerne af promilleloftets indførelse  

 indgå i arbejdet med en reform af det kommunale udligningssystem.
Denne  

 planlægges gennemført fra 1. januar 2004.
For at undgå utilsigtede  

 byrdefordelingsmæssige virkninger i perioden indtil udligningsreformen  

 træder i kraft foreslår regeringen, at statskassen i 2003 yder de  

 berørte kommuner fuld kompensation for provenutabet.
Dette svarer til  

 den kompensation, der er ydet kommunerne ved de midlertidige ordninger.
 Den statslige udgift hertil vil blive indarbejdet i  

 finansloven for 2003.
 Der vil blive tale om en vis statslig administration i  

 2003 i forbindelse med udbetalinger til kommunerne til dækning af  

 provenutabet som følge af grundskyldsnedsættelsen.
 Lovforslagets øvrige punkter har ikke  

 økonomiske eller administrative konsekvenser.
3. Erhvervsøkonomiske konsekvenser Lovforslaget indebærer en lempelse af landbrugets og  

 skovbrugets samlede udgifter til ejendomsskatter, der med udgangspunkt i tal  

 for 2002 med nogen usikkerhed er skønnet til knapt 150 mill. kr.
 Da ejendomsskatterne af produktionsjorden er  

 fradragsberettigede ved opgørelsen af den skattepligtige indkomst, vil  

 nedsættelsen af ejendomsskatterne dog samtidig føre til en  

 stigning i de skattepligtige indkomster.
4. Regionale konsekvenser Forslaget om at indføre et loft over den  

 primærkommunale grundskyldpromille for produktionsjord vil  

 berøre ejendomme med produktionsjord i alle kommuner, der har en  

 grundskyldpromille på over 12. For sådanne ejendomme vil  

 forslaget betyde en omkostningslettelse til gavn for jordbrugserhvervene og  

 dermed også for den generelle økonomiske udvikling i de  

 berørte kommuner.
Forslaget har dermed en positiv indkomsteffekt i de  

 berørte regioner.
Herudover kan forslaget isoleret set have afledte  

 konsekvenser i form af en påvirkning af prisen på  

 produktionsjord.
Indførelsen af promilleloftet vil påvirke  

 kommunerne i forskellig grad.
Det er Indenrigs- og Sundhedsministeriets  

 skøn, at det navnlig er et mindre antal udkantskommuner, der  

 berøres mærkbart af forslaget.
Disse kommuner er beliggende i  

 flere forskellige regioner.
Den største koncentration af  

 berørte kommuner findes i Vestsjællands, Storstrøms og  

 Bornholms amter.
For de berørte kommuner vil der efter 2003 være  

 et direkte kommunalt provenutab som følge af nedsættelsen.
Dette  

 er baggrunden for, at regeringen ønsker at lade virkningerne af  

 promilleloftets indførelse indgå i arbejdet med en reform af det  

 kommunale udligningssystem.
5. Miljømæssige konsekvenser Lovforslaget har ingen miljømæssige  

 konsekvenser.
6. Forholdet til EU-retten Lovforslaget skal notificeres for Europa-Kommissionen i  

 medfør af EU-rettens statsstøtteregler.
 Den vedtagne lov kan derfor for så vidt angår  

 forslaget om et promilleloft på 12 for produktionsjord først  

 sættes i kraft efter at være blevet godkendt af  

 Europa-Kommissionen.
Vurdering af konsekvenser af lovforslag Positive konsekvenser/mindre  

 udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Et kommunale provenutab på knapt 150 mill. kr. pr.  

 år.
I 2003 dækkes provenutabet ved et tilskud fra  

 statskassen Administrative konsekvenser for stat, kommuner og  

 amtskommuner Ingen En vis statslig meradministration som følge af det  

 særlige tilskud til kommunerne i 2003 Økonomiske konsekvenser for erhvervslivet Årlig nedsættelse af landbrugets og skovbrugets  

 ejendomsskatter med ca. 150 mio. kr. (2002 niveau) Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal i henhold til EU-rettens  

 statsstøtteregler notificeres for Europa-Kommissionen 7. Udtalelser over lovforslaget Lovforslaget har været sendt i høring hos  

 Skatteministeriet, Fødevareministeriet, Kommunernes Landsforening,  

 Københavns og Frederiksberg Kommuner.
Bemærkninger til de enkelte bestemmelser Til § 1 Til nr. 1 Ved lov nr. 406 af 1997 blev der i forbindelse med  

 ophævelse af lov nr. 91 af 31. marts 1938 om bidrag til udgifterne ved  

 brandvæsenet i København givet mulighed for, at  

 grundskyldpromillen i Københavns Kommune kunne udgøre  

 højst 28 for skatteåret 1998 og 26 for skatteåret 1999.  

 Ordningen havde kun virkning for skatteårene 1998 og 1999, og  

 foreslås derfor ophævet.
Til nr. 2 Ifølge den foreslåede § 2, stk. 3,  

 indføres der fra og med 2003 et loft på 12 over den  

 primærkommunale grundskyldpromille for produktionsjord.
Dette  

 indebærer, at der for produktionsjord skal ske en nedsættelse af  

 den primærkommunale grundskyldpromille til 12 i de kommuner, hvor  

 kommunalbestyrelsen har besluttet en primærkommunal grundskyldpromille,  

 der er højere end 12. Den primærkommunale grundskyldpromille kan  

 højst udgøre 24.
 I Københavns og Frederiksberg Kommuner lægges  

 den promille, der er fastsat for amtskommunal grundskyld, til  

 maksimumsgrænsen.
 Den gruppe ejendomme, som nedsættelsesreglen skal  

 gælde for, er ejendomme, der ved vurderingen er anset for benyttet til  

 landbrug, gartneri, frugtplantage, planteskole eller skovbrug.
I den foreslåede § 2, stk. 3, 3. pkt., er  

 det præciseret, at de 12 promille, der er afgørende for  

 nedsættelsen for så vidt angår Københavns og  

 Frederiksberg Kommuner skal forhøjes med den generelle amtskommunale  

 grundskyldspromille på 10, d.v.s. at den afgørende promille som  

 udgangspunkt er 22 i disse to kommuner.
For eventuelle ejendomme i  

 Københavns og Frederiksberg Kommuner, der anvendes til landbrug,  

 gartneri, planteskole eller frugtplantage, jf. § 33, stk. 1, i  

 vurderingsloven, skal der imidlertid kun tillægges den amtskommunale  

 grundskyldpromille på 5,7 promille, der, jf. § 5, stk. 2, er  

 gældende for disse typer ejendomme i resten af landet.
Det er  

 således alene eventuelle skovbrugsejendomme i Københavns og  

 Frederiksberg Kommuner, der tillægges den amtskommunale  

 grundskyldpromille på 10, der, jf. § 5, stk. 1,  

 opkræves af skovbrugsejendomme i resten af landet.
Forslaget betyder  

 hermed en ligestilling af ejendomme med produktionsjord i Københavns  

 og Frederiksberg Kommuner med tilsvarende ejendomme i resten af landet.
Efter  

 de gældende regler er der således ikke ved fastsættelsen af  

 minimums- og maksimumssatserne for grundskyld i Københavns og  

 Frederiksberg Kommuner blevet taget hensyn til, at den amtskommunale  

 grundskyldpromille for produktionsjord, der benyttes til landbrug, gartneri,  

 planteskole eller frugtplantage, er fastsat til 5,7.
 Grundskyldpromillen på højst 12 promille for  

 landbrugsejendomme og lignende ejendomme opgøres ud fra den  

 afgiftspligtige grundværdi, bortset fra den afgiftspligtige  

 grundværdi, der er fastsat for stuehuset med tilhørende grund og  

 have, d.v.s. ud fra grundværdien for produktionsjorden.
 Grundskyld af stuehusværdien opkræves  

 således med kommunens almindelige grundskyldpromille.
For skovbrugsejendomme er der ikke fastsat en tilsvarende  

 stuehusgrundværdi.
Nedsættelsen for disse ejendomme  

 opgøres derfor af ejendommenes samlede grundværdi.
 Forslaget indebærer et direkte provenutab for  

 kommunerne som følge af nedsættelsen af den  

 primærkommunale grundskyldpromille for produktionsjord, der med  

 udgangspunkt i tal for 2002 med nogen usikkerhed er skønnet til knapt  

 150 mill. kr.
Det foreslås, at der for 2003 ydes de berørte  

 kommuner fuld kompensation for deres provenutab efter den samme model, som  

 gælder for kompensation efter den nugældende midlertidige  

 ordning.
Efter denne ordning indberetter de enkelte berørte kommuner  

 størrelsen af den samlede nedsættelse i kommunen for det  

 pågældende skatteår til Indenrigs- og Sundhedsministeriet,  

 som herefter udbetaler kompensationsbeløbet i to rater.
De kommuner,  

 der modtager tilskud skal efter tilskudsårets udløb indsende en  

 af kommunens revision attesteret endelig opgørelse over den samlede  

 nedsættelse som følge af promilleloftet.
Herefter foretages en  

 eventuel efterregulering af de udbetalte tilskud.
Der foretages herefter ikke  

 yderligere efterregulering.
Hvis en kommune forhøjer den primærkommunale  

 grundskyldpromille fra 2002 til 2003, ydes der dog for 2003 kun et tilskud,  

 der svarer til den nedsættelse, der skulle være sket,  

 såfremt kommunen ikke havde forhøjet grundskyldpromillen.
Herved  

 sikres det, at udbetalingen af kompensation for promilleloftet ikke  

 indeholder et incitament til at hæve den primærkommunale  

 grundskyldpromille.
 Indenrigs- og Sundhedsministeren bemyndiges i forbindelse  

 med kompensationsordningen til at fastsætte de nærmere regler for  

 udbetaling af særlige tilskud i 2003.
Til nr. 3 Ordningen med fritagelse af ejendomme i erhvervszoner blev  

 indført ved lov nr. 481 af 24. juni 1992 og ændret ved lov nr.  

 1084 af 22. december 1993. Ordningen havde kun virkning til og med  

 skatteåret 1999. Bestemmelserne foreslås derfor  

 ophævet.
Til nr. 4 Bestemmelsen vedrører det midlertidige loft  

 på 12 promille over den primærkommunale grundskyld for  

 produktionsjord og er kun gældende i 2001 og 2002. Bestemmelsen  

 foreslås således ophævet den 1. januar 2003.
Til nr. 5 Ændringen skyldes, at § 7, stk. 2, ved en  

 lovændring i 1995 blev § 7, stk. 3, som følge af  

 indsættelse af et nyt stk. 2 i § 7, jf. § 1, nr. 1, i  

 lov nr. 1077 af 20. december 1995. Der blev imidlertid ved den lejlighed ikke  

 foretaget konsekvensændring af den henvisning til § 7,  

 stk. 2, der findes i § 23, stk. 3.
Til § 2 Det foreslås, at lovforslagets § 1, nr. 1, 3 og  

 5, træder i kraft den 1. juli 2002. Lovforslagets § 1, nr. 4,  

 træder dog først i kraft den 1. januar 2003, fra hvilket  

 tidspunkt lovens § 8 A, som lovforslaget ophæver, ikke  

 længere er aktuel.
Lovforslagets § 1, nr. 2, skal notificeres for  

 Europa-Kommissionen, og da denne del af den vedtagne lov først kan  

 sættes i kraft efter at være blevet godkendt af  

 Europa-Kommissionen, foreslås det, at indenrigs- og sundhedsministeren  

 fastsætter tidspunktet for ikrafttræden af § 1, nr. 2.  

 Bestemmelsen vil dog tidligst blive sat i kraft fra den 1. januar 2003, hvor  

 den hidtidige § 8 A s gyldighedsperiode udløber.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 876 af 20. september 2000, som ændret ved  

 lov nr. 1270 af 20. december 2000, foretages følgende  

 ændringer:
 Stk. 2. Grundskyldpromillen i en kommune skal  

 udgøre mindst 6 og højst 24. I Københavns Kommune kan  

 grundskyldpromillen dog udgøre højst 28 for skatteåret  

 1998 og højst 26 for skatteåret 1999. I Københavns og  

 Frederiksberg Kommuner lægges den promille, der er fastsat for  

 amtskommunal grundskyld, til de minimums- og maksimumsgrænser, der er  

 nævnt i 1. og 2. pkt.
 1. I § 2 ophæves stk. 2, 2. pkt., og  

 i 3. pkt., der bliver 2. pkt., udgår: »og 2.«.
 2. I § 2 indsættes efter stk. 2 som nye  

 stykker:
»Stk. 3. I kommuner, hvor grundskyldpromillen er fastsat til  

 mere end 12, opkræves den kommunale grundskyld med 12 promille af den  

 afgiftspligtige grundværdi af ejendomme, som på tidspunktet for  

 den vurdering, der lægges til grund for skatteberegningen, må  

 anses for benyttet til landbrug, gartneri, planteskole, frugtplantage eller  

 skovbrug, jf. § 33, stk. 1, i vurderingsloven.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, planteskole eller frugtplantage, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
I Københavns og Frederiksberg Kommuner lægges den  

 promille, der, jf. § 5, er fastsat for amtskommunal grundskyld for de  

 pågældende typer ejendomme til den maksimumsgrænse, der er  

 nævnt i 1. pkt.
Stk. 4. Statskassen yder for skatteåret 2003 et  

 særligt tilskud til de kommuner, der er omfattet af stk. 3.  

 Tilskuddet til den enkelte kommune skal svare til det beløb, hvormed  

 grundskylden til kommunen af de ejendomme, der er nævnt i stk. 3,  

 nedsættes for det pågældende skatteår.
Hvis en  

 kommune forhøjer grundskyldpromillen fra 2002 til 2003, ydes der dog  

 for 2003 kun et tilskud, der svarer til den nedsættelse, der skulle  

 være sket, såfremt kommunens grundskyldpromille for 2003 havde  

 været den samme som for 2002.
Stk. 5. Indenrigs- og sundhedsministeren fastsætter de  

 nærmere regler om udbetaling af særlige tilskud efter  

 stk. 4.« f)	Ejendomme, der ligger i områder, der efter § 3 i lov om  

 planlægning er udpeget som særlige erhvervszoner.
Det er en  

 betingelse for fritagelsen, at ejendommen tilhører en virksomhed, der  

 har erhvervet ejendommen, jf. § 29, stk. 1, efter erhvervszonens oprettelse  

 og før den 1. januar 1995. Såfremt kun en del af en ejendom  

 ligger i en erhvervszone, omfatter fritagelsen alene den del af  

 grundværdien, der falder på denne del.
 3. § 7, stk. 1, litra f, og stk. 3-4,  

 ophæves.
 Stk. 5-8 bliver herefter til stk. 3-6.
Stk. 3. Fritagelsen efter stk. 1, litra f, omfatter ikke  

 ejendomme, der hører til bedrifter i landbruget, eller ejendomme inden  

 for forædlingsindustrien vedrørende landbrugsvarer, hvor  

 betingelserne for støtte i forordning nr. 2328/91 om forbedring af  

 landbrugsstrukturernes effektivitet og forordning nr. 866/90 om forbedring af  

 vilkårene for forarbejdning og afsætning af landbrugsprodukter  

 ikke er opfyldt.
Skatteministeren bemyndiges til at fastsætte en  

 fortegnelse over de EF-retsakter med tilhørende  

 gennemførelsesregler, som måtte udfylde, ændre,  

 afløse eller supplere de forordninger, der er nævnt i 1. pkt.  

 Fritagelsen efter stk. 1, litra f, gælder ikke for ejendomme, hvor  

 betingelserne for støtte i medfør af de i fortegnelsen  

 nævnte forskrifter ikke er opfyldt.
 Stk. 3. De Danmarks Nationalbank ved § 21 i lov nr. 116 af 7.  

 april 1936 tilståede skattebegunstigelser berøres ikke af denne  

 lov.
 Stk. 4. Fritagelsen efter stk. 1, litra f, omfatter heller  

 ikke ejendomme, der anvendes til formål inden for følgende  

 industri- og erhvervsgrene:
 Stk. 4. Er der inden denne lovs ikrafttræden i  

 medfør af bestemmelsen i § 16, stk. 3, i lov nr. 188 af 20.  

 maj 1933 om kommunale ejendomsskatter meddelt fritagelse for kommunal  

 grundskyld af udtørrede ferskvandsarealer, kan indenrigsministeren  

 forlænge denne fritagelse inden for det i nævnte bestemmelse  

 angivne tidsrum.
 1)	Skibsbygningsindustrien.
 2)	Kunstfiberindustrien.
 3)	Motorkøretøjsindustrien for så vidt angår  

 projekter over 90 mio. kr.
 4)	Kul- og stålindustrien.
 Stk. 5. De Danmarks Nationalbank ved § 21 i lov nr. 116 af 7.  

 april 1936 tilståede skattebegunstigelser berøres ikke af denne  

 lov.
 Stk. 5. Er der inden denne lovs ikrafttræden ved kgl.  

 bevilling til inddæmning og udtørring af dele af havet  

 indrømmet bevillingshaverne skattefrihed i et begrænset  

 åremål, skal den ved bestemmelsen i § 16, stk. 4, i lov  

 nr. 188 af 20. maj 1933 om kommunale ejendomsskatter hjemlede frihed for  

 kommunal grundskyld af det inddæmmede og udtørrede areal  

 også - inden for det pågældende åremål -  

 omfatte grundskyld i henhold til nærværende lov.
 Stk. 6. Er der inden denne lovs ikrafttræden i  

 medfør af bestemmelsen i § 16, stk. 3, i lov nr. 188 af 20.  

 maj 1933 om kommunale ejendomsskatter meddelt fritagelse for kommunal  

 grundskyld af udtørrede ferskvandsarealer, kan indenrigsministeren  

 forlænge denne fritagelse inden for det i nævnte bestemmelse  

 angivne tidsrum.
 Stk. 6. Såfremt en ejendom ophører med eller  

 overgår til at skulle svare kommunal grundskyld efter  

 nærværende paragraf, sker det ved udgangen af det kvartal, hvori  

 de omstændigheder, der begrunder fritagelsen henholdsvis pligten til at  

 svare grundskyld, er indtrådt.
 Stk. 7. Er der inden denne lovs ikrafttræden ved kgl.  

 bevilling til inddæmning og udtørring af dele af havet  

 indrømmet bevillingshaverne skattefrihed i et begrænset  

 åremål, skal den ved bestemmelsen i § 16, stk. 4, i lov  

 nr. 188 af 20. maj 1933 om kommunale ejendomsskatter hjemlede frihed for  

 kommunal grundskyld af det inddæmmede og udtørrede areal  

 også - inden for det pågældende åremål -  

 omfatte grundskyld i henhold til nærværende lov.
 Stk. 8. Såfremt en ejendom ophører med eller  

 overgår til at skulle svare kommunal grundskyld efter  

 nærværende paragraf, sker det ved udgangen af det kvartal, hvori  

 de omstændigheder, der begrunder fritagelsen henholdsvis pligten til at  

 svare grundskyld, er indtrådt.
§ 8 A.
I kommuner, hvor grundskyldpromillen for  

 skatteåret 2001 er fastsat til mere end 12, nedsættes den  

 kommunale grundskyld af ejendomme, som ved den vurdering, der er lagt til  

 grund for skatteberegningen, er anset for benyttet til landbrug, gartneri,  

 frugtplantage, planteskole eller skovbrug, jf. § 33, stk. 1, i  

 vurderingsloven.
 4. § 8 A ophæves.
Stk. 2. Nedsættelsen efter stk. 1 for den enkelte  

 ejendom opgøres som forskellen mellem den kommunale grundskyld, der er  

 pålignet ejendommens afgiftspligtige grundværdi for  

 skatteåret 2001, og den grundskyld, der ville være blevet  

 pålignet den pågældende del af ejendommens afgiftspligtige  

 grundværdi med en promille på 12. For ejendomme i  

 Københavns og Frederiksberg Kommuner anvendes dog en promille på  

 22 i stedet for de 12 promille, der nævnt i 1. pkt.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, frugtplantage eller planteskole, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
Stk. 3. Den nedsættelse, der er opgjort for den enkelte  

 ejendom efter stk. 2, foretages ved afkortning af den eller de  

 opkrævninger af ejendomsskatter for 2001, der forfalder til betaling  

 den 1. juli 2001 eller senere.
Hvis der er tale om mere end én rate,  

 fordeles nedsættelsen ligeligt på alle raterne.
Hvis  

 nedsættelsen ikke fuldt ud kan ske ved afkortning, udbetales den  

 overskydende del af nedsættelsen den 1. oktober 2001 til ejendommens  

 ejer, jf. § 29, stk. 1.
Stk. 4. I kommuner, hvor grundskyldpromillen for  

 skatteåret 2002 er fastsat til mere end 12, opkræves den  

 kommunale grundskyld for dette skatteår med 12 promille af den  

 afgiftspligtige grundværdi af ejendomme, som på tidspunktet for  

 den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage, planteskole eller  

 skovbrug, jf. § 33, stk. 1, i vurderingsloven.
Ved anvendelsen af  

 bestemmelsen i 1. pkt. i Københavns og Frederiksberg Kommuner anvendes  

 dog en promille på 22 i stedet for de 12 promille, der er nævnt i  

 1. pkt.
Den afgiftspligtige grundværdi, der er nævnt i 1. pkt.,  

 opgøres for ejendomme, der anvendes til landbrug, gartneri,  

 frugtplantage eller planteskole, som den samlede afgiftspligtige  

 grundværdi bortset fra den afgiftspligtige grundværdi, der er  

 fastsat for stuehuset med tilhørende grund og have.
Stk. 5. Statskassen yder for skatteårene 2001 og 2002 et  

 særligt tilskud til de kommuner, der er omfattet af reglerne i  

 stk. 1-4. Tilskuddet til den enkelte kommune skal svare til det  

 beløb, hvormed grundskylden til kommunen af de ejendomme, der er  

 nævnt i stk. 1-4, er nedsat for det pågældende  

 skatteår.
Hvis en kommune forhøjer grundskyldpromillen fra 2001  

 til 2002, ydes der dog for 2002 kun et tilskud, der svarer til den  

 nedsættelse, der skulle være sket, såfremt kommunens  

 grundskyldpromille for 2002 havde været den samme som for 2001.
 Stk. 6. Indenrigsministeren fastsætter de nærmere  

 regler om udbetaling af særlige tilskud efter stk. 5.
Stk. 3. Bliver en ejendom fritaget for kommunal grundskyld i  

 henhold til § 7, stk. 1, litra b, eller § 7, stk. 2,  

 svares dækningsafgiften efter nærværende paragraf fra  

 tidspunktet for fritagelsens indtræden.
Ophører fritagelsen for  

 kommunal grundskyld, bortfalder dækningsafgiftspligten samtidig  

 hermed.
 5. I § 23, stk. 3, ændres »7, stk. 2«  

 til »§ 7, stk. 3«.
