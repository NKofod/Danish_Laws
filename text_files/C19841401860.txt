ERSTATTER VEJL.
NR. 3-1974 Vejledning fra Miljøstyrelsen Ekstern støj fra virksomheder Vejledning nr. 5/1984 November 1984 Miljøministeriet Miljøstyrelsen . Strandgade 29 . 1401 København K . Tlf. 01 57 83 10 Ekstern støj fra virksomheder trykt på genbrugspapir ISBN 87-503-5278-4 ISSN 0108-6375 Stougaard Jensen/København Fu 00-30 Forord Miljøstyrelsen udsendte i 1974 vejledning nr. 3/1974: »Ekstern støj  

 fra virksomheder«.
Vejledningen har i de forløbne år fundet udstrakt  

 anvendelse i forbindelse med behandling af sager vedrørende støjulemper.  

 Værdifuldt erfaringsmateriale er indsamlet.
Det er derfor fundet rimeligt at  

 udbygge, justere og tydeliggøre vejledningen i lyset af de gjorte erfaringer.  

 Resultatet af dette arbejde er nedfældet i 2. udgave af vejledning nr.  

 3/1974, »Ekstern støj fra virksomheder«. 2. udgave består af to  

 vejledninger, nemlig en administrativ vejledning og en måleteknisk  

 vejledning.
 Den administrative vejledning er nærværende vejledning nr. 5/1984:  

 »Ekstern støj fra virksomheder«.
Den måletekniske vejledning er vejledning nr. 6/1984: »Måling af  

 ekstern støj fra virksomheder«.
Denne er udarbejdet af miljøstyrelsens  

 referencelaboratorium for Støjmålinger Lydteknisk Institut tilknyttet  

 Akademiet for de tekniske Videnskaber (ATV).
 De to vejledninger er udsendt med henblik på at vejlede  

 kommunalbestyrelserne og amtsrådene vedrørende behandling af sager om ekstern  

 støj fra virksomheder.
 Det er tilstræbt, at de enkelte afsnit kan løses uafhængigt af hinanden,  

 hvilket medfører, at der i et vist omfang forekommer gentagelser.
Endvidere har man ved udformningen af de reviderede vejledninger ønsket at  

 give en bredere kreds af brugere en bedre mulighed for at sætte sig ind i  

 problemerne med ekstern støj fra virksomheder.
Dette ønske har betinget, at  

 vejledningerne medtager en række uddybende forklaringer til de berørte  

 problemer.
Det bør bemærkes, at der ved udarbejdelsen af 2. udgave af vejledningen er  

 foretaget principielle og vigtige ændringer på enkelte punkter i forhold til  

 1. udgave.
De vigtigste ændringer er:
 1. Det er præciseret, at de vejledende grænseværdier  

 for støjbelastning er tænkt anvendt for den enkelte virksomhed og ikke for  

 den samlede støjbelastning fra alle relevante virksomheder.
2. Definitionen af begrebet »Baggrundsstøj«  

 er ændret på afgørende måde.
I 2. udgave betegner »Baggrundsstøj«  

 al støj bortset fra den af virksomheden frembragte støj.
 3. Der er åbnet mulighed for, at støjbelastningen i  

 visse tilfælde kan bestemmes på grundlag af beregninger, eventuelt suppleret  

 med simple målinger.
Det bør endelig bemærkes, at de i vejledning nr. 6/1984: »Måling af  

 ekstern støj fra virksomheder« givne forskrifter for udførelse af  

 støjmålinger er væsentlig mere detaljerede end de forskrifter, der findes i  

 vejledning nr. 3/1974: »Ekstern støj fra virksomheder« og i de  

 tidligere udgivne specialvejledninger.
De nye forskrifter tilgodeser mange af  

 de vanskeligheder, man i de forløbne år har været udsat for i forbindelse med  

 måling af ekstern støj fra virksomheder.
Indhold 1. Indledning 1.1. Generelt 1.2. Vejledningens indhold 1.3. Vejledningens anvendelsesområde 2. Vejledende grænseværdier for ekstern støjbelastning  

 fra virksomheder 2.1. Begreber 2.2. Vejledende grænseværdier for støjbelastning og for maksimalværdier af støjniveau 2.2.1. Generelle synspunkter vedrørende fastsættelse af vejledende grænseværdier 2.2.2. Tabeller over vejledende grænseværdier for støjbelastning og maksimalværdier af støjniveauer målt udendørs 2.2.3. Uddybende beskrivelse af områdetyperne 2.2.4. Forurenende virksomheder med dyrehold 2.2.5. Afvigelse fra den tidsmæssige definition af dag, aften og nat 2.2.6. Sæsonbetonede virksomheder 2.3. Tabeller over vejledende grænseværdier for støjbelastning og for maksimalværdier af støjniveau, som skyldes støj, der hovedsagelig transmitteres gennem bygningskonstruktioner, målt indendørs 3. Støj og planlægning af arealanvendelser 3.1. Generelle betragtninger 3.2. Planlægning af arealanvendelse 3.3. Områder, hvis anvendelse allerede er planlagt 3.4. Etablering af konsekvensområder 3.5. Tilladelse til etablering af mindre servicevirksomheder og andre virksomheder i boligområder 3.6. Bygherrens overvejelser ved valg af byggegrund 4. Godkendelse af nye særligt forurenende  

 virksomheder.
Fastsættelse af støjvilkår 4.1. Lovmæssig baggrund 4.2. Etablering af en ny virksomhed 4.3. Udvidelse eller ændring af en virksomhed 5. Særligt forurenende virksomheder, der er etableret  

 før miljøbeskyttelseslovens ikrafttræden den 1. oktober 1974.
Behandling af sager vedrørende støjulemper 5.1. Lovmæssig baggrund 5.2. Sagsbehandling 5.2.1. Målsætning 5.2.2. Fastsættelse af støjgrænser 6. Andre virksomheder.
Behandling af sager vedrørende støjulemper 6.1. Lovmæssig baggrund 6.2. Sagsbehandling 7. Retningslinier for kontrol med overholdelse af de  

 for en virksomhed fastsatte støjgrænser 7.1. Målepositioner for kontrolmålinger 7.2. Målebetingelser 7.3. Måleresultatets variation 7.4. Overvågning af målinger 7.5. Ubestemthed og støjgrænser 7.5.1. Ubestemthed 7.5.2. Overskridelse af de i et påbud eller vilkår fastsatte støjgrænser 8. Tilsyn og kontrol 8.1. Lovmæssig baggrund 8.2. Sagsbehandling 9. Støjmålinger 9.1. Generelt 9.2. Måleinstitutioner (laboratorier, miljøkontrolenheder m.fl.) 9.3. Måleudstyr 9.4. Tilrettelæggelse af støjmålinger 9.5. Målepositioner 9.6. Målebetingelser 9.7. Måletidsrum 9.8. Støj indeholdende tydeligt hørbare toner eller tydelig hørbare impulser 9.8.1. Tydeligt hørbare toner 9.8.2. Tydeligt hørbare impulser 9.9. Udarbejdelse af måleprogram 9.10 Målerapport Ordforklaringer 1. Indledning 1.1. Generelt Lov nr. 372 af 13. juni 1973 om miljøbeskyttelse tilsigter - som led i den  

 fremtidige indsats mod forureningen og miljøforringelsen - bl.a. at bekæmpe  

 og forebygge støjulemper.
 Loven skal særligt anvendes til at sikre de kvaliteter i de ydre  

 omgivelser, som er af betydning for menneskets hygiejniske og rekreative  

 levevilkår.
 Kommunalbestyrelserne og amtsrådene er pligtige til at påse, at  

 støjulemper bekæmpes og forebygges inden for de rammer, der er fastsat i  

 miljøbeskyttelsesloven.
Lovens hensigt er, at enhver unødig forurening skal undgås, hvilket i  

 denne forbindelse vil sige enhver unødig støjforurening.
Den støjforurening,  

 der optræder i de ydre omgivelser vil i modsætning til støjforureningen på  

 arbejdspladsen - normalt ikke medføre høreskader.
Støjforureningen i de ydre  

 omgivelser vil derimod medføre støjulemper, selvom støjens styrke ligger  

 langt under styrken af den støj, der optræder på arbejdspladser.  

 Støjulemperne kan vise sig på mange måder.
Støj kan genere samtale.
Støj kan  

 påvirke menneskets nervesystem, hvilket kan give fysiologiske og psykiske  

 effekter.
Støj kan forstyrre hvile og søvn.
Sidstnævnte virkning af støj er  

 formentlig den hyppigst optrædende støjulempe.
 Det må erkendes, at det ofte kan være svært i praksis helt at undgå  

 støjulemper og miljøbeskyttelseslovens § 1, stk. 3 bestemmer da også, at der  

 ved fastlæggelse af de konkrete miljøkrav skal foretages en afvejning af på  

 den ene side miljøpåvirkningen og på den anden side den samfundsmæssige nytte  

 af virksomheden samt omkostningerne ved beskyttelsesforanstaltningerne.
Ved fastsættelse af støjgrænser i en konkret sag bør man tilstræbe at  

 komme så langt ned med støjbelastningen som det er muligt.
I en konkret sag  

 bør der kun fastsættes støjgrænser, der er højere end de vejledende  

 grænseværdier, såfremt miljømyndigheden finder, at der foreligger så  

 veldokumenterede og tungtvejende tekniske/økonomiske grunde, at det vil være  

 nødvendigt at acceptere, at støjen er kraftigere end svarende til de i denne  

 vejledning anførte vejledende grænseværdier.
Det foreslås undertiden, at der i forbindelse med en klage over støj fra  

 en virksomhed godt kan fastsættes støjgrænser, der ligger over de vejledende  

 grænseværdier, hvis virksomheden er etableret, før klageren flyttede ind i  

 sin bolig.
Synspunkter af denne art bør ikke accepteres.
Lovens hensigt, at  

 enhver unødig støjforurening skal undgås, gælder uden hensyntagen til hvem,  

 der kom først.
 De foreslåede vejledende grænseværdier er ikke alene tænkt anvendt ved  

 behandling af konkrete sager vedrørende støjulemper, men de bør også lægges  

 til grund ved planlægningen, især ved udarbejdelsen af kommuneplaner.
1.2. Vejledningens indhold Afsnit 1 indeholder ud over nogle helt grundlæggende synspunkter om  

 støjulemper en omtale af vejledningens indhold og anvendelsesområde.
 I afsnit 2 omtales dels de vejledende grænseværdier for ekstern støj fra  

 virksomheder dels problemerne, der er forbundet med kontrollen af, om de for  

 en virksomhed fastsatte støjgrænser overholdes.
 Endelig omtales vejledende grænseværdier for støj, der hovedsagelig  

 transmitteres gennem bygningskonstruktioner.
 Afsnit 3 behandler samspillet mellem støj og planlægning af  

 arealanvendelser.
 I afsnit 4 redegøres der for godkendelse af nye særligt forurenende  

 virksomheder, mens afsnit 5 behandler støjsager i tilknytning til særligt  

 forurenende virksomheder, der er etableret før miljøbeskyttelseslovens  

 ikrafttræden den 1. oktober 1974. Støjsager vedrørende andre virksomheder  

 omtales i afsnit 6.
 Afsnit 7 giver retningslinier for kontrol med overholdelse af de for en  

 virksomhed fastsatte støjgrænser.
 Afsnit 8 omtaler kommuner og amtskommuners tilsyn og kontrol.
I afsnit 9 redegøres der for en række af de problemer, der foreligger i  

 forbindelse med udførelse af måling af ekstern støj fra virksomheder.
De  

 detaljerede tekniske forskrifter for udførelse af målinger af ekstern støj  

 fra virksomheder er ret komplicerede og normalt kun af interesse for  

 måleteknikere.
Disse forskrifter er samlet i vejledning nr. 6/1984  

 »Måling af ekstern støj fra virksomheder« udarbejdet af  

 miljøstyrelsens referencelaboratorium for støjmålinger, Lydteknisk Institut  

 tilknyttet ATV.
 Til grund for en afgørelse om nedbringelse af støj fra en virksomhed, hvor  

 indgreb er nødvendig, bør der normalt foreligge en støjmålerapport, som  

 redegør for den støj, de omboende er udsat for.
I afsnit 9 redegøres der derfor også for de krav, der bør stilles til en  

 støjmålerapport.
Da resultaterne af støjmålingerne er afgørende for de  

 konklusioner, der drages ved sagsbehandlingen, er det vigtigt, at  

 støjmålingerne udføres af en institution, et laboratorium, en  

 miljøkontrolenhed, eller et rådgivende ingeniørfirma, der er kvalificeret til  

 at udføre støjmålinger.
Der findes en række sager, hvor det ikke er muligt at fremskaffe en  

 støjmålerapport.
Det er f.eks. tilfældet ved sager, der angår godkendelse af  

 nye virksomheder.
Man er i sådanne tilfælde henvist til et kvalificeret skøn  

 med hensyn til den støj, som virksomheden vil give anledning til, eller til  

 beregninger baseret på kendskab til den af støjkilderne udstrålede støj samt  

 til lydudbredelsesforholdene.
Der vil naturligvis være en vis usikkerhed  

 knyttet til resultaterne opnået både ved skøn og ved beregninger.
 Vejledningen indeholder i øvrigt en bred orientering af generel natur om  

 forhold, der er af betydning for behandling af sager vedrørende bekæmpelse og  

 forebyggelse af støjulemper.
1.3. Vejledningens anvendelsesområde Denne vejlednings anvendelsesområde omfatter ekstern støj fra:
 1. Virksomheder,* anlæg og indretninger, som er  

 optaget på miljøbeskyttelseslovens bilag over særligt forurenende  

 virksomheder m.v.
* I loven om miljøbeskyttelse og de tilhørende bekendtgørelser omtales  

 normalt: Virksomheder, anlæg og indretninger.
I denne vejledning vil ordet  

 »virksomheder« blive benyttet som en fællesbetegnelse.
 2. Virksomheder, anlæg og fritidsaktiviteter, som er  

 omtalt i Miljøministeriets bekendtgørelse nr. 663 af 16. december 1982:  

 »Bekendtgørelse af reglement om miljøbeskyttlse«.
 3. Virksomheder, som er omfattet af lov nr. 237 af 8.  

 juni 1977 om råstoffer.
 I visse tilfælde gør specielle forhold sig gældende i forbindelse med  

 denne vejlednings anvendelse.
Vejanlæg Vejledningen anvendes ikke ved vurdering af støj hidrørende fra den  

 almindelige vejtrafik.
 Det skal bemærkes, at lovens bestemmelser omfatter al kørsel på en  

 virksomheds eget område.
 Særlige vejledninger for visse aktiviteter:
 Ved behandling af sager vedrørende støj fra knallertbaner og  

 motorsportsbaner benyttes de retningslinier, der findes i vejledningen om  

 støj fra motorsportsbaner, 1984.
Skydebaner Ved behandling af sager vedrørende støj fra skydebaner benyttes de  

 retningslinier, der findes i Vejledning nr. 1/1979 »Støj fra  

 skydebaner«.
Restauranter Ved behandling af sager vedrørende støj fra restauranter benyttes de  

 retningslinier, der findes i Vejledning nr. 3/1982 »Støj og lugt fra  

 restaurationer«.
Der forventes udsendt specielle vejledninger om støj fra de nedenfor  

 nævnte virksomheder.
Retningslinierne i nærværende vejledning kan i et  

 betydeligt omfang benyttes, indtil de ny specielle vejledninger foreligger.
1. Støj fra jernbaner 2. Lufthavne og flyvepladser 3. Affaldsdeponering Udover de ovenfor nævnte vejledninger har miljøstyrelsen udgivet følgende  

 publikationer, som omtaler problemer i relation til ekstern støj fra  

 virksomheder.
 1. Vejledning nr. 1/1974: »Miljøhensyn ved  

 planlægning«.
 2. Miljøplan - miljøforudsætninger, December 1983.  

 »Vejledning og signaturer til støjkortlægning«.
3. Nyt fra Miljøstyrelsen.
NFM 3. September 1978:  

 Måling af ekstern støj fra virksomheder.
Prototypemålinger'.
 4. Vejledning nr. 8/1983: Tilsyn og kontrol med  

 forurening fra virksomheder'.
2. Vejledende grænseværdier for ekstern støjbelastning  

 fra virksomheder 2.1. Begreber Det af en virksomhed frembragte støjniveau (Lydtrykniveauet) * kan  

 i de simpleste tilfælde måles med en støjmåler.
Dette er f.eks. tilfældet,  

 hvis støjen stammer fra en ventilator, der udsender en konstant støj.
Man  

 placerer støjmåleren på det sted, på hvilket man ønsker at måle støjniveauet.  

 Viserudslaget på støjmåleren angiver støjniveauet i decibel, forkortet dB.  

(Lydtrykniveau i dB re 20 uPa, bogstavsymbol Lp).** Man ønsker imidletid at få en talværdi, der er et udtryk for støjulempen.  

 Da det menneskelige øre er mindre følsomt for dybe toner (lave  

 frekvenser end for høje toner (høje frekvenser),  indstiller man  

 støjmåleren sådan, at den også er mindre følsom for dybe end for høje toner.  

 Det på støjmåleren aflæste viserudslag betegnes under disse forhold osm  

 støjniveauet i decibel A, forkortet dB(A) (Det a-vægtede lydtrykniveau i  

 dB - bogstavsymbol Lpa).
Langt de fleste virksomheder har flere støjkilder, og disse støjkilder  

 benyttes i kortere eller længere tid i løbet af en arbejdsdag, ligesom den af  

 den enkelte støjkilde udsendte støj gerne varierer en del med tiden på grund  

 af varierende driftsbetingelser.
Dette indebærer, at udslaget på støjmåleren  

 sjældent er konstant, men varierer - ofte meget - med tiden.
Det er i sådanne  

 tilfælde ikke muligt at aflæse en enkelt talværdi, der kan benyttes som et  

 mål for støjniveauet.
På grundlag af studier af ørets virkemåde og  

 sammenhængen mellem støjniveauet i dB(A) og støjulempen har man opstillet den  

 teori, at en »middelværdi« af det varierende støjniveau (Det  

 energiækvivalente, A-vægtede lydtrykniveau i dB - bogstavsymbol LAeq),  

 kan benyttes som mål for støjulempe.
Denne middelværdi vil i denne vejledning  

 blive betegnet om det ækvivalente støjniveau i dB(A). Det ækvivalente  

 støjniveau kan bestemmes inden for et vilkårligt valgt tidsrum.
Tidsrum på 8  

 timer, 1 time og 1/2 time er ofte anvendt, se nærmere i afsnit 2.2.2.
 Det er almindeligt anerkendt, at tydeligt hørbare toner i en støj  

 medfører, at støjen er mere generende end en tilsvarende støj med samme  

 styrke, men uden hørbare toner, selvom det ækvivalente støjniveau i dB er det  

 samme.
 Denne kendsgerning tilgodeses ved, at man giver et tillæg på 5 dB til den  

 målte værdi af det ækvivalente støjniveau i dB(A) for at få et mere korrekt  

 mål for støjulempen.
 Som eksempel på støj, der ofte indeholder tydeligt hørbare toner, kan  

 nævnes ventilatorstøj.
Lignende forhold gør sig gældende, hvis der findes tydeligt hørbare  

 impulser i støjen.
Der gives derfor et tillæg på 5 dB til den målte værdi af  

 det ækvivalente støjniveau i dB(A), hvis der findes tydeligt hørbare impulser  

 i støjen.
Som eksempel på støj, der indeholder tydeligt hørbare impulser, kan  

 nævnes støj fra bankning og nitning.
 Der gives aldrig mere end et tillæg på 5 dB, selvom begge fænomener  

 optræder samtidigt.
 Når der er foretaget en vurdering af, ,om der skal gives et tillæg, og  

 herefter eventuelt givet et tillæg til den målte værdi af det ækvivalente  

 støjniveau i dB(A), på grund af tydeligt hørbare toner eller tydeligt hørbare  

 impulser, betegnes størrelsen som det ækvivalente, korrigerede støjniveau i  

 dB(A) eller mere kortfattet som: støjbelastningen. (Det energiækvivalente,  

 korrigerede, A-vægtede lydtrykniveau i dB - bogstavsymbol Lr).
Den vigtigste størrelse, der benyttes som mål for et varierende  

 støjniveau, er den ovenfor beskrevne størrelse: »Det ækvivalente -  

 eventuelt korrigerede - støjniveau i dB(A)».
Der findes imidlertid endnu  

 en karakteristisk størrelse for et varierende støjniveau, nemlig:  

 »Maksimalværdien af støjniveauet i dB(A)» (Maksimalværdien  

 (tidsvægtning F) af det A-vægtede lydtrykniveau i dB).
2.2. Vejledende grænseværdier for støjbelastning og maksimalværdier og  

 støjniveauet* 2.2.1. Generelle synspunkter vedrørende fastsættelse af vejledende  

 grænseværdier Miljøbeskyttelseslovens hensigt er - som allerede nævnt i afsnit 1.1. - at  

 sikre, at bl.a. støjulemper bekæmpes og forebygges.
Da det imidlertid i  

 praksis kan være svært eller praktisk umuligt helt at undgå støjulemper, har  

 miljøstyrelsen - på grundlag af den idag eksisterende viden om støjens  

 indflydelse på menneskets livsvilkår i denne vejledning fremsat forslag til  

 grænseværdier for den støj, virksomheder må påføre omgivelserne.
 Det skal understreges, at grænseværdierne vedrører den støj, der påføres  

 omgivelserne (immissionen) og ikke den støj, der udstråles fra  

 virksomheder  (emissionen) . Dette betyder bl.a., at en virksomhed,  

 der udstråler en stor støjeffekt, mest hensigtsmæssigt placeres langt fra  

 støjfølsomme områder (eksempelvis boligområder), således at støjen dæmpes  

 væsentligt, inden den når de områder, hvor kravet til emissionen er strengt.
Der er ikke tale om en enkelt grænseværdi, der bør overholdes alle steder.  

 Der er tværtimod tale om en række grænseværdier, hvis størrelse afhænger af  

 den generelle anvendelse af de områder, indenfor hvilken støjen optræder.  

 Denne differentiering skyldes, at ulemperne fremkaldt af støj fra en  

 virksomhed bl.a. afhænger af størrelsen af den baggrundsstøj, der optræder på  

 stedet.
Grænseværdierne i området med et højt baggrundsniveau, f.eks.  

 erhvervs- og industriområder er således fastsat væsentligt højere end  

 grænseværdier i områder med et lavt baggrundsniveau, f.eks. boligområder.
En virksomhed skal ikke alene overholde den grænseværdi, der gælder for  

 det område, indenfor hvilket virksomheden er beliggende.
Virksomheden skal  

 også overholde de grænseværdier, der gælder i omliggende områder, f.eks.  

 boligområder, der belastes af støj fra virksomheden.
Der forekommer ligeledes en differentiering af grænseværdierne under  

 hensyntagen til tidspunktet på døgnet.
Støjniveauet bør således være relativt  

 lavt om aftenen og natten, mens der kan accepteres et højere støjniveau om  

 dagen.
Et givet støjniveau medfører større støjulemper, når man vil slappe af  

 eller sove, end når man er på arbejde.
 Det skal understreges, at den omtalte differentiering også er begrundet i  

 ønsket om, at miljømæssige hensyn ikke giver anledning til, at der stilles  

 større krav end nødvendigt til virksomheder.
Overholdes de vejledende grænseværdier, skulle borgerne være sikre på, at  

 de ikke udsættes for støj, der er urimelig.
Det bør i denne forbindelse haves  

 i erindring, at nogle mennesker er meget støjrobuste, mens andre er meget  

 støjfølsomme.
De nævnte grænseværdier er sat så lavt, at 85-90% af naboer til  

 virksomheden finder, at støj svarende til grænseværdierne, ikke medfører  

 ulemper af nævneværdigt omfang.
Grænseværdierne vil normalt blive anvendt i forbindelse med fastsættelse  

 af støjgrænser for den enkelte virksomhed.
Den totale støj, som borgerne  

 udsættes for, vil i almindelighed være kraftigere end den støj der skyldes en  

 enkelt virksomhed, idet der på et givet sted, ud over støjen fra den konkrete  

 virksomhed yderligere vil være baggrundsstøj.* Baggrundsstøjen kan for  

 eksempel bestå af støj fra andre virksomheder og støj fra trafik.  

 Baggrundsstøjen kan dels skyldes identificerbare støjkilder, f.eks.  

 nærvedliggende virksomheder eller transportmidler - biler, tog og fly - der  

 passerer tæt fordi, dels uidentificerbare støjkilder, f.eks. fjertliggende  

 virksomheder eller transportmidler, der passerer fordi i stor afstand.
 Såfremt man ønsker at sikre, at de i tabel I i afsnit 2.2.2 anførte  

 grænseværdier skal gælde for den samlede støjbelastning fra samtlige  

 virksomheder i nabolaget, vil dette i almindelighed kunne opnås ved, at  

 støjgrænserne for de enkelte virksomheder fastsættes noget lavere end de i  

 tabellen anførte grænseværdier.
Det skal endnu engang understreges, 2.2.2. Tabeller over vejledende grænseværdier for støjbelastning og for  

 maksimalværdier af støjniveauer målt udendørs Tabel 1.  Vejledende grænseværdier for støjbelastningen fra  

 virksomheder målt udendørs.
--------------------------------------------------------------------- Tallene er angivet som det ækvivalente, korrigerede støjniveau i dB(A) som  

 funktion af tidsrum og områdetype.
 Tabellen bør kun anvendes i forbindelse med vejledningens tekst.
 Tabel II.  Vejledende maksimalværdier for støjniveauet fra  

 virksomheder målt udendørs.
 Tallene er angivet som maksimalværdi med tidsvægtning »fast« i  

 dB(A). Tallene er en funktion af tidsrum om områdetype.
Grænseværdierne skal som hovedregel overholdes i en højde af 1,5 m over  

 terræn, hvilket betyder, at kontrolmålinger normalt udføres i denne højde.
Er  

 lydudbredelsesforholdene mellem støjkilde og måleposition komplicerede,  

 f.eks. på grund af en eller flere bygninger eller støjskærme, der giver en  

 væsentlig skærmende virkning i en måleposition 1,5 m over terræn, kan der  

 blive tale om at fastsætte andre højder over terræn, i hvilke de for en  

 virksomhed fastsatte støjgrænser skal overholdes, jfr. i øvrigt afsnit 4.2 og  

 afsnit 5.2.2.
Grænseværdierne er som hovedregel forudsat at gælde for støjen i frit  

 felt.
Der henvises til underafsnittet »Refleksioner« i afsnit 7.2.  

 Der gives der en nærmere forklaring på begrebet »frit felt«.
 I lukkede gårdrum kan måleresultaterne normalt ikke korrigeres til frit  

 felt situationen, inden der sammenlignes med de vejledende grænseværdier, se  

 nærmere i ovennævnte underafsnit i afsnit 7.2.
Tabel II viser, at der kun er fastsat vejledende grænseværdier for  

 maksimalværdierne af støjniveauet i områderne af typerne 3-6 og kun for  

 natperioden.
De anførte talværdier er 15 dB højere end de i Tabel I anførte  

 talværdier.
Maksimalværdierne er fastsat af hensyn til uforstyrret søvn.
 De vejledende grænseværdier i Tabel I og Tabel II vedrører støjen målt  

 udendørs.
 De for en virksomhed i gårdrum fastsatte støjgrænser skal normalt gælde  

 for de i målepositionerne fundne værdier, idet der dog ved »+ 6 dB  

 måling« skal korrigeres med - 6 dB for den »sidste«  

 reflektion.
 Begrundelsen for at der i gårdrum gælder specielle bestemmelser er, at  

 reflektioner ofte giver et stort bidrag til støjen i målepositionerne,  

 hvorved støjen ville blive kraftigere end rimeligt, hvis man fastholdt, at  

 grænseværdierne skulle gælde fritfeltsværdierne.
De i tabellerne anførte vejledende grænseværdier for støjbelastning og for  

 maksimalværdier af støjniveauet er fastsat som dB(A) værdier.
Såfremt en  

 støjs styrke hovedsagelig er bestemt af meget lavfrekvent støj (Frekvenser  

 under 50 Hz) skal man være varsom med at vurdere støjulemperne alene på  

 grundlag af dB(A) værdien, idet denne værdi ikke giver et fyldestgørende mål  

 for støjulemperne hidrørende fra lavfrekvent støj.
Benyttes dB(A) værdien  

 ikke desto mindre, vil man få en for mild bedømmelse af støjulemperne.
Der  

 findes imidlertid ikke idag en almen anerkendt metode til bedømmelse af  

 ulemperne fra støj, der er udpræget lavfrekvent.
 De i Tabel I anførte grænseværdier for støjbelastningen er fastsat ud fra  

 den forudsætning, at de skal overholdes inden for de nedenfor anførte  

 tidsrum.
 For dagperioden kr. 07.00-18.00 skal grænseværdierne overholdes indenfor  

 det mest støjbelastede tidsrum på 8 timer.
 For aftenperioden kr. 18.00-22.00 skal grænseværdierne overholdes indenfor  

 den mest støjbelastede time.
 For natperioden kl. 22.00-07.00 skal grænseværdierne overholdes indenfor  

 den mest støjbelastede halve time.
 Disse tidsrum betegnes som referencetidsrum.
 Såfremt en virksomhed kun arbejder inden for en del af dagperioden kl.  

 07.00-18.00, f.eks. kun 6 timer, gælder grænseværdierne for det ækvivalente  

 støjniveau i dB(A) for en periode på 8 timer, dvs. 6 timer med støj og 2  

 timer uden støj fra virksomheden.
2.2.3. Uddybende beskrivelse af områdetyperne Før støjgrænserne for en virksomhed fastsættes, er det nødvendigt at  

 afgøre, hvilke af områdetyperne 1-8 virksomheden ligger i og støder op til.
 Det er normalt den planlagte anvendelse af et konkret område, der er  

 bestemmende for hvilken områdetype som et givet område skal henføres til.
 Findes der imidlertid en mere støjfølsom anvendelse af et givet område, er  

 det den faktiske anvendelse der er bestemmende ved fastlæggelse af  

 områdetypen.
 Tilsvarende tages der normalt udgangspunkt i de planlægningsmæssige  

 områdetyper, som disse er fastlagt ved lokalplan, byplanvedtægt eller lign.
 Hvor den faktiske anvendelse ikke svarer til de planlægningsmæssige -  

 eller hvor der ikke findes en planlægningsmæssig fastlæggelse af områderne,  

 skal miljømyndigheden i den enkelte afgørelse nøje fastlægge de relevante  

 områders grænse og angivne områdetype.
I denne forbindelse bemærkes, at de ikke ved en planlægningsmæssig ændring  

 af anvendelsesbestemmelserne for et givet område - herunder ved ændring af  

 afgrænsningen mellem et eksisterende boligområde og et erhvervsområde/blandet  

 bolig- og erhvervsområde - kan tillades en større støjbelastning af det  

 således »omklassificerede« boligområde.
Ud fra princippet om, at  

 det er den faktiske anvendelse, der skal lægges til grund ved den  

 miljømæssige vurdering, er det således de vejledende grænseværdier for  

 boligområder, der bør anvendes, så længe den faktiske anvendelse fortsat er  

 boligområde.
 Med henblik på at hjælpe til en bedre forståelse af hvilke kriterier, der  

 skal lægges til grund i forbindelse med afgørelsen, af til hvilken  

 områdetype, et konkret område skal henføres, er der nedenfor givet  

 supplerende oplysninger om de enkelte områdetyper.
Områdetyperne 1 og 2: Erhvervs- og industriområder Til områdetyperne 1 og 2 henføres områder, der er udlagt eller anvendes  

 til erhvervs- og industriformål.
Områdetype 1 omfatter områder, der primært er udlagt til eller skal  

 udlægges til og anvendes af virksomheder, for hvilke det er vanskeligt eller  

 meget bekosteligt at reducere den frembragte støjforurening.
Der må på denne  

 baggrund ikke placeres boliger i områdetype 1.
 Områdetype 2 omfatter områder, der er udlagt til eller skal udlægges til  

 og anvendes af almindelige erhvervs- og industriområder.
Tilladelse til - i et konkret tilfælde - at indrette en bolig i  

 forbindelse med en virksomhed i områdetype 2, bør kun gives, såfremt det kan  

 dokumenteres, at virksomhedens forsvarlige drift kræver, at der uden for  

 normal arbejdstid er en person (f.eks. vagtmand eller portner) i  

 virksomhedens umiddelbare nærhed, således at vedkommende med meget kort  

 varsel kan træde i funktion i tilfælde af aktivering af alarmsignaler eller  

 af andre sikkerhedsmæssige årsager.
Portnerens tilstedeværelse kan i  

 specielle tilfælde være begrundet i nødvendigheden af modtagelsen af varer  

 (f.eks. fra udlandet) udenfor normal arbejdstid.
 Tilladelsen til indretning af en bolig i forbindelse med en virksomhed  

 begrunder ikke, at der - på grund af denne boligs eksistens - skal stilles  

 strengere krav til den af virksomheden frembragte eksterne støj end de for  

 området normalt gældende.
 Det vil derimod være rimeligt at virksomheden sørger for, at boligen får  

 en væsentlig bedre lydisolation mod udefra kommende støj end den  

 lydisolation, der findes ved almindeligt boligbyggeri.
Områdetype 3: Blandet bolig- og erhvervsområde - centerområder Til områdetype 3 henføres tre ret forskellige undergrupper.
 For alle tre undergrupper gælder det, at der i sådanne områder dels findes  

 boliger, dels virksomheder eller andre aktiviteter, der kan medføre visse  

 støjulemper.
 De vejledende grænseværdier er af hensyn til boligerne sat væsentligt  

 lavere end i områdetyperne 1 og 2. Hensynet til virksomhederne har på den  

 anden side krævet, at grænseværdierne er noget højere end i områdetyperne 4  

 og 5, der er udlagt til og udelukkende anvendes til boliger.
 Under begrebet »Blandet bolig- og erhvervsområde« henføres tre  

 undergrupper:
 - Den første undergruppe er udlagt eller anvendes til »Let industri,  

 lager, håndværks- og værkstedsområder«.
 Disse områder rummer normalt mange mindre virksomheder, ofte med  

 tilknyttede boliger for virksomhedsindehaverne.
- Den anden undergruppe er typisk uplanlagte områder.
Disse områder er  

 kendetegnet ved, at der normalt ikke i større omfang er forbindelse mellem  

 erhvervsaktiviteterne og boligernes indehavere.
 Områder af denne type findes i mange mindre bysamfund, hvor det ikke - i  

 hvert tilfælde ikke hidtil - har været muligt og naturligt at tilstræbe en  

 planlægningsmæssig adskillelse af erhvervs- og boligområder.
 - Den tredie undergruppe »Centerområder« er kendetegnet ved, at  

 der i disse områder er sket en så stor koncentration af forretninger især for  

 detailhandel, at det er nødvendigt i støjmæssig henseende at ligestille dem  

 med områder, der er udlagt til »Blandet bolig og erhverv«.
Områder af denne type findes oftest i større bysamfund.
Baggrundsstøjen  

 vil normalt primært hidrøre fra stor trafik.
Da trafikken normalt er meget  

 beskeden om aftenen og natten, er det vigtigt at sikre, at eventuelle  

 virksomheder, der er placeret i centerområder, giver anledning til et lavt  

 støjniveau om aftenen og natten.
Det hænder undertiden, at et område, der i øjeblikket er udlagt som et  

 blandet bolig- og erhvervsområde, ved en lokalplan ønskes overført til et  

 boligområde.
I sådanne tilfælde bør støjvilkårene for nye virksomheder  

 fastsættes i overensstemmelse med de vejledende grænseværdier for  

 boligområdetyperne 4 eller 5.
Områdetyperne 4 og 5: Boligområder Til områdetyperne 4 og 5 henføres områder for henholdsvis  

 etageboligområder og boligområder for åben og lav boligbebyggelse.
Områdetype 6: Sommerhusområder og rekreative områder Til områdetype 6 henføres tre undergrupper, nemlig sommerhusområder,  

 offentligt tilgængelige rekreative områder i det åbne land og særlige  

 naturområder.
Da alle disse områder er udpræget rekreative områder, stilles  

 der krav om et særligt lavt støjniveau.
Områdetype 7: Kolonihaveområder Til områdetype 7 henføres kolonihaveområder.
Disse områder må betragtes  

 som rekreative områder, men da områderne meget ofte er beliggende i byområder  

 med en del baggrundsstøj, er kravene differentierede afhængigt af hvilken  

 planlægningssituation der er tale om.
For kolonihaveområder i det åbne land, der må sidestilles med  

 sommerhusområder, vil kravene for områdetype 6 være gældende.
Hvis områderne  

 udlægges i eller nær byzoneområder vil kravene for områdetype 4 eller 5 være  

 gældende.
 For områder udlagt til nyttehaver som, til forskel for kolonihaver  

 ikke benyttes til overnatning, vil kravene i de særlige situationer hvor der  

 ikke er alternative planlægningsmuligheder, kunne lempes, så de svarer til  

 områdetype 3.
 De støjgener, som virksomheder skal overholde bør sædvanligvis fastsættes  

 i overensstemmelse med kravene til områdetyperne 4 og 5.
Områdetype 8: Det åbne land (incl. landsbyer og landbrugsarealer) Det er ud fra miljømæssige synspunkter ønskeligt, at niveauet af støjen  

 fra virksomheder er meget lavt i det åbne land, ikke mindst på grund af det  

 normalt lave baggrundsstøjniveau.
Hensynet til en række virksomheder, som det  

 er naturligt at placere i det åbne land, gør det imidlertid nødvendigt i et  

 vist omfang at acceptere et støjniveau, der kan påføre omboende støjulemper.
 Det forekommer ikke rimeligt at fastsætte generelle vejledende  

 grænseværdier for områdetype 8. Der bør foretages en konkret vurdering for  

 hvert enkelt område, eventuelt for hver enkelt sag.
Landbrugsdrift Den støj der normalt opstår ved almindelige landbrugsaktiviteter må i  

 reglen accepteres.
Støj fra fjerkræfarme, svinefarme og lignende  

 stordriftsforetagender, herunder også dem, der drives i tilknytning til  

 almindelige landbrugsejendomme, bør begrænses, således at omboende ikke  

 tilføjes væsentlige støjgener.
 Hvis almindelige landbrugsaktiviteter giver anledning til væsentlige  

 støjulemper i særligt støjfølsomme områder, bør disse så vidt muligt  

 reduceres.
 Tekniske installationer som ventilatorer installeret på avlsbygninger  

 medfører ofte betydelige støjulemper selv i ret store afstande, især hvis  

 støjen indeholder tydeligt hørbare toner.
 Korntørreanlæg, som primært bruges sidst på sommeren, kan ligeledes give  

 betydelige støjulemper.
 Det kan komme på tale at stille krav om, at støj hidrørende fra visse  

 tekniske installationer på landbrugsejendomme holdes på et rimeligt lavt  

 niveau.
Som udgangspunkt ved fastsættelse af støjvilkår i et konkret tilfælde, vil  

 det være rimeligt at overveje at anvende de for områdetype 3 gældende  

 vejledende grænseværdier for støjen ved den nærmestliggende enkeltbolig.
Man  

 bør have for øje, at det ofte vil være muligt uden større økonomiske  

 problemer at overholde disse grænseværdier, hvis ventilatorafkast og/eller  

 ventilatorindsugning placeres hensigtsmæssigt.
Simple støjdæmpende  

 foranstaltninger vil ligeledes kunne komme på tale.
 Hvis det i en konkret sag er muligt at overholde lavere grænseværdier,  

 f.eks. grænseværdierne for områdetyperne 4, 5 eller 6, bør disse  

 grænseværdier selvfølgelig anvendes ved fastsættelse af støjgrænser.
virksomheder En virksomhed, der påfører omgivelserne en væsentlig støjbelastning, bør  

 ikke placeres i det åbne land, med mindre det er den eneste naturlige  

 placering af virksomheden.
Blandt de virksomheder, der ofte placeres i det  

 åbne land, skal nævnes virksomheder knyttet til råstofindvinding,  

 vejmaterialer og byggematerialevirksomheder.
Sådanne virksomheders placering  

 vil i større eller mindre grad være bestemt af andre hensyn end de  

 støjmæssige.
Eventuelle støjgrænser må fastsættes i hvert enkelt tilfælde ud  

 fra en vurdering af de tekniske og økonomiske muligheder for at reducere  

 støjen.
 En placering af en sådan virksomhed i det åbne land kræver i øvrigt  

 dispensation fra zoneloven.
 Som udgangspunkt ved den konkrete vurdering i forbindelse med fastsættelse  

 af støjgrænser gældende ved nærmest liggende enkeltbolig bør der her anvendes  

 de grænseværdier, som gælder for områdetype 3.
Det skal understreges, at det er vigtigt at holde sig for øje, at der i  

 det åbne land kan være planer om senere at etablere sommerhusområder,  

 offentligt tilgængelige rekreative områder, særlige naturområder eller  

 kolonihaver.
Dette kan medføre at man i konkrete tilfælde må fastsætte  

 strengere krav, end den i dag foreliggende udnyttelse af områderne betinger.
Det kan undertiden være ønskeligt at placere enkelte, mindre virksomheder  

 i landsbyer, f.eks. mindre maskinstationer.
Da landsbyers fysiske udstrækning  

 normalt er lille, vil det ikke være muligt at udlægge særlige områder til  

 sådanne virksomheder.
Landsbyer hører - set i relation til sådanne  

 virksomheder - principielt hjemme i områdetype 5. Det kan dog i visse  

 tilfælde komme på tale at fastsætte støjgrænser for dagperioden, der svarer  

 til de vejledende grænseværdier hørende til områdetype 4.
2.2.4. Forurenende virksomheder med dyrehold Ved forurenende virksomheder med dyrehold, forstås fjerkræfarme og  

 svinefarme o.lign. stordriftsvirksomheder, endvidere hundekenneler,  

 hundehandlere, hundepensioner, pelsdyrsfarme, spec. rævefarme, rideskoler,  

 dyrehospitaler, dyreklinikker, dyrepensioner og stalde for forsøgsdyr.
Det kan være uhensigtsmæssigt at vurdere støjen fra en virksomhed med  

 dyrehold (specielt for hundekenneler, rævefarme m.v.) alene ud fra  

 støjbelastningen udtrykt ved det ækvivalente, korrigerede støjniveau i dB(A).  

 Dette skyldes dels støjens særlige karakter, dels at støjen i visse tilfælde  

 optræder i relativt korte perioder inden for hvert døgn.
Det vil i mange  

 tilfælde være mere hensigtsmæssigt at benytte maksimalværdierne af  

 støjniveauet frembragt af et enkelt dyrs gøen og bjæffen.
Der findes ikke i  

 øjeblikket et tilstrækkeligt stort erfaringsmateriale til, at der kan stilles  

 et konkret forslag til vejledende grænseværdier.
 Den eneste realistiske mulighed for at undgå støjulemper i forbindelse med  

 hundekenneler, rævefarme m.v. vil være at vælge en hensigtsmæssig  

 lokalisering af virksomheden, hvilket vil sige mindst 100 m for hundekenneler  

 og 200 m for rævefarme til nærmeste bolig.
 Opmærksomheden henledes på, at det i mange tilfælde, f.eks. ved  

 hundekenneler, vil være rimeligt at begrænse støjulemperne om natten og  

 aftenen ved at holde hundene indelukket i disse tidsrum.
2.2.5. Afvigelse fra den tidsmæssige definition af dag, aften og nat Hvis en virksomheds drift kræver, at arbejdet udføres i toholdsdrift, kan  

 grænsen mellem nat og dag fastsættes til kl. 06.00 eller  grænsen  

 mellem aften og nat til kl. 23.00. Da der må lægges afgørende vægt på, at der  

 gives de omboende mulighed for at få 8 timers uforstyrret søvn, bør der ikke  

 gives en både og afvigelse.
 Hvis en virksomheds arbejde kræver, at virksomheden begynder særligt  

 tidligt om morgenen, kan grænsen mellem nat og dag fastsættes til kl. 06.00.  

 Som typisk eksempel kan nævnes et asfaltblandeanlæg, der skal levere sine  

 produkter hurtigst muligt efter kl. 07.00.
2.2.6. Sæsonbetonede virksomheder Der findes en række virksomheder, hvis aktiviteter er stærkt  

 sæsonbetonede.
Dette giver undertiden anledning til overvejelser om, hvorvidt  

 det vil være rimeligt i sådanne tilfælde at afvige fra de i denne vejledning  

 anførte vejledende grænseværdier, når der skal fastsættes støjgrænser for  

 virksomheder.
 To eksempler skal omtales:
Eksempel I Asfaltblandeanlægs aktiviteter forekommer i langt overvejende grad om  

 sommeren.
Da aktiviteterne således hovedsageligt forekommer på tidspunkter,  

 hvor borgerne opholder sig relativt meget udendørs og ofte har åbentstående  

 vinduer, når de opholder sig indendørs, vil det være rimeligt at fastholde  

 grænseværdierne, selvom det drejer sig om en sæsonbetonet aktivitet.
Eksempel II Sukkerfabrikkers hovedaktiviteter forekommer ret sent på efteråret og i  

 begyndelsen af vinteren.
Da der her er tale om aktiviteter, der optræder på  

 tidspunkter, hvor borgerne hovedsageligt opholder sig indendørs og har  

 vinduerne lukkede, kan det være forsvarligt at lempe de i denne vejledning  

 anførte grænseværdier.
2.3. Tabeller over vejledende grænseværdier for støjbelastning og for  

 maksimalværdier af støjniveau, som skyldes støj der hovedsagelig  

 transmitteres gennem bygningskonstruktioner, målt indendørs Hvis støj hovedsageligt bliver transmitteret gennem  

 bygningskonstruktioner, hvilket f.eks. kan være tilfældet, når en virksomhed  

 og en bolig eller et kontor ligger i samme bygning, gælder de i Tabel III  

 anførte vejledende grænseværdier, for det ækvivalente, korrigerede,  

 støjniveau i dB(A) og de i Tabel IV maksimalværdier af støjniveauet i dB(A).
 Tabel III.  Vejledende grænseværdier for støjbelastningen fra  

 virksomheder ved bygningstransmitteret støj målt indendørs.
 Tallene er angivet som det ækvivalente, korrigerede støjniveau ved en  

 efterklangstid på 1,0 s, 0,8 s og 0,5 s som funktion af tidsrum og  

 anvendelse.
 Tabel IV.  Vejledende maksimalværdi for støjniveau fra  

 virksomheder ved bygningstransmitteret støj målt indendørs.
 Tallet er angivet som maksimalværdi ved en efterklangstid på 0,5 s.
Tabel IV viser, at der kun er fastsat en grænseværdi for maksimalværdien  

 af støjniveauet i beboelsesrum og kun for natperioden.
Den anførte værdi er  

 15 dB højere end den i tabel III anførte talværdi.
 De anførte vejledende grænseværdier for støjbelastning og maksimalværdien  

 af støjniveau gælder for støjen målt indendørs med lukkede vinduer.
 Efterklangstiden* i møblerede rum er antaget at være 0,5 s for  

 beboelsesrum, 0,8 s for kontorer og 1,0 s for rum i virksomheder.
3. Støj og planlægning af arealanvendelser 3.1. Generelle betragtninger Planlægning af arealanvendelse og placering af virksomheder er et vigtigt  

 - i mange tilfælde det vigtigste - administrative styringsmiddel til  

 begrænsning af støjulemper.
 Støjulempoer i forbindelse med virksomheder kan - ligesom andre  

 forureningsulemper - meget ofte føres tilbage til, at man ved planlægning af  

 arealanvendelse og placering af virksomheder ikke har taget miljøhensyn i  

 fornødent omfang.
Det er myndighedernes ansvar, at der ved planlægning sikres en  

 hensigtsmæssig adskillelse af områder til erhvervs- og industriområder -  

 områdetyperne 1 og 2 (se tabel I i afsnit 2.2.2 og den uddybende beskrivelse  

 af oprådetyperne i afsnit 2.2.3) - på den ene side, og områder for hvilke der  

 stilles krav om lavt støjniveau - områdetyperne 4, 5, 6, 7 og 8 - på den  

 anden side.
Dette ansvar gælder både ved placering af nye erhvervs- og  

 industriområder på steder, hvor der allerede findes støjfølsomme områder i  

 nærheden, og ved placering af nye støjfølsomme områder, hvor der allerede  

 findes erhvervs- og industriområder i nærheden.
Det er i en virksomheds egen interesse nøje at analysere, om den  

 økonomiske indsats, der er nødvendig for at overholde miljøvilkårene -  

 herunder støjniveau - er rimelig, hvis virksomheden placeres på en udvalgt  

 grund, eller om det vil være klogere at finde en anden grund, hvor  

 miljøkravene er mindre restriktive.
Der henvises til en mere uddybende  

 behandling af dette emne i afsnit 3.6.
3.2. Planlægning af arealanvendelse Den ud fra støjmæssige synspunkter vigtigste foranstaltning i forbindelse  

 med planlægning af arealanvendelse er, som nævnt ovenfor, at sikre en  

 hensigtsmæssig geografisk adskillelse af områder for støjfrembringende  

 aktiviteter og områder for støjfølsomme aktiviteter.
I praksis vil det ofte  

 være vanskeligt eller uigennemførligt at etablere et  

 »ingenmandsland« mellem de to kategorier af områder, der er  

 tilstrækkeligt bredt til, at man alene gennem denne foranstaltning kan opnå  

 tilfredsstillende forhold.
Det vil derfor som regel være nødvendigt at  

 anvende supplerende foranstaltninger.
Eksempler på sådanne supplerende  

 foranstaltninger gives i det følgende.
Anvendelse af en skærmende randbebyggelse En randbebyggelse ved ydergrænserne for områdetyperne 1 og 2 kan være en  

 effektiv støjdæmpende foranstaltning, såfremt brugen af denne bebyggelse ikke  

 selv giver anledning til støjende aktiviteter.
En konsekvent gennemførelse af  

 dette princip leder til en zoneopdeling af erhvervs- og industriområder.  

 Virkosmheder, der har en stor støjemission placeres midt i områderne, medens  

 virksomheder, der kun udstråler en lille støjeffekt - kontorbygninger,  

 lagerbygninger m.fl. - placeres langs områdernes ydergrænser.
Det vil iøvrigt  

 i visse tilfælde også være muligt at placere den skærmende randbebyggelse ved  

 støjfølsomme områders ydergrænse.
 Der findes eksempelvis tilfælde, hvor man har placeret  

 forretningsbygninger, der kun medfører en lille trafik, mellem en stærkt  

 trafikeret vej og et boligområde.
Placering af en jordvold i »ingenmandsland« En jordvold bør enten placeres tæt ved støjkilden eller tæt ved det  

 område, der skal beskyttes mod støj.
Det er muligt gennem beregninger at  

 bestemme den nødvendige højde af jordvolden, såfremt man kender den af  

 støjkilden udstrålede effekt, miljøkravene og de geografiske afstande.
En  

 jordvold kan som regel anvendes med fordel, såfremt støjkilden er tæt ved  

 jordoverfalden, f.eks. i 0-3 m's højde.
Man må yderligere gøre sig klart, at  

 den dæmpende virkning - under forudsætning af faldt terræn - normalt kun  

 optræder nær ved jordoverfalden, f.eks. op til en højde af 3-5 meter.
En jordvold tager megen plads.
Dens bredde ved jordoverfladen er 3-5 gange  

 jordvoldens højde plus et tillæg svarende til bredden af jordvoldens krone.
Placering af en skærm i »ingenmandsland« Der gælder nøjagtigt de samme synspunkter for en skærm som anført ovenfor  

 for en jordvold.
En skærm har imidlertid den fordel, at den kun kræver lidt  

 plads i sammenligning med den plads, som en jordvold kræver.
En skærm  

 placeres ofte i virksomhedens skel.
Der findes en række kommercielt  

 fremstillede skærme på markedet.
Beplantningsbælter i »ingenmandsland« Et beplantningsbælte vil ikke give en nævneværdig dæmpning med mindre:
a.
Beplantningens bredde er 20-50 m eller mere.
b.
Beplantningen er rimelig høj dvs. mindst 8-10 , og c.
Beplantningen er tæt helt ned til jordoverfladen.
 Beplantningen må være stedsegrøn, hvis den skal være effektiv som  

 støjdæmpende foranstaltning hele året.
Placering af veje i »ingenmandsland« Det foreslås undertiden, at anvende »ingenmandsland« til  

 fremføring af veje.
En vej kan naturligvis sikre en vis afstand mellem  

 områder for støjende aktiviteter og områder for støjfølsomme aktiviteter, men  

 denne afstand er i de fleste tilfælde næsten betydningsløs i støjmæssig  

 henseende.
Man må ikke glemme, at en vej er en støjkilde i sig selv, hvorfor  

 det næsten altid er en dårlig ide at placere veje i  

 »ingenmandsland«.
Det kan kun accepteres, hvis der er tale om en  

 vej for ren lokaltrafik til mindre boligområder.
3.3. Områder hvis anvendelse allerede er planlagt Der er ifølge sagens natur grænser for administrative dispositioner m.h.t.  

 arealanvendelse inden for områder, hvis anvendelse allerede er planlagt.
Der  

 er dog visse betydningsfulde muligheder, der bør haves i erindring i det  

 daglige arbejde.
 Den ovenfor omtalte zoneopdeling af erhvervs- og industriområder bør  

 således søges gennemført i den udstrækning, det måtte være muligt.  

 Myndighederne bør derfor gøre virksomheder, der står overfor nyetablering,  

 opmærksom på de fordele, der kan opnås ved at placere en virksomhed, der  

 udsender stor støjeffekt, midt i et erhvervs- og industriområde frem for ved  

 områdets ydergrænse.
Områder for blandet bolig- og erhvervsbebyggelse - områdetype 3 - bør  

 holdes under nøje observation.
Det bør tilstræbes at undgå opførelse af nye  

 virksomheder eller at foretage væsentlige udvidelser af eksisterende  

 virksomheder på grunde, der ligger i delområder, hvor hovedparten af  

 bebyggelsen er beboelsesejendomme.
Undtagelser bør kun gøres, hvis det er  

 muligt at fastsætte støjgrænser for virksomheden, der svarer til  

 grænseværdierne for områdetype 5. På tilsvarende måde bør det tilstræbes at  

 undgå opførelse af nye beboelsesejendomme på grunde, der ligger i delområder,  

 hvor hovedparten af bebyggelsen er virksomheder.
3.4. Etablering af konsekvensområder Et konsekvensområde er et område, hvor der er lagt sådanne bånd på  

 områdets fremtidige arealanvendelse, at der ikke kan placeres støjfølsomme  

 anlæg eller aktiviteter, f.eks. boligbebyggelse, i konsekvensområdet.
På ikke planlagte områder, der støder op til erhvervs- og industriområder,  

 og ikke planlagte områder, der støder op til virksomheder, som er placeret i  

 det åbne land, er der ofte et relativt højt støjniveau.
Det er - ikke mindst  

 af hensyn til virksomhederne - ønskeligt, at der etableres konsekvensområder  

 omkring nyplanlagte erhvervs- og industriområder og omkring nyetablerede  

 virksomheder i det åbne land med henblik på at undgå fremtidige  

 konfliktsituationer.
Man har i årenes løb set en del eksempler på, at virksomheder, der har  

 etableret sig i områder udlagt til erhvervs- og industrivirksomheder, i løbet  

 af få år er løbet ind i alvorlige støjproblemer, fordi tilstødende områder er  

 blevet udlagt til boligbebyggelse.
En sådan konfliktsituation er meningsløs  

 og bør forhindres af hensyn til virksomheder og de personer, der lever i  

 boligerne.
Det er klart et myndighedsansvar at sikre, at sådanne situationer  

 ikke opstår.
Etablering af konsekvensområder er en effektiv fremgangemåde til  

 løsning af disse problemer.
Luftfartsmyndighederne har gennem en del år været opmærksom på værdien af  

 etablering af konsekvensområder omkring lufthavne og flyvepladser.
Dette har  

 medført, at der allerede er etableret konsekvensområder omkring nogle store  

 provinslufthavne.
Denne udvikling bør have afsmittende virkning m.h.t.  

 etablering af konsekvensområder omkring erhvervs- og industriområder og  

 omkring virksomheder i det åbne land.
3.5. Tilladelse til etablering af mindre servicevirksomheder og andre  

 virksomheder i boligområder Ud fra støjmæssige synspunkter bør der i princippet kun findes boliger i  

 boligområder, men andre - ikke miljømæssige - hensyn, kan ofte gøre det  

 ønskeligt at placere bl.a. mindre servicevirksomheder, f.eks. forretninger, i  

 store boligområder.
Sådanne virksomheder bør overholde de i afsnit 2 anførte  

 vejledende grænseværdier.
 I forbindelse med de overvejelser, der gøres af myndigheder og  

 virksomheder, inden der gives tilladelse til etablering af nye  

 servicevirksomheder og andre virksomheder i boligområder, er der en række  

 forhold, der bør haves for øje.
Placering af servicevirksomheder Det er ønskeligt, at servicevirksomheder placeres på steder, hvor  

 støjulemperne bliver mindst mulige.
Da trafik til og fra servicevirksomheder  

 tit er hovedkilden til støjulemperne, vil det være hensigtsmæssigt at placere  

 servicevirksomhederne på steder, hvor der i forvejen er en del trafikstøj.
Benzinsalgssteder og taxaholdepladser kan give støjulemper størstedelen af  

 døgnet.
Restaurationer og diskoteker giver især støjulemper sent om aftenen,  

 mens avis- og bladfordelingscentraler medfører støjulemper meget tidligt om  

 morgenen.
3.6. Bygherrens overvejelser ved valg af byggegrund Det er særdeles vigtigt, at en bygherre inddrager overvejelser angående  

 miljøproblemer - herunder støjproblemer - i sine overvejelser i forbindelse  

 med valg af byggegrund for en virksomhed.
Et hensigtsmæssigt valg kan medføre  

 væsentlige økonomiske besparelser.
Nedenfor nævnes og kommentares en række  

 problemer, der bør indgå i sådanne overvejelser.
Disse overvejelser bygger  

 på, at man regner med, at støjvilkårene for virksomheden vil blive fastsat i  

 overensstemmelse med de vejledende grænseværdier.
Valg af områdetype Områdetyperne 1 og 2 er områder, der er udlagt til erhvervs- og  

 industriformål.
Det vil derfor, ud fra støjmæssige synspunkter, være logisk  

 at overveje placering af en ny støjende virksomhed i en af disse områdetyper.  

 Stærkt støjende virksomheder bør primært placeres i områdetype 1.
Områdetype 3 bør kun komme på tale ved placering af mindre og lidet  

 støjende virksomheder.
Man må imidlertid gøre sig klart, at kravene til et  

 relativt lavt støjniveau i områdetype 3 kan medføre forskellige  

 driftstekniske problemer, hvis man placerer en virksomhed i denne områdetype.
 1. Udendørs arbejde kan af støjmæssige grunde være  

 umuligt.
 2. Man kan blive nødt til at træffe ekstraordinære  

 lydisolerende foranstaltninger for at sikre, at indendørs støj dæmpes  

 tilstrækkeligt, inden støjen kommer ud i det fri.
 3. Det bliver vanskeligt eventuelt umuligt at arbejde  

 på normal måde om aftenen og natten, idet det ikke vil være muligt at  

 overholde de ret lave vejledende grænseværdier for aften- og natperioderne.
 4. Eventuelt senere udvidelser af virksomheden kan  

 vise sig umulige af støjmæssige grunde.
Områdetyperne 4 og 5 er boligområder.
Virksomheder bør derfor ikke  

 placeres i disse områder, med mindre det er små servicevirksomheder, som man  

 af andre - ikke miljømæssige - hensyn finder det ønskeligt at placere her.  

 Der henvises til afsnit 3.5, hvor der findes en nærmere omtale af problemerne  

 knyttet til servicevirksomheder og »fremmede« virksomheder i  

 boligområder.
 I områdetyperne 6 og 7 bør der ikke placeres virksomheder bortset fra små  

 lokale servicevirksomheder.
 I områdetype 8 bør kun placeres virksomheder, som naturligt hører hjemme  

 der, se nærmere omtale af områdetyperne 8 i afsnit 2.2.3.
Omliggende områders indflydelse på valg af byggegrunde Det er ikke tilstrækkeligt, at man i forbindelse med valg af byggegrunde  

 sikrer sig, at det er muligt at overholde de vejledende grænseværdier for den  

 områdetype, i hvilken virksomheden tænkes placeret.
Man skal nøje overveje,  

 om virksomheden også kan overholde grænseværdierne for de omliggende områder,  

 der belastes af støj fra virksomheden, idet grænseværdierne for de omliggende  

 områder kan være væsentlig lavere og derfor også vanskeligere at overholde.  

 Dette forhold overses jævnligt, og kan medføre ubehagelige overraskelser, når  

 virksomheden sættes i drift.
Problemerne med overholdelse af grænseværdierne  

 for de omliggende områder kan reduceres betydeligt, eventuelt helt  

 elimineres, såfremt man undgår at placere virksomheden på en grund, der  

 støder umiddelbagt op til omliggende områder med lave grænseværdier.
Holdes  

 der en rimelig afstand til omliggende områder med lave grænseværdier, og  

 findes der andre, passende høje bygninger mellem byggegrunden og de  

 omliggende områder, vil disse bygninger i mange tilfælde kunne skærme  

 tilstrækkeligt til, at grænseværdierne for de omliggende områder kan  

 overholdes.
Skærmende virkning af egne bygninger Det vil være hensigtsmæssigt at udnytte den skærmende virkning af  

 virksomhedens egne bygninger.
Dette betyder, at støjende maskiner og anlæg  

 ikke placeres på den side af bygningen, der vender over mod et støjfølsomt  

 naboområde, men derimod placeres på den modsatte side.
Denne foranstaltning  

 vil i de fleste tilfælde være billig og enkel at gennemføre på  

 projekteringsstadiet.
Kontakt med myndighederne Det vil være hensigtsmæssigt inden endelige beslutninger træffes - og  

 endnu bedre på ety tidligt tidspunkt af overvejelserne - at etablere kontakt  

 med myndighederne for at fremskaffe oplysninger, der ikke måtte være  

 offentlig tilgængelige, f.eks. eventuelle planer om fremtidig anvendelse af  

 ikke planlagte områder.
4. Godkendelse af nye særligt forurenende  

 virksomheder.
Fastsættelse af støjvilkår 4.1. Lovmæssig baggrund Særligt forurenende virksomheder* er virksomheder, der er optaget på bilag  

 til miljøbeskyttelsesloven.
Disse virksomheder må ikke anlægges eller  

 påbegyndes, før godkendelse er meddelt, jfr. lovens kapitel 5, § 35.
Ansøgning om godkendelse skal være ledsaget af de nødvendige planer,  

 tegninger og beskrivelser til forståelse af projektet samt en angivelse af  

 arten og omfanget af den forventede forurening.
Det skal oplyses, hvilke  

 foranstaltninger der vil blive foretaget til afhjælpning af denne forurening.
Godkendelsen skal, jfr. § 41 indeholde angivelse af de omstændigheder, der  

 er lagt til grund ved godkendelsen, herunder placeringen af virksomheden på  

 den faste ejendom, og de foranstaltninger, som forudsættes gennemført til  

 begrænsning af forureningen.
I godkendelsen skal tillige anføres de fastsatte  

 vilkår med hensyn til virksomhedens etablering og drift.
4.2. Etablering af en ny virksomhed Et af hovedpunkterne i godkendelsen af en virksomhed er de støjgrænser,  

 som virksomheden skal overholde, dels i det område, hvor virksomheden er  

 beliggende, dels i de omliggende områder, der belastes at støj fra  

 virksomheden.
Ved myndighedernes fastsættelse af støjgrænserne bør både den planlagte og  

 den faktiske anvendelse af såvel det område, hvori virksomheden tænkes  

 etableret, som de omliggende områder haves for øje.
Desuden bør det erindres:
- at det er miljøbeskyttelseslovens hensigt, at enhver unødig forurening  

 skal undgås, at de for virksomheden fastsatte støjgrænser kun undtagelsesvis bør være  

 højere end de gældende vejledende grænseværdier, der er anført i afsnit 2,  

 dvs.:
1. de i tabel 1 anførte grænseværdier for  

 støjbelastning og 2. de i tabel II anførte grænseværdier for  

 maksimalværdier af støjniveauet, samt hvis relevant:
3. de i tabel III anførte grænseværdier for  

 støjbelastning, der skyldes støj, der hovedsagelig transmitteres gennem  

 bygningskonstruktioner og 4. de i tabel IV anførte grænseværdier for  

 maksimalværdierne af støjniveauet, frembragt af støj der hovedsagelig  

 transmitteres gennem bygningskonstruktioner.
Støjgrænserne skal som hovedregel overholdes i en højde af 1,5 m over  

 terræn.
Er lydudbredelsesforholdene mellem støjkilde og måleposition  

 komplicerede, f.eks. på grund af en eller flere bygninger eller støjskærme,  

 der giver væsentlig skærmende virkning, kan det være rimeligt i en konkret  

 sat at fastsætte andre højder over terræn, i hvilke de for virksomheden  

 fastsatte støjgrænser skal overholdes.
Dette er særligt vigtigt, når en  

 virksomhed medfører støjulemper ved etageboliger i omliggende områder, se i  

 øvrigt afsnit 2.2.2. Såfremt det er rimeligt at fastsætte andre højder, må  

 disse højder tydeligt angives i støjvilkårene.
 Det er væsentligt, at vilkårene nøje præciserer de fastsatte støjgener.  

 Dette kan eksempelvis ske på den måde, det er gjort i følgende konkrete  

 eksempel:
 »Da virksomheden er beliggende i et blandet bolig- og erhvervsområde,  

 må virksomhedens bidrag - målt udendørs - til det ækvivalente, korrigerede  

 støjniveau i dB(A) i intet punkt i området - uden for virksomhedens egen  

 grund - overstige de nedenfor anførte værdier:
 Maksimalværdien af støjniveauet må om natten ikke overstige 55 dB(A).
 Da de omliggende områder alle er boligområder med åben og lav  

 boligbebyggelse*, må virksomhedens bidrag til det ækvivalente, korrigerede  

 støjniveau i dB(A) i intet punkt i disse områder overstige de nedenfor  

 anførte værdier:
 Hvor den faktiske anvendelse ikke svarer til den planlægningsmæssige -  

 eller hvor der ikke findes en planlægningsmæssig fastlæggelse af områderne,  

 skal miljømyndigheden i den enkelte afgørelse nøje fastlægge de relevante  

 områders grænser og angivne områdetype.
Maksimalværdien af støjniveauet må om natten ikke overstige 50 dB(A)» Der bør i støjvilkårene redegøres for, i hvilket omfang virksomheden selv  

 skal dokumentere overfor miljømyndighederne, at virksomheden overholder de  

 fastsatte støjvilkår.
Der bør findes en rimelig balance mellem myndighedernes  

 krav om en jævnlig dokumentation, og virksokmhedens ønske om at begrænse  

 kontrolmålingernes omfang mest muligt.
Det bør kræves, at virksomheden gennemfører kontrollen efter de samme  

 principper og med den samme omhu, som anvendes af de af myndighederne  

 benyttede institutioner.
Det bør derfor i støjvilkårene fastsættes, at  

 virksomhedens kontrol bør ske ud fra de i afsnit 7 og afsnit 9 givne  

 retningslinier.
Det er særlig vigtigt at kræve, at målerapporten er  

 udfærdiget i overensstemmelse med retningslinierne nedfældet i afsnit 9.10.
Det er væsentligt, at det nøje præciseres i støjvilkårene, på hvilken måde  

 virksomheden gennem egenkontrol skal dokumentere overfor myndighederne, at  

 støjvilkårene overholdes.
Dette kan eksempelvis ske på følgende måde:
»Virksomheden skal inden tre måneder, efter at virksomheden er taget  

 i brug, gennem målinger dokumenterer overfor kommunalbestyrelsen, at  

 ovennævnte støjvilkår er overholdt.
Målingerne skal udføres under forhold  

 hvor virksomheden er i fuld drift.
 Målingerne skal udføres som angivet i miljøstyrelsens vejledning nr.  

 5/1984: »Ekstern støj fra virksomheder« afsnit 7 og afsnit 9.
 Målerapporten skal i relevante dele udfærdiges osm angivet i vejledningens  

 afsnit 9.10.
 Et eksemplar af målerapporten indsendes til kommunalbestyrelsen, og et  

 eksemplar opbevares i mindst 3 år på virksomheden.
Målingerne skal gentages, når tilsynsmyndigheden finder det påkrævet, dog  

 højst 1 gang om året.' Såfremt det anses for rimeligt, at støjvilkårene overtrædes i forbindelse  

 med påregnelige særligt støjende aktiviteter, skal sådanne undtagelser  

 anføres i godkendelsen.
 Mange virksomheder vil ikke selv være i stand til at udføre  

 kontrolmålingerne på forsvarlig måde og bør derfor engagere et kvalificeret  

 firma eller en institution til at udføre målingerne.
4.3. Udvidelse eller ændring af en virksomhed De virksomheder, der er optaget på miljølovens liste over særligt  

 forurenende virksomheder, må ikke udvides eller ændres bygnings- eller  

 driftsmæssigt på en måde, som indebærer forøget forurening, før udvidelsen  

 eller ændringen er godkendt, jfr. lovens kapitel 5, § 35.
Godkendelsen gennemføres efter de samme principper, som gælder ved  

 godkendelse af en ny virksomhed.
De i vilkårene fastsatte støjgrænser  

 omfatter normalt kun selve udvidelsen eller den ændrede del af virksomheden.
I nogle tilfælde vil det ikke være muligt at måle støjbelastningen  

 frembragt af udvidelsen eller den ændrede del af enlægget.
Dette forekommer  

 f.eks. når udvidelsen eller den ændrede del ikke kan fungere alene.
Det kan  

 så komme på tale at overveje, om det gennem beregninger er muligt at  

 godtgøre, at de støjgener, der ifølge denne vejledning bør gælde for nye  

 virksomheder overholdes, eller om der skal stilles krav til reduktion af  

 støjen fra den samlede virksomhed.
5. Særligt forurenende virksomheder, der er etableret  

 før miljøbeskyttelseslovens ikrafttræden den 1. oktober 1974. Behandling af  

 sager vedrørende støjulemper 5.1. Lovmæssig baggrund Virksomheder, som er optaget på miljøbeskyttelseslovens liste over  

 forurenende virksomheder, men som er etableret før lovens ikrafttræden den 1.  

 oktober 1974, skal ikke have miljøgodkendelse med mindre virksomheden siden  

 lovens ikrafttræden har foretaget bygnings- eller driftsmæssige ændringer,  

 som indebærer forøget forurening, jfr. afsnit 4.3.
Sådanne bestående virksomheder kan dog ansøge om frivillig godkendelse,  

 jfr. miljøbeskyttelseslovens § 37. Herved opnår virksomheden den  

 retsbeskyttelse som gælder for godkendte virksomheder.
Det vil sige, at  

 virksomheden ikke kan mødes med yderligere miljøkrav fra myndighederne, med  

 mindre virksomhedens forurening går væsentligt ud over det, som blev lagt til  

 grund ved godkendelsen, jfr. miljøbeskyttelseslovens § 44, stk. 4.
En række virksomheder har søgt om frivillig godkendelse.
Disse  

 godkendelser har også omfattet støjforhold.
 Over for bestående virksomheder, som er omfattet af lovens bilag, men som  

 ikke har søgt om godkendelse, kan kommunalbestyrelsen meddele påbud om  

 foretagelse af afhjælpende foranstaltninger, hvis virksomheden medfører  

 forurening, som ikke skønnes at være uvæsentlig, jfr. miljøbeskyttelseslovens  

 § 44, stk. 1.
 Denne adgang til at meddele påbud anvendes i udstrækt grad i sager, hvor  

 miljømyndigheden finder, at en klage over de støjulemper i virksomheden  

 påfører klageren, er berettiget.
 Herudover indeholder miljøbeskyttelsesloven nogle særlige regler om, at  

 miljøministeren (miljøstyrelsen) kan pålægge nærmere bestemte virksomheder at  

 søge godkendelse, jfr. miljøbeskyttelseslovens §§ 36 og 38.
5.2. Sagsbehandling 5.2.1. Målsætning Det bør ved behandling af sager vedrørende bestående virksomheder holdes  

 for øje, at lovens hensigt er, at enhver unødig forurening skal undgås.
Begrundelsen for at fremhæve lovens hensigt i forbindelse med de i  

 nærværende afsnit omhandlede virksomheder er, at der for de i dette afsnit  

 omtalte virksomheder kan blive tale om væsentlige større tekniske/økonomiske  

 problemer i forbindelse med overholdelse af de i afsnit 2 anførte vejledende  

 grænseværdier end ved nye virksomheder.
Ved nye virksomheder har man i stor  

 udstrækning for - gennem planmæssige foranstaltninger og ved indkøb af  

 støjsvage maskiner - at reducere støjen hidrørende fra virksomheden.
Denne  

 mulighed eksisterer kun i begrænset omfang ved bestående virksomheder.
 Målsætningen ved bestående virksomheder bør imidlertid være den samme som  

 ved nye virksomheder, idet det dog må erkendes, at det for bestående  

 virksomheder kan være nødvendigt at acceptere støjgrænser højere end de  

 vejledende grænseværdier anført i afsnit 2.
5.2.2. Fastsættelse af støjgrænser Behandlingen af sager vedrørende bestående virksomheder afviger en del fra  

 behandlingen af sager, der angår godkendelse af nye virksomheder.
Ved  

 bestående virksomheder har man mulighed for gennem målinger at fastslå,  

 hvilken støj virksomhederne giver anledning til, og på grundlag heraf  

 vurdere, om støjulemperne er væsentlige.
Målinger spiller derfor en stor  

 rolle.
Der bør udarbejdes en rapport over målingerne, og denne rapport bør  

 give mulighed for en sammenligning af måleresultater og de relevante  

 vejledende grænseværdier.
Hvis måleresultaterne ligger over de vejledende  

 grænseværdier, bør myndighederne nøje overveje at give virksomheden påbud om  

 at nedbringe støjen, således at de vejledende grænseværdier kan overholdes.  

 Myndighedernes overvejelser vil kunne lettes betydeligt, såfremt der ved de  

 ovenfor omtalte målinger er foretaget en bestemmelse af de enkelte  

 (væsentligste) støjkilders bidrag til støjbelastningen.
Foranstaltninger til  

 reduktion af støjen kan enten bestå i en reduktion af støjen eller en  

 dæmpning af støjen under dennes udbredelse.
Miljømyndighederne bør - på  

 grundlag af de i målerapporten givne oplysninger om mulighederne for at  

 nedbringe støjniveauet - overveje, om det er sandsynligt, at det er muligt  

 inden for rimelige tekniske/økonomiske rammer at reducere støjbelastningen så  

 meget, at de vejledende grænseværdier kan overholdes.
Det er naturligvis  

 virksomhedens opgave at udarbejde et egentligt projekt til støjreducerende  

 foranstaltninger.
Myndighedernes overvejelser vedrørende støjdæmpende  

 foranstaltninger har alene til formål at belyse, om de støjvilkår, der tænkes  

 fastlagt, kan anses for økonomisk overkommelige.
 Det bør bemærkes, at begrebet »bestående virksomheder« i denne  

 vejledning kun omfatter virksomheder, der er etableret før  

 miljøbeskyttelseslovens ikrafttræden 1. oktober 1974.
Støjbelastningen, som en virksomhed påfører et område, er større, når  

 vinden blæser fra virksomheden mod området, end når vinden blæser fra området  

 mod virksomheden.
Det hænder derfor undertiden, at en bestående virksomhed  

 ønsker fastsat støjgrænser for et støjfølsomt område, der er højere end de  

 vejledende grænseværdier, under henvisning til, at vinden forholdsvis  

 sjældent blæser fra virksomheden mod det støjfølsomme område.
 Dette anføres f.eks. ofte, hvis virksomheden ligger nordøst for  

 boligområdet.
Det er korrekt, at det antal dage af året, på hvilke vinden blæser fra  

 nordøst er forholdsvis lille.
Det er derimod ikke korrekt, at man kun ser på  

 det antal dage, vinden blæser fra nordøst.
Man skal tage alle de dage, på  

 hvilke vindretningen ligger inden for området  

 nordvest-nord-nordøst-øst-sydøst. (Vindhastigheden har i dette område en  

 positiv komposant i retningen fra virksomheden til boligområdet).
 Den anførte begrundelse for at fastsætte højere støjgrænser end de for  

 området gældende vejledende grænseværdier bør derfor ikke accepteres.
Det hænder undertiden, at en bestående virksomhed ønsker, at støjgrænserne  

 for virksomheden skal sættes højere end de vejledende grænseværdier, idet der  

 henvises til, at der er andre virksomheder - eller andre støjkilder - der  

 medfører lige så høje eller endog højere støjniveauer.
Denne begrundelse bør  

 ikke accepteres, da det alene er støjen fra den enkelte virksoimhed, der bør  

 være afgørende for de støjvilkår, der fastsættes.
Er der andre virksomheder,  

 der ikke overholder de vejledende grænseværdier, bør den logiske konsekvens  

 være, at det undersøges, om støjen fra disse virksomheder bør nedbringes.
Det må erkendes, at det i nogle tilfælde vil være rimeligt at fastsætte  

 støjgrænser, der ligger over de vejledende grænseværdier.
Det vil således  

 være tilfældet, hvis:
Vælger miljømyndighederne i en konkret sag at fastsætte støjgrænser, der  

 ligger højere end grænseværdierne, vil det ikke være rimleigt at tillade  

 værdier, der ligger mere end 5-10 dB(A) højere.
Tillæg til aften- og  

 natværdierne bør kun gives, hvor det er nødvendigt for virksomheden at  

 arbejde i to- eller treskiftsdrift.
 Såfremt miljømyndighederne finder, at et påbud om umiddelbar gennemførelse  

 af afhjælpende foranstaltninger, der sikrer grænseværdiernes overholdelse,  

 medfører urimelige tekniske/økonomiske konsekvenser for virksomheden, bør det  

 overvejes, om det vil være rimeligt at give påbud om en gradvis nedsættelse  

 af støjen over en nærmere fastlagt tidsperiode.
 De i afsnit 4.2 beskrevne retningslinier for, i hvilket omfang og på  

 hvilken måde en virksomhed skal dokumentere overfor myndighederne, at den  

 overholder de fastsatte støjvilkår, kan også anvendes i forbindelse med påbud  

 overfor bestående virksomheder.
 De i afsnit 4.2 anførte synspunkter med hensyn til den højde over terræn,  

 i hvilken de for en virksomhed fastsatte støjgrænser skal overholdes, finder  

 også anvendelse ved bestående virksomheder.
 Til belysning af, hvorledes et påbud kan udformes, anføres et konkret  

 eksempel på et påbud udstedt af X-købing kommune:
»Kommunen har modtaget klager fra beboerne i parcelhusområder S-SØ  

 for virksomheden Chromplast over støjulemper fra virksomheden.
Der klages  

 over støjulemper både om dagen og om aftenen.
Det anføres i  

 klageskrivelserne, at støjulemperne især optræder ved de parcelhuse, der  

 ligger umiddelbart op til virksomheden.
Miljø- og levnedsmiddelkontrolenheden har for kommunens regning udført  

 målinger af Chromoplasts bidrag til støjen i parcelhusområdet.
Det fremgår af  

 målerapporten, at støjbelastningen frembragt af Chromplast i det i rapporten  

 angivne målepunkt er som anført nedenfor.
De anførte talværdier for  

 støjbelastningen er de ækvivalente, korrigerede støjniveauer i dB(A).
 Målingerne er udført som angivet i miljøstyrelsens vejledning nr. 5/1984,  

 afsnit 7 og afsnit 9. Målerapporten er udfærdiget som angivet i vejledningens  

 afsnit 9.10.
Efter modtagelse af målerapporten besluttede kommunalbestyrelsen - i  

 overensstemmelse med § 68 i miljøbeskyttelsesloven - skriftligt at underrette  

 virksomheden om, at kommunalbestyrelsen agtede at meddele virksomheden påbud  

 om nedbringelse af virksomhedens bidrag til støjbelastningen i  

 parcelhusområdet.
Konkrete støjgrænser blev anført i skrivelsen, og samtidig  

 blev virksomheden opfordret til at bidrage med oplysninger om omkostninger,  

 fordele og ulemper ved påbudet.
 Efter modtagelse af virksomhedens kommentarer meddelte kommunalbestyrelsen  

 virksomheden følgende påbud med hjemmel i miljøbeskyttelseslovens § 44, 1:
 Idet X-købing kommunalbestyrelse finder, at virksomheden Chromplast giver  

 anledning til væsentlig støjforurening både i dag- og aftentimerne, jfr.  

 vedlagte støjmålerapport og kommunalbestyrelsens forhåndsvarsling, pålægger  

 kommunalbestyrelsen virksomheden at gennemføre støjdæmpende foranstaltnigner  

 inden 4 måneder fra dato, således at virksomhedens bidrag til det  

 ækvivalente, korrigerede støjniveau i dB(A) - målt i parcelhusområdet S-SØ  

 for virksomhedens areal - ikke overskrider følgende værdier:
 Kommunalbestyrelsen har samtidig forudsat, at virksomheden ikke er i drift  

 uden for de nævnte tidsrum.
 Virksomheden skal inden tre måneder, efter at de støjdæmpende  

 foranstaltninger er gennemført, gennem målinger dokumentere overfor  

 kommunalbestyrelsen, at ovennævnte støjgrænser er overholdt.
 Målingerne skal udføres som angivet i miljøstyrelsens vejledning nr.  

 5/1984, afsnit 7 og afsnit 9.
 Målerapporten skal i relevante dele udfærdiges som angivet i vejledningens  

 afsnit 9.10.
 Et eksemplar af målerapporten indsendes til kommunalbestyrelsen og et  

 eksemplar opbevares i mindst 3 år på virksomheden.
 Kommunalbestyrelsens afgørelse vil blive offentliggjort i Dagbladet og  

 Aftenbladet den 1.3.1984.
 Kommunalbestyrelsens afgørelse kan inden 4 uger fra offentliggørelsen  

 påklages til miljøstyrelsen.
Eventuel klage indsendes til kommunalbestyrelsen i X-købing og skal være  

 kommunalbestyrelsen i hænde senest den 29. marts 1984.« 6. Andre virksomheder.
Behandling af sager vedrørende  

 støjulemper 6.1. Lovmæssig baggrund Overfor erhvervsvirksomheder, som ikke er omfattet af bilaget til  

 miljøbeskyttelsesloven over særligt forurenende virksomheder, kan  

 kommunalbestyrelsen meddele påbud om afhjælpende foranstaltninger, hvis  

 virksomheden i en ikke uvæsentlig grad medfører uhygiejniske forhold eller  

 ulemper for omgivelserne.
 Det samme gælder for idrætsanlæg, fritidsklubber og lignende  

 (organiserede) fritidsaktiviteter, som medfører væsentlige støjulemper for  

 omgivelserne.
 Der kan også meddeles påbud om afhjælpende foranstaltninger, hvis et fast  

 anlæg, der anvendes til energiproduktion, udsender støj eller på anden måde  

 medfører væsentlig ulempe for omgivelserne.
 Reglerne herom findes i miljøreglementet (bekendtgørelse nr. 663 af 16.  

 december 1982 af reglement om miljøbeskyttlse) kapitel 11 og kapitel 10.
6.2. Sagsbehandling Sagsbehandlingen foretages efter samme retningslinier, som anført i afsnit  

 5. Det skal dog bemærkes, at der ikke kan søges om godkendelse af disse  

 virksomheder.
7. Retningslinier for kontrol med overholdelse af de  

 for en virksomhed fastsatte støjgrænser 7.1. Målepositioner for kontrolmålinger Det er måleteknikerens opgave at tage stilling til antallet og placeringen  

 af målepositionerne, når der skal udføres målinger med henblik på at  

 kontrollere, om de for en virksomhed fastsatte støjgrænser er overholdt.
Støjgrænser er i de fleste tilfælde fastsat områdevis for de for  

 virksomheden relevante områder.
De relevante områder omfatter normalt det  

 område, i hvilket virksomheden er beliggende, og de omliggende områder, der  

 belastes af støj fra virksomheden.
Støjgenerne for et konkret område skal  

 principielt overholdes på ethvert sted i området.
Måleteknikeren bør vælge målepositioner på de steder, hvor det kan  

 forventes, at der vil være størst sandsynlighed for at støjgrænserne ikke er  

 overholdt.
Skal målingerne udføres for at belyse en sag, i hvilken der  

 foreligger en klage over støjforurening fra en virksomhed, bør mindst en af  

 målepositionerne vælges ved klagerens bopæl.
Det vil ofte være vanskeligt at konstatere, om virksomheder beliggende i  

 områdetyperne 1 og 2 overholder støjgrænserne i ethvert punkt inden for disse  

 områder, idet de andre i disse områder beliggende virksomheder tit  

 frembringer et højt støjniveau.
Det vil i sådanne tilfælde normalt være  

 tilstrækkeligt at kontrollere, at virksomheden overholder den virksomheden  

 pålagte støjgrænse - indenfor området i hvilket virksomheden er beliggende -  

 ved virksomhedens eget skel.
Man må dog ikke vælge målepositioner på steder,  

 hvor bygninger, skærme m.v. på virksomhedens egen grund medfører et særligt  

 lavt støjniveau.
 Det er en selvfølge, at kontrollen af om støjgrænserne overholdes ved  

 virksomhedens eget skel skal suppleres med kontrol - efter de sædvanlige  

 retningslinier - af støjgrænsernes overholdelse i de omliggende områder.
Normalt vil man vælge målepositioner for kontrolmålinger på de dele af de  

 omliggende områders skel, der ligger tættest ved virksomheden.
Her vil der  

 være størst sandsynlighed for, at støjgrænserne vil blive overskredet,  

 såfremt der er tale om frie lydudbredelsesforhold.
Der bør i hvert enkelt  

 tilfælde tages stilling til, om bygninger, støjskærme eller stærkt kuperede  

 terrænforhold medfører, at der er størst sandsynlighed for overtrædelse i  

 andre positioner.
Er dette tilfældet, skal man naturligvis udføre  

 kontrolmålinger i disse positioner.
Kontrolmålinger under særligt vanskelige forhold Det må erkendes, at det i visse tilfælde kan være meget vanskeligt at  

 kontrollere, om en virksomhed overholder de for virksomheden fastsatte  

 støjgrænser.
Et typisk eksempel er en virksomhed, der ligger tæt ved en  

 stærkt trafikeret vej, på hvis anden side der findes et boligområde.
 Trafikstøjen vil kun undtagelsesvis have et niveau, der er så lavt, at man  

 med tilstrækkelig sikkerhed kan måle støjbelastningen, som virksomheden  

 frembringer i boligområdet.
7.2. Målebetingelser Resultatet af støjmålinger er i meget høj grad påvirket af de betingelser,  

 under hvilke målingerne udføres.
Det er derfor nødvendigt at gøre sig klart,  

 hvilke målebetingelser der skal foreligge, når man gennem målinger ønsker at  

 kontrollere, om de i denne vejledning anførte vejledende grænseværdier er  

 overholdt.
Nøjagtigt de samme problemer foreligger naturligvis, når man  

 gennem målinger ønsker at kontrollere, om de for en virksomhed fastsatte  

 støjgrænser er overholdt.
 Nedenfor omtales kort de målebetingelser, der skal være opfyldt, hvis  

 måleresultatet skal benyttes til en relevant sammenligning med de i denne  

 vejledning anførte grænseværdier eller de for en virksomhed fastsatte  

 støjgrænser.
Virksomhedens driftsforhold Den af en virksomhed frembragte støj afhænger naturligvis af virksomhedens  

 driftsforhold.
Målingerne skal udføres under de i praksis forekommende mest  

 støjende driftsforhold.
Der kræves ofte omfattende specialviden om en  

 virksomheds produktionsapparat og de af virksomheden procuderede produkter  

 for at fastslå, hvilke driftsbetingelser der er relevante i forbindelse med  

 en måling.
Det kan i mere komplicerede tilfælde være hensigtsmæssigt at få  

 hjælp af en af virksomheden uafhængig specialist til at fastlægge under  

 hvilke forhold, der skal måles.
Meteorologiske forhold De meterologiske forhold, og her tænkes primært på vindretningen og  

 vindhastigheden samt lufttemperaturen afhængig af højden over jorden, har  

 stor indflydelse på måleresultatet.
Det er derfor nødvendigt at fastlægge de  

 meteorologiske forhold, under hvilke målingerne skal udføres.
Den  

 meterologiske ramme, inden for hvilken man kan udføre relevante målinger, er  

 detaileret beskrevet i vejledning nr. 6/1984: »Måling af ekstern støj  

 fra virksomheder«.
Baggrundsstøjen Målemikrofonen registrerer ud over støjen fra den konkrete virksomhed  

 tillige baggrundsstøjen.
Det er altså totalstøjen det vil sige summen af  

 virksomhedsstøjen og baggrundsstøjen, der måles.
Virksomhedsstøjen kan  

 bestemmes ud fra totalstøjen, hvis man korrigerer for baggrundsstøjens  

 indflydelse.
Denne korrektion skal udføres, hvis man skal afgøre om fastsatte  

 støjgrænser eller de vejledende grænseværdier er overholdt.
Baggrundsstøjens  

 bidrag til totalstøjen er uvæsentligt, hvis målingerne gennemføres på et  

 tidspunkt, hvor baggrundsstøjniveauet er betydeligt lavere end niveauet af  

 virksomhedsstøjen.
Denne situation kan eventuelt opnås, hvis baggrundsstøjen  

 er domineret af enkelte identificerbare støjkilder, der kan standses under  

 målingernes udførelse.
Der foreligger i vejledningen nr. 6/1984 »Måling  

 af ekstern støj fra virksomheder«, en detaljeret redegørelse for,  

 hvordan man i andre tilfælde korrigerer for baggrundsstøjens indflydelse på  

 måleresulatet.
Refleksioner Den støj, en virksomhed frembringer i en måleposition, er sammensat er tre  

 bidrag, nemlig:
 1. Et bidrag der skyldes støj, der transmitteres  

 direkte fra støjkilde til måleposition.
 2. Et bidrag der skyldes støj, der under  

 transmissionen fra støjkilde til måleposition er blevet reflekteret fra  

 terræn.
 3. Et bidrag der skyldes støj, der under  

 transmissionen fra støjkilde til måleposition er blevet reflekteret en eller  

 flere gange fra genstande, f.eks. bygninger uden for virksomhedens egen  

 grund.
 De i tabel I og tabel II i afsnit 2.2. anførte vejledende grænseværdier er  

 som hovedregel forudsat at gælde i frit felt, hvilket definitionsmæssigt er  

 en situation, hvor de under 1 og 2 anførte bidrag forekommer, mens bidrag 3  

 er uden betydning.
 De for en virksomhed fastsatte støjgrænser skal normalt også gælde for  

 frit felt.
 Når man gennem målinger ønsker at kontrollere, om de vejledende  

 grænseværdier eller fastsatte støjgrænser er overholdt, skal man altså måle  

 støjen i frit felt.
Den simpleste måde at eliminere de nævnte refleksioners indflydelse på er  

 at vælge målepositioner, hvor der ikke i nærheden findes store genstande, som  

 giver anledning til refleksioner, der er så kraftige ved målepositionen, at  

 de har indflydelse på måleresultatet.
Er det ikke muligt at vælge sådanne  

 målepositioner, må man ty til vejledning nr. 6/1984: »Måling af ekstern  

 støj fra virksomheder«, idet der i denne gives retningslinier for,  

 hvorledes man korrigerer måleresultatet, for sådanne reflektioners  

 indflydelse.
Problemerne med reflektionen fra genstande er betydelig, når der  

 måles et etageboligområde med flere tæt ved hinanden liggende bygninger.  

 Forholdene bliver særlig outrerede i lukkede gårdrum.
7.3. Måleresultatets variation Udfører man en række målinger af den støj en virksomhed frembringer i en  

 måleposition, vil man konstatere, at måleresultatet ikke er konstant, men at  

 der er tale om en vis variation. Årsagen til denne variation skal kort  

 omtales.
Driftsforhold Målingerne skal, som nævnt i afsnit 7.2, udføres under de i praksis  

 forekommende mest støjende driftsforhold.
Det kan undertiden være vanskeligt  

 at fastslå, hvilke driftsforhold, der er mest støjende.
Det kan desuden være  

 vanskeligt at etablere disse driftsforhold på de tidspunkter, man ønsker at  

 udføre støjmålinger.
Variationer i driftsforholedne fra måling til måling kan  

 medføre en ret betydelig variation i måleresultatet.
Såfremt man har kendskab  

 til støjens variation med driftsforholdene - f.eks. støjens variation med  

 belastningen på et kraftværk - kan man korrigere de enkelte måleresultater og  

 dermed med rimelig tilnærmelse finde måleresultatet svarende til de mest  

 støjende driftsforhold, selvom driftsforholdene under målingernes udførelse  

 ikke svarer til de mest støjende.
Meterologiske forhold Som nævnt i afsnit 7.2 kan man ikke foreskrive, at målingerne skal udføres  

 ved et bestemt sæt fastlagte meterologiske forhold, idet dette ville begrænse  

 det antal dage, på hvilke der kan udføres målinger, til et uacceptabelt lille  

 antal.
Der er derfor fastlagt en meterologisk ramme, der er så vid, at der  

 kan udføres målinger på et passende stort antal dage.
Konsekvensen heraf bliver variation i måleresultatet.
Såfremt afstanden  

 mellem virksomheden og måleposition er mindre end 100-200 m, vil variationen  

 normalt være af størrelsesordenen 2-4 dB.
Er afstanden større, kan  

 variationen blive en del større, især hvis støjkilden findes nær ved  

 jordoverfladen.
Måletidsrum Af praktiske grunde foretages støjmålinger normalt ikke over hele dag-,  

 henholdsvis aften- og natperioden, men kun i kortere perioder, kaldet  

 måletidsrum.
 Dette kommer især på tale, hvis støjudsendelsen fra virksomheden er  

 konstant.
 I vejledning nr. 6/ 1984: »Måling af ekstern støj fra  

 virksomheder« er der redegjort for de problemer, der er knyttet til  

 anvendelse af et måletidsrum m.v.
Måleapparaturet Såfremt man anvender præcisionsmåleudstyr, vedligeholder måleudstyret godt  

 og kontrollerer måleudstyrets visning i forbindelse med hver måling gennem  

 anvendelse af en kalibreret lydkilde, vil måleresultatet være så nøjagtigt,  

 at man kan se bort fra måleapparaturets indflydelse på variationen i  

 måleresultatet fundet ved gentagne målinger.
Overholdelse af støjgrænser Variationen i måleresultatet ved en række gentagne målinger skaber  

 naturligvis let et problem i forbindelse med afgørelsen af, om en fastsat  

 støjgrænse er overholdt.
 Dette er omtalt i afsnit 7.5.
7.4. Overvågning af målinger Målinger af støj fra virksomheder må ofte udføres om aftenen eller natten.  

 Dette gælder f.eks. målinger som gennemføres i forbindelse med klager over  

 støj, der medfører støjulemper om aftenen eller natten.
Mange målinger  

 udføres tillige om aftenen eller natten for at begrænse baggrundsstøjens  

 indflydelse på måleresultaterne.
I sådanne tilfælde kan det være fristende at udføre målingerne ved hjælp  

 af automatisk registrerende måleapparatur, således at man ikke behøver at  

 opholde sig ved målepositionen i hele måleperioden.
En sådan fremgangsmåde må  

 anses for meget betænkelig.
Målingerne bør overvåges af måleteknikeren selv,  

 således at der er sikkerhed for, at støj fra uvedkommende støjkilder (trafik  

 på offentlige veje, lufttrafik, hunde, fugle m.v.) ikke påvirker  

 måleresultaterne på ukendt måde.
Overvåges målingerne, kan måleteknikeren  

 eventuelt stoppe målingerne, hvis baggrundsstøjniveauet inden for et kortere  

 tidsrum uacceptabelt højt.
Overvågning giver ligeledes mulighed for  

 værdifulde subjektive iagttagelser.
 Det må stærkt anbefales altid at overvåge målinger, også om dagen.  

 Undlader man helt undtagelsesvis at overvåge en måling, skal der være koblet  

 en båndoptager til måleudstyret, således at man senere har mulighed for  

 gennem aflytning af båndet at konstatere hvilke støjbegivenheder, der  

 optrådte under målingen.
7.5. Ubestemthed og støjgrænser 7.5.1. Ubestemthed De i denne vejledning anførte vejledende grænseværdier er fastsat ud fra  

 det synspunkt, at grænseværdierne er overholdt, hvis gennemsnitsværdien af  

 resultaterne af uendelig mange målinger - gerne kaldet den sande værdi - af  

 støjen ligger under de vejledende grænseværdier.
Et tilsvarende synspunkt  

 skal derfor anlægges ved afgørelsen af, om de for en virksomhed fastsatte  

 støjgrænser er overholdt.
Den sande værdi kan ikke bestemmes i praksis.
Man kan imidlertid ud fra  

 det målte støjniveau, måleværdien, bestemme et interval omkring måleværdien,  

 inden for hvilket den sande værdi vil ligge med en vis valgt sandsynlighed.  

 Intervallets bredde er to gange ubestemtheden på måleværdien.
Intervallet  

 symmetrisk om måleværdien.
Ubestemtheden er relativt stor, hvis måleværdien er resultatet af en  

 enkelt måling eller gennemsnitsværdien af resultaterne af nogle få målinger.  

 Ubestemtheden bliver relativt lille, hvis måleværdien er gennemsnitsværdien  

 af resultaterne af mange målinger.
Alle målinger skal naturligvis udføres  

 under overholdelse af de i afsnit 7.2. anførte målebetingelser.
Ubestemtheden er ifølge ovennævnte definition afhængig af den valgte  

 sandsynlighedsprocent.
En stor sandsynlighedsprocent vil give et stort  

 interval, det vil sige en stor ubestemthed.
Miljøstyrelsen finder det  

 hensigtsmæssigt at anvende en sandsynlighedsprocent på 90.  (Student's t,  

 90 pct. dobbeltsidig, 95 pct. enkeltsidig test).  I vejledning nr.  

 6/1984: »Måling af ekstern støj fra virksomheder« findes der  

 oplysninger om hvorledes ubestemtheden fastsættes.
 Er måleværdien bestemt ved måling af den eksterne støj fra en virksomhed  

 fundet at være f.eks. 43 dB(A), og ubestemtheden i forbindelse med den  

 udførte måling beregnet til 2 dB(A), ligger den sande værdi med 90 pct.  

 sandsynlighed i intervallet mellem 41 dB(A) og 45 dB(A).
7.5.2. Overskridelse af de i et påbud eller vilkår fastsatte støjgrænser I forbindelse med forvaltningen af miljøbeskyttelsesloven er det et  

 almindeligt princip, at der fra miljømyndighedernes side kun foretages  

 indgreb overfor en virksomhed, såfremt det med 95 pct. sandsynlighed kan  

 dokumenteres, at der er tale om en overskridelse af den fastsatte støjgrænse.
En støjgrænse er overskredet, hvis måleværdien minus ubestemtheden er  

 større end støjgrænsen.
Den sande værdi af virksomhedens bidrag til  

 støjbelastningen er da med 95 pct. sandsynlighed større end støjgrænsen.
 I det ovenfor anførte eksempel er støjgrænsen overskredet såfremt  

 måleværdien er større end 47 dB(A), idet 47 dB(A) - 2 dB(A) = 45 dB(A).
 Hvis det konstateres, at fastsatte støjgrænser med 95 pct. sandsynlighed  

 er overskredet, bør miljømyndighederne overveje, hvilke reaktioner der skal  

 anvendes.
8. Tilsyn og kontrol 8.1. Lovmæssig baggrund »Kommunalbestyrelsen påser, med mindre andre regler fastsættes af  

 miljøministeren, at loven og de regler, der er fastsat med hjemmel i loven  

 overholdes« (jfr. § 48 i miljøbeskyttelsesloven).
 »Kommunalbestyrelsen skal påse, at påbud eller forbud efterkommes, og  

 at vilkår i forbindelse med godkendelser og tilladelser overholdes«  

 (jfr. § 49 i miljøbeskyttelsesloven).
Tilsvarende tilsyn føres af amtsrådet (i hovedstadsområdet af  

 hovedstadsrådet) for så vidt angår de virksomheder, anlæg og indretninger,  

 der drives af kommunalbestyrelserne.
Drives virksomhederne, anlæggene eller  

 indretningerne af amtsrådet eller hovedstadsrådet, føres tilsynet af  

 kommunalbestyrelsen i den kommune, hvor anlægget, etc. er beliggende, (jfr. §  

 50 i miljøbeskyttelsesloven).
8.2. Sagsbehandling Den forpligtelse, der i henhold til § 48, § 49 og § 50 påhviler  

 tilsynsmyndigheden med hensyn til at udøve tilsyn og kontrol med dels at  

 påbud eller forbud efterkommes, dels at vilkår i forbindelse med godkendelser  

 og tilladelser overholdes, er - hvad angår støjulemper - blevet efterlevet i  

 et begrænset omfang.
Det må anses for nødvendigt, at tilsyn og kontrol bliver  

 intensiveret betydeligt i de kommende år.
 Tilsyn bør gennemføres med passende mellemrum gennem uanmeldte besøg.  

 Frekvensen afhænger af virksomhedens art og udviklingstempo.
Ved tilsynet bør det påses, at de i støjvilkårene fastsatte specielle  

 bestemmelser bliver overholdt.
Som eksempler på sådanne bestemmelser kan  

 nævnes:
- tidsmæssige begrænsninger vedrørende virksomhedens drift (typisk  

 eksempel: tidsrummet inden for hvilket en produktion må finde sted), - vilkår om, at der ikke må udføres udendørs støjende arbejder og - vilkår om, at porte og/eller vinduer skal holdes lukkede.
 Ved tilsynet bør det ligeledes konstateres, om den beskrivelse af  

 virksomheden, der er givet dels i ansøgningen om godkendelse dels i  

 godkendelsen, stadig er i overensstemmelse med de faktiske forhold.
Det bør specielt undersøges, om der er gennemført ændringer, der eventuelt  

 kan medføre en væsentlig forøgelse af støjen i de omliggende områder.
Som  

 eksempelvis på sådanne ændringer kan nævnes:
- udvidelser eller ombygninger, - anskaffelse af nye støjende maskiner, - indførelse af nye støjende arbejdsmetoder, - ændring af ældre maskiner der medfører forøget støjudsendelser, og - bygningsændringer Det er endelig vigtigt, at det kontrolleres, at de i støjvilkårene  

 fastsatte bestemmelser vedrørende virksomhedens pligt til at dokumentere  

 overholdelse af de fastsatte støjgrænser respekteres.
Det vil være hensigtsmæssigt, om den miljøkontrolenhed, der i henhold til  

 laboratorieplanen er udpeget til at udføre støjmålinger inden for det enkelte  

 amt, deltager i det første tilsyn- og kontrolbesøg.
Ved det første besøg bør  

 alle væsentlige faktorer i forbindelse med støjmålingerne afklares, for  

 såvidt dette ikke allerede er sket ved udarbejdelse af støjvilkårene.
Det vil  

 f.eks. i mange tilfælde være hensigtsmæssigt at diskutere hvilke  

 målepositioner, der bør benyttes ved virksomhedens egenkontrol.  

 Målepositionerne bør vælges på de steder, hvor det skønnes, at der er størst  

 sandsynlighed for, at støjgrænserne måtte være overskredet.
Målingerne skal  

 gennemføres efter de i afsnit 7 og afsnit 9 givne retningslinier.
Der kan være tale om målinger dels i forbindelse med uanmeldte besøg dels  

 i forbindelse med anmeldte besøg.
Fordele og mangler ved de to typer er  

 omtalt i afsnit 9.4.
 De henvises iøvrigt til miljøstyrelsens vejledning nr. 8/1983 »Tilsyn  

 og kontrol med forurening fra virksomheden«.
9. Støjmålinger 9.1. Generelt Dette afsnit er begrænset til en omtale af de i administrativ henseende  

 vigtigste problemer i forbindelse med gennemførelsen af støjmålinger.
De  

 detaljerede, tekniske forskrifter for udførelse af målinger af den eksterne  

 støj fra virksomheder er ret komplicerede og normalt kun af interesse for  

 måleteknikere.
Forskrifterne er samlet i vejledning nr. 6/1984 »Måling  

 af ekstern støj fra virksomheder«.
9.2. Måleinstitutioner (laboratorier, miljøkontrolenheder m.fl.) Der findes en lang række institutioner, der udfører støjmålinger.
Disse  

 institutioner kan - i lyset af de her omtalte måleopgaver skematisk inddeles  

 i følgende fire hovedgrupper:
 Miljøstyrelsen arbejder for øjeblikket på at få etableret en mindre  

 omfattende autorisationsanordning.
 Ordningen vil bestå i en mulighed for at opnå autorisation alene til  

 måling af ekstern støj efter miljøstyrelsens vejledning nr. 6/1984  

 »Måling af ekstern støj fra virksomheder«.
 Kontrol med måleudstyret vil kunne finde sted på Lydteknisk Institut mod  

 betaling.
 Ordningen vil blive tilbudt både private og offentlige laboratorier.
 Når denne ordning er gennemført vil miljøstyrelsen anbefale, at alene  

 støjmålinger udført af et laboratorium, der er autoriseret til måling efter  

 vejledning nr. 6/1984, vil kunne anvende til behandling af sager med indgreb,  

 i form at påbud eller forbud, overfor virksomheder.
 For tiden regnes med at ordningen tidligst vil træde i kraft primo 1986,  

 og miljøstyrelsen vil til sin tid udsende en meddelelse herom.
9.3. Måleudstyr Miljøkontrolenhederne skal - lige som de autoriserede laboratorier - have  

 måleudstyr af høj kvalitet.
Måleinstitutionen skal i det mindste have udstyr  

 til måling af:
- lydtrykniveau - det ækvivalente støjniveau i dB(A) - vibrationer - vindhastighed og vindretning.
 Måleinstitutionen bør have følgende hjælpeudstyr:
- båndoptager - niveauskriver - smalbåndsanalysator - registrerende apparatur till vindhastigheds- og vindretningsmålinger.
 Alt måleudstyr skal være underkastet periodisk kvalitetskontrol.
9.4. Tilrettelæggelse af støjmålinger Støjmålinger kan udføres efter to forskellige principper:
Man kan ved anmeldte målinger bestemme de enkelte (væsentligste)  

 støjkilders bidrag til støjniveauet og udfra kendskab til støjkildernes  

 driftstid beregne det ækvivalente støjniveau.
Denne fremgangsmåde giver  

 samtidig værdifulde oplysninger om de støjkilder på virksomheden, der giver  

 det væsentligste bidrag til støjen.
Sådanne oplysninger kan som omtalt  

 nedenfor være meget værdifulde ved vurdering af mulighederne for en reduktion  

 af støjen.
Den første handling, der bør foretages ved behandling af en sag vedrørende  

 støjulemper forårsaget af en virksomhed, bør - såfremt man ikke først ønsker  

 at lave uanmeldte målinger - består i et besøg af kommunens tekniker på  

 virksomheden.
Under besøget udføres - om muligt - orienterende støjmålinger.  

 Orienterende målinger kan være til stor støtte ved tilsynsmyndighedens  

 afgørelse af, om der foreligger væsentlige støjulemper.
Udføres målingerne uanmeldt, er man naturligvis henvist til at måle  

 støjen, der udsendes under de driftsbetingelser, der forekommer på det  

 tidspunkt, målingerne skal gennemføres.
Det må derfor vurderes, om  

 driftsforholdene i måletidsrummet er sådanne, at kravet om, at støjmålingerne  

 skal udføres, når virksomheden støjer mest, er opfyldt.
Det kan være  

 hensigtsmæssigt at indhente eventuelle klageres syn på sagen.
Endvidere vil  

 virksomhedens ledelse naturligvis - efter målingernes afslutning - kunne give  

 oplysning om driftstilstanden i måletidsrummet.
Uanmeldte målinger har den fordel, at man undgår, at virksomhedens  

 driftsforhole evt. påvirkes af, at der udføres målinger.
Dette gælder  

 naturligvis specielt virksomheder, hvor man på simple måde kan kontrollere  

 støjudsendelsen.
Til gengæld må uanmeldte målinger ofte udføres under  

 forhold, hvor støj fra uvedkommende støjkilder kan få forstyrrende  

 indflydelse på resultaterne af målingerne, ligesom virksomheden ikke  

 nødvendigvis arbejder under de for kontrolmålinger foreskrevne  

 driftsbetingelser.
Dersom målingerne foretages i samarbejde med virksomheden,  

 er der mulighed for at belyse støjforholdene betydeligt bedre end ved  

 uanmeldte målinger.
Dette gælder specielt for mindre virksomheder, hvor de  

 enkelte støjkilder kun er i drift en del af arbejdstiden.
9.5. Målepositioner Der henvises til afsnit 4.2. og 7.1. angående valg af målehøjde og  

 målepositioner.
9.6. Målebetingelser Der henvises til afsnit 7.2. angående målebetingelser.
9.7. Måletidsrum Der henvises til vejledning nr. 6/1984 »Måling af ekstern støj fra  

 virksomheder« angående måletidsrum.
9.8. Støj indeholdende tydeligt hørbare toner eller tydeligt hørbare  

 impulser Det er i afsnit 2.1 anført, at der skal gives et tillæg på 5 dB til den  

 målte værdi af det ækvivalente støjniveau i dB(A), hvis støjen indeholder  

 tydeligt hørbare toner* eller tydeligt hørbare impulser.
9.8.1. Tydeligt hørbare toner (Dette tillæg gives kun i den del af referencetidspunktet inden for  

 hvilken støjen indeholder toner) Som eksempler på støjtyper, der kan indeholde tydeligt hørbare toner, kan  

 nævnes:
- støj fra ventilationsanlæg - støj fra elektriske motorer - støj fra pumper.
Det har hidtil været normal praksis at afgøre, om der findes tydeligt  

 hørbare toner i en støj på grundlag af en subjektiv vurdering.
Såfremt det er  

 vanskeligt at opnå enighed mellem sagens parter, om hvorvidt der findes  

 tydeligt hørbare toner, bør sagen afgøres ved en objektiv måling af  

 toneindholdet, jfr. vejledning 6/1984.
Det hænder undertiden, især ved behandling af sager ved store  

 virksomheder, at det kan medføre betydelige økonomiske konsekvenser, hvis der  

 gives et tillæg på 5 dB.
Hvis man ved den subjektive vurdering er i tvivl, om  

 hvorvidt der findes tydeligt hørbare toner, bør dette afgøres ved en objektiv  

 måling.
9.8.2. Tydeligt hørbare impulser Som eksempler på støjtyper, der indeholder tydeligt hørbare impulser, kan  

 nævnes:
- støj fra nitning - støj fra bankning - støj fra trykluftsværktøj - støj fra trykluftafblæsning - støj fra ventilåbning.
 Tillæg på grund af tydeligt hørbare impulser idag alene på grundlag af en  

 subjektiv vurdering, idet der ikke foreligger en almindelig anerkendt  

 objektiv målemetode, der kan danne basis for afgørelse af, om et tillæg skal  

 gives.
 Der findes heller ikke almindeligt anerkendte retningslinier for, hvor  

 hyppigt impulserne skal optræde, for at der skal gives tillæg.
9.9. Udarbejdelse af måleprogram Der er meget vigtigt, at der udarbejdes et detaljeret måleprogram, inden  

 målingerne igangsættes.
 Et måleprogram skal omfatte:
A.
En beskrivelse af virksomheden B.
En beskrivelse af de planlagte målinger.
ad A.
Beskrivelsen af virksomheden skal omfatte:
 Såfremt det ikke er muligt at fremskaffe egnet kortbilag, må oplysningerne  

 gives gennem en fyldestgørende beskrivelse med målsatte skitser og nordpil.
 Eventuel klagers bopæl skal markeres på kortbilag.
ad B.
Beskrivelse af de planlagte målinger skal omfatte:
 Såfremt resultaterne af støjmålingerne skal benyttes i forbindelse med  

 miljømyndighedernes sagsbehandling, bør man sikre sig, at miljømyndighederne  

 vil acceptere måleinstitutionens rapport som grundlag for sagsbehandlingen.
9.10. Målerapport En målerapport bør indeholde fyldestgørende oplysninger om alle relevante  

 forhold i forbindelse med støjmålingerne, således at alle, der bliver  

 impliceret i sagens behandling, kan få et fuldgyldigt billede af  

 støjproblemerne, i den udstrækning disse kan beskrives gennem målinger og de  

 dertil knyttede subjektive iagttagelser.
 En rapports indhold kan opdeles i elleve hovedafsnit.
 A Beskrivelse af virksomheden.
 B Måleprogram.
 C Meteorologiske forhold under målingerne.
 D Faktorer der har midlertidig indflydelse på lydudbredelsen.
 E Driftsbetingelser.
 F Anvendt måleudstyr.
 G Måletidsrum.
 H Måleresultater.
 I Subjektive iagttagelser.
 J Muligheder for reduktion af støjen.
 K. Øvrige oplysninger.
 Målerapporten skal dateres og underskrives.
Ad A Beskrivelse af virksomheden Se afsnit 9.9 punkt A.
 Ad B Måleprogram.
 De relevante dele af det i afsnit 9,9, punkt B beskrevne, planlagte  

 måleprogram overføres til målerapporten efter eventuel nødvendig justering  

 under hensyntagen til de faktiske forhold i forbindelse med målingernes  

 udførelse.
 Ad C Meteorologiske forhold under målingerne.
 De meteorologiske forhold under målingerne rapporteres.
 Ad D Redegørelse for faktorer der har midlertidig indflydelse på  

 lydudbredelsesforholdene under målingerne, f.eks.
- midlertidige indendørs støjdæmpende eller støjafskærmende  

 foranstaltninger på virksomheden, som f.eks. lydabsorberende eller  

 afskærmende genstande (materialer etc) i nærheden af støjkilderne, - midlertidigt lukkede vinduer, døre eller porte, - midlertidigt afskærmende genstande på eller udenfor virksomhedens grund  

 (parkerede lastbiler, materialeoplæg etc.).
 ad E Redegørelsen for driftsbetingelserne under målingerne må omfatte  

 omhyggelig beskrivelse af driftsbetingelser for alle væsentlige støjkilder og  

 anlæg samt beskrivelse af særligt støjende arbejdsprocesser.
 Denne redegørelse kan eventuelt gives i forbindelse med måleresultaterne,  

 hvis dette gør rapporten mere overskuelig.
 Ad F Det anvendte måleudstyr bør nøje registreres.
 ad G Måletidsrum.
 Der må redegøres både for måletidsrum og observationstidsrum med angivelse  

 af dato og klokkeslet.
 Disse oplysninger kan eventuelt gives sammen med måleresultaterne.
 ad H Måleresultaterne skal omfatte:
 ad I) Subjektive iagttagelser skal omfatte:
 ad J Vurderingen af mulighederne for en reduktion af støjen skal  

 indeholde:
 Der henvises til den i afsnit 5.2.2 givne nærmere omtale af anvendelsen af  

 denne vurdering.
 ad K Øvrige oplysninger.
 Oplysningerne under K, vil med fordel kunne gives i indledningen til  

 rapporten.
Ordforklaring Lydtrykniveau (støjniveau) Lp i dB Lydtrykniveauet (støjniveau) Lp er defineret i ligningen hvor p er lydtrykket (i Pa) og p0 er referencelydtrykket 20 u Pa.
Maksimalværdi af lydtrykniveauet (støjniveauet) i dB Maksimalværdien af lydtrykniveauet (støjniveauet) er den største værdi  

 lydtrykniveauet (støjniveauet) antager som funktion af tiden, idet  

 måleinstrumentet skal indstilles på tidsvægtning F.
A-vægtet lydtrykniveau (støjniveau) LpA i dB Det A-vægtede lydtrykniveau (støjniveau) LpA i dB er den værdi af  

 lydtrykniveauet (støjniveauet), der opnås, når man anvender det i IEC 651  

 definderede frekvensvægtende netværk A.
Energiækvivalent, konstant, A-vægtet lydtrykniveau (støjniveau) LAeq,T i  

 dB bestemt for tidsperioden T Det energiækvivalente, A-vægtede lydtrykniveau (støjniveau) LAeq,T er det  

 A-vægtede lydtrykniveau af en lyd (støj) med et konstant lydtrykniveau  

 (støjniveau), som inden for tidsperioden T har samme akustiske energi som den  

 betragtede lyd (støj), hvis lydtrykniveau (støjniveau) normalt varierer inden  

 for tidsperioden.
Støjbelastning Støjbelastningen i dB er det energiækvivalente, A-vægtede lydtrykniveau  

 (støjniveau) af en støj, efter at der er udført en korrektion, der tager  

 hensynb til, at lyden (støjen) indeholder tydeligt hørbare toner(r), eller  

 tydeligt hørbare impulser.
 Ordforklaringen af de nedenfor anførte ord refererer specielt til disse  

 ord anvendelse i denne vejledning.
Vejledende grænseværdier for støjbelastning Vejledende grænseværdier for støjbelastning er de af Miljøstyrelsen  

 anbefalede maksimale værdier for støjbelastning under forskellige forhold  

 (tidspunkt på døgnet og anvendelsen af det område, hvor støjbelastningen  

 forekommer).
Støjgrænser Støjgrænser er de maksimale værdier for støjbelastning, som forekommer i  

 de støjvilkår, som en miljømyndighed fastlægger for en virksomhed.
Baggrundsstøj Baggrundsstøj er al anden støj end støjen fra den konkrete virksomhed.
Områdetyper Betydningen af de i denne vejledning anvendte områdetypebetegnelse findes  

 i afsnittene 2.2.2 og 2.2.3.
Efterklangstid Efterklangstid for et rum er den tid, det tager lydtrykniveauet at falde  

 til det lydtrykniveau, der ligger 60 dB under det lydtrykniveau, der  

 forekommer i det øjeblik, en lydkilde i rummet afbrydes.
