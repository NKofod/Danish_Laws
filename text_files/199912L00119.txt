Fremsat den 3. december 1999 af skatteministeren (Ole  

 Stavad) Forslag til Lov om ændring af lov om  

 afgift af ledningsført vand (Ændring af afgiftsperioden) § 1 I lov om afgift af ledningsført vand, jf. lovbekendtgørelse  

 nr. 639 af 21. august 1998, som ændret ved § 27 i lov nr. 380 af  

 2. juni 1999, foretages følgende ændringer:
 1. § 6 affattes således:
» Stk. 2. For registrerede virksomheder, som ikke er registreret  

 efter merværdiafgiftsloven, er afgiftsperioden kvartalet.«.
 2. I § 14, stk. 2, ændres »oktober kvartal« til: »den sidste afgiftsperiode i kalenderåret«.
 3. I § 15 a indsættes efter »registreret virksomhed«:  

»med kvartalet eller kalenderhalvåret som  

 afgiftsperiode« .
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger Som led i finanslovsaftalen for 2000 mellem regeringen,  

 Socialistisk Folkeparti, Centrum Demokraterne og Enhedslisten foreslås  

 det at ændre afgiftsperioden i lov om afgift af ledningsført  

 vand.
Afgiftsperioden er i dag kvartalet for alle de afgiftspligtige  

 virksomheder, der er registreret efter loven hos Told Skat.
Afgiftsperioden  

 for vandafgiften kommer ved forslaget til at følge afgiftsperioden  

 efter merværdiafgiftsloven (momsloven) for de momsregistrerede  

 virksomheder.
Det drejer sig om størstedelen af de registrerede  

 virksomheder, hovedsageligt vandværkerne.
 For de afgiftspligtige virksomheder eller institutioner,  

 der ikke leverer momspligtige varer eller ydelser, og som følgelig  

 ikke er momsregistreret, foreslås kvartalet fastholdt som  

 afgiftsperiode i alle tilfælde.
Forslaget indebærer, at virksomheder, hvis samlede  

 momspligtige leverancer er større end 10 mill. kr. årligt,  

 får måneden som afgiftsperiode i stedet for kvartalet, mens  

 virksomheder med momspligtige leverancer for under 1 mill. kr. årligt  

 får kalenderhalvåret som afgiftsperiode.
For de virksomheder,  

 hvis leverancer ligger mellem 1 og 10 mill. kr., vil afgiftsperioden fortsat  

 være kvartalet.
Reglerne om afgiftsperioden efter  

 merværdiafgiftsloven findes i dennes § 57, stk. 2-8.
Forkortelsen af afgiftsperioden til en måned vil kun  

 berøre en meget begrænset del af vandværkerne, da der kun  

 er få værker med leverancer for over 10 mill. kr. årligt.  

 Disse værker udgør ca. 1 pct. af værkerne og har ca. 75  

 pct. af omsætningen.
Samtidig vil de små vandværker, der  

 udgør størstedelen af vandværkerne (ca. 85 pct.),  

 få en længere afgiftsperiode end i dag, hvilket vil lette deres  

 administration af afgiften.
 Der foreslås ikke ændringer i angivelses- og  

 betalingsfristerne, der fortsat vil være den 15. i måneden efter  

 afgiftsperiodens udløb.
Provenumæssige konsekvenser Forslaget medfører en engangsindtægt for  

 finansåret 2000 på ca. 215 mill. kr. som følge af en  

 ændring i de bogførte indtægter (kasseregnskabet). Den  

 varige budgetforbedring (rentegevinsten) er på ca. 5 mill. kr. om  

 året.
Den varige budgetforbedring opstår som følge af, at  

 den gennemsnitlige likviditet mindskes for vandværkerne.
Den  

 gennemsnitlige likviditet vil falde med i alt 100 mill. kr. for  

 vandværkerne i år 2000.
mill.kr Vandværker med omsætning over 10  

 mill. kr Vandværker med omsætning under 1  

 mill. kr I alt ændring for vandværker Rentevirkning af ændring Ændring i bogførte indtægter, kasseregnskabet finansår 2000 250 -35 215 Gennemsnitlig likviditet 125 -25 100 5 Økonomiske og administrative konsekvenser for  

 erhvervslivet Økonomiske konsekvenser Vandværkerne vil få en omkostningsstigning  

 på 5 mill. kr. årligt.
Omkostningsstigningen opstår som  

 følge af, at den gennemsnitlige likviditet mindskes for  

 vandværkerne.
Vandværkerne vil overvælte en del af  

 omkostningsstigningen til erhvervene.
På denne baggrund skønnes  

 erhvervenes omkostninger at stige med ca. 1 mill. kr.
Der vil således  

 være tale om en marginal omkostningsstigning for erhvervene.  

 Omkostningsstigningen må i øvrigt sammenholdes med, at en del af  

 virksomhederne vil kunne få godtgjort vandafgifterne hurtigere end  

 tidligere som følge af det samtidigt fremsatte lovforslag om reduktion  

 i momskredittiden.
Administrative konsekvenser Forslaget om ændring af afgiftsperioden vil lette  

 administrationen af afgiften for de virksomheder, der får  

 kalenderhalvåret som afgiftsperiode i stedet for kvartalet.
Der er ca.  

 2.800 vandværker i Danmark.
Mens ca. 2.300 af vandværkerne vil  

 få kalenderhalvåret som afgiftsperiode, vil omkring 30  

 vandværker få måneden som afgiftsperiode i stedet for  

 kvartalet.
Afgiftsperioden vil som tidligere nævnt være  

 uændret for de resterende vandværker.
Som det fremgår, vil  

 størstedelen af vandværkerne således få en  

 administrativ lettelse.
Ændringen vil reducere antallet af  

 afgiftsangivelser, der skal indsendes til Told Skat for 85 pct. af  

 værkerne eller for ca. 2.300 værker.
Til gengæld vil  

 forslaget øge antallet af afgiftsangivelser for 1 pct. eller ca. 30 af  

 værkerne, hvor afgiftsperioden bliver måneden.
Antallet af  

 angivelser vil dog samlet falde.
Antallet af angivelser vil alt i alt falde  

 med ca. 40 pct.
Det vil være de mindre virksomheder, nemlig  

 virksomheder med en omsætning på under 1 mill. kr, der vil  

 få en administrativ lettelse.
Disse virksomheder skal fremover indsende  

 en angivelse 2 gange om året mod tidligere 4 gange om året.
Miljømæssige konsekvenser Forslaget skønnes ikke at få  

 miljømæssige konsekvenser.
Administrative konsekvenser for stat og kommuner Forslaget skønnes ikke at medføre  

 nævneværdige administrative konsekvenser.
Forholdet til EU-retten Der vurderes ikke at være EU-retlige aspekter  

 forbundet med lovforslaget Vurdering af konsekvenser af  

 lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Engangsindtægt for finansåret 2000 på ca.  

 215 mill. kr.
Den varige budgetforbedring (rentegevinsten) er på ca. 5  

 mill. kr.
- Administrative konsekvenser for stat, kommuner og  

 amtskommuner Ikke nævneværdige - Økonomiske konsekvenser for erhvervslivet - Erhvervenes omkostninger vil stige med ca. 1 mill. kr  

 årligt Administrative konsekvenser for erhvervslivet Mindre administrativ lettelse for ca. 85 pct. af  

 vandværkerne.
Den administrative lettelse vil berøre små  

 vandværker med en omsætning under 1 mill. kr.
Øget administrativ byrde for ca. 1 pct. af  

 virksomhederne Miljømæssige konsekvenser Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Efter de gældende regler er afgiftsperioden  

 kvartalet for de virksomheder, der er registreret efter loven, og som derfor  

 skal indbetale afgift til Told Skat.
Det drejer sig først og fremmest  

 om de almene vandforsyningsanlæg.
Desuden skal virksomheder og  

 institutioner, som forsynes med vand fra lokale boringer, og som ikke er  

 berettiget til tilbagebetaling af vandafgift (dvs. virksomheder, der ikke  

 leverer momspligtige ydelser, og virksomheder omfattet af bilaget til loven,  

 bl.a. forlystelser), registreres hos Told Skat, hvis deres forbrug af vand  

 fra boringen er på over 1000 m3 årligt (jf. lovens  

 § 4, stk. 2).
 Det foreslås, at afgiftsperioden efter  

 vandafgiftsloven bliver den samme som virksomhedens afgiftsperiode efter  

 merværdiafgiftsloven (momsloven) for de af de registrerede  

 virksomheder, som også er registreret efter merværdiafgiftsloven.  

 Reglerne om afgiftsperioden efter merværdiafgiftsloven findes i dennes  

 § 57, stk. 2-8.
Forslaget indebærer, at virksomheder, hvis samlede  

 momspligtige leverancer er større end 10 mill. kr. årligt,  

 får måneden som afgiftsperiode i stedet for kvartalet, mens  

 virksomheder med momspligtige leverancer for under 1 mill. kr. årligt  

 får kalenderhalvåret som afgiftsperiode.
For de virksomheder,  

 hvis leverancer ligger mellem 1 og 10 mill. kr., vil afgiftsperioden fortsat  

 være kvartalet. Ændringer af momsperioden vil medføre, at  

 afgiftsperioden efter vandafgiftsloven også ændres.
 Der foreslås ikke ændringer i angivelses- og  

 betalingsfristerne, der fortsat vil være den 15. i måneden efter  

 afgiftsperiodens udløb.
 For de virksomheder eller institutioner, der ikke leverer  

 momspligtige varer eller ydelser, og som følgelig ikke er  

 momsregistreret (f.eks. visse golfbaner og offentlige institutioner),  

 foreslås kvartalet fastholdt som afgiftsperiode.
 Ændringen af afgiftsperioden berører ikke de  

 afgiftspligtige med egen boring, hvor det ifølge loven er kommunerne,  

 der skal opkræve afgiften.
Til nr. 2 Forslaget er en konsekvens af forslaget om ændring  

 af afgiftsperioden.
Vandværkerne skal som hovedregel betale afgift af  

 den mængde vand, der er faktureret til forbrugerne.
Der skal dog altid  

 betales afgift af mindst 90 pct. af den mængde vand, der er udpumpet  

 på et år.
Eventuelle indbetalinger efter sidstnævnte regel  

 foretages sammen med indbetalingerne for oktober kvartal.
Efter forslaget  

 skal indbetalingen ske sammen med indbetalingerne for den sidste  

 afgiftsperiode i året, hvad enten denne er måneden, kvartalet  

 eller kalenderåret.
Til nr. 3 Forslaget er ligeledes en konsekvens af ændringen af  

 afgiftsperioden, idet bestemmelsen i vandafgiftslovens § 15 a om  

 arvingernes eller bobestyrerens angivelse af afgift, når der er udstedt  

 proklama, ikke er relevant i de tilfælde, hvor afgiftsperioden  

 forkortes til måneden.
Til § 2 Det foreslås, at loven træder i kraft den 1.  

 januar 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om afgift af ledningsført vand, jf. lovbekendtgørelse  

 nr. 639 af 21. august 1998, som ændret ved § 27 i lov nr. 380 af  

 2. juni 1999, foretages følgende ændringer:
 1. § 6 affattes således:
 § 6. Afgiftsperioden er kvartalet.
» Stk. 2. For registrerede virksomheder, som ikke er registreret  

 efter merværdiafgiftsloven, er afgiftsperioden kvartalet.«.
§ 14. - - - Stk. 2. Virksomhederne skal sammen med indbetalingerne for  

 oktober kvartal foretage eventuelle indbetalinger efter bestemmelsen i  

 § 7, stk. 2.
Stk. 3-7. - - - 2. I § 14, stk. 2, ændres »oktober kvartal« til: »den sidste afgiftsperiode i kalenderåret«.
§ 15 a.
Dør indehaveren af en registreret virksomhed,  

 og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse  

 af proklama foretage angivelse efter § 13 for perioden fra  

 afgiftsperiodens begyndelse og indtil dødsdagen.
 3. I § 15 a indsættes efter »registreret virksomhed«:  

»med kvartalet eller kalenderhalvåret som  

 afgiftsperiode« .
