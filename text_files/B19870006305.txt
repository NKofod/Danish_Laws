 I henhold til § 2, stk. 3 og 4 og § 35 a i lov nr. 362 af 13. juni 1973 om  

 styrelse af højere uddannelsesinstitutioner, som ændret ved lov nr. 328 af  

 10. juni 1976 og lov nr. 247 af 27. maj 1981 og senest ved § 9 i lov nr. 217  

 af 23. april 1986, fastsættes:
Formål og struktur § 1.  Den almene administrative datalogiuddannelse har  

 til formål på videnskabeligt grundlag at kvalificere de studerende til at - indgå i et tværfagligt samarbejde omkring udvikling og anvendelse af  

 edb-baserede systemer til administrative formål i private og offentlige  

 virksomheder og organisationer.
 - medvirke ved løsning af administrative databehandlingsopgaver.
 - deltage i planlægning af en organisations udnyttelse af  

 informationsteknologi.
 - kommunikere datalogisk viden, såvel til fagfolk som ikke-fagfolk.
 - at følge og aktivt deltage i den edb-faglige debat og udvikling.
 - at medvirke ved vurdering af de samfundsmæssige og arbejdsmæssige  

 problemer ved en given edb-anvendelse og konsekvenserne deraf.
§ 2.  Den almene administrative datalogiuddannelse på  

 Roskilde Universitetscenter er en mellemuddannelse på 4 år.
Den består af en  

 basisuddannelse på 2 år, en overbygning på 1 1/2 år (3 moduler) og et  

 jobmodul på 1/2 år.
Stk. 2.  Om basisuddannelsen henvises til bekendtgørelse  

 om basisuddannelsen på Roskilde Universitetscenter.
Om de faglige  

 overbygningsmoduler henvises til kapitel 2. Om jobmodul henvises til kapitel  

 3.
 Om de almindelige bestemmelser, der gælder for overbygningerne, herunder  

 evaluering (bedømmelse), henvises til bekendtgørelse om uddannelser på  

 Roskilde Universitetscenter (fællesbekendtgørelsen).
Overbygningsmodulernes indhold Modul 1. Programmeringsmodulet § 3.  De studerende skal erhverve sig fortrolighed med  

 følgende emnekredse:
 De studerende skal have opnået indsigt i databegrebets almene karakter og  

 skal kende de grundlæggende datatyper, datastrukturer, notationsformer og  

 dataprocesser.
De studerende skal have opnået indsigt i forskellige  

 problemløsningsmetoder bl.a. ved hjælp af modelbegrebet og skal kunne  

 algoritmisere veldefinerede problemer ved anvendelse af almindelige metoder  

 til algoritmebeskrivelse.
De skal kunne vurdere en opgiven algoritmes  

 hensigtsmæssighed og effektivitet.
 De studerende skal have beskæftiget sig med de fundamentale datastrukturer  

 og skal erhverve sig indsigt i samspillet mellem datastrukturer og  

 dataprocesser.
De studerende skal have erhvervet sig træning i at planlægge, programmere,  

 afprøve og dokumentere middelstore programmeringsopgaver ved anvendelse af et  

 højere generelt programmeringssprog.
Desuden skal de have opnået færdighed i  

 at udnytte et programbibliotek.
 Modul 2. Maskinmodulet.
 § 4.  De studerende skal erhverve sig fortrolighed med  

 følgende emnekredse:
Emnekredsen er de fysiske, tekniske og logiske principper, der ligger til  

 grund for konstruktion af datamaskiner.
De studerende skal endvidere have  

 opnået kendskab til principper for datatransmission.
Emnekredsen er formaliserede, sproglige udtryksmidler.
De studerende skal  

 have beskæftiget sig med forskellige former for sprog, såvel højere  

 programmeringssprog som maskinnære sprog.
Emnekredsen er basisprogrammel.
De studerende skal have erhvervet sig  

 indsigt i forskellige driftsformer og deres krav til basisprogrammel og  

 maskinstruktur.
 Modul 3. Systemarbejdsmodulet.
 § 5.  De studerende skal erhverve sig fortrolighed med  

 følgende emnekredse:
 De studerende skal have opnået kendskab til forskellige typer af  

 administrative edb-systemer og deres funktion i en organisation, samt kunne  

 vurdere forudsætningerne for at organisationer af forskellig type kan anvende  

 edb-systemer.
 De studerende skal have kendskab til teorier om brugergrænsefladen eller  

 mere generelt til teorier om forholdet mellem menneske og maskinsystemer.
De studerende skal have erhvervet sig forståelse af karakteren af de  

 aktiviteter, der indgår i systemudvikling samt systemudviklingens rolle i  

 organisationsudvikling.
Desuden skal de studerende have opnået indsigt i de  

 betingelser, hvorunder praktisk systemudvikling foregår i private og  

 offentlige organisationer.
 De studerende skal have opnået indsigt i forskellige teknikker, værktøjer  

 og principper for organisering til brug ved organisationsanalyse,  

 systemanalyse, systemkonstruktion og projektstyring.
Jobmodul i administrativ databehandling § 6.  Jobmodulet har til formål at udbygge de  

 studerendes evne til at anvende og kritisk vurdere de i overbygningsmodulerne  

 indlærte teorier og metoder.
 Stk. 2.  Det er en betingelse for påbegyndelse af  

 jobmodulet, at den studerende har bestået mindst 2 af de 3  

 overbygningsmoduler.
Stk. 3.  I jobmodulet skal de studerende deltage i  

 systemudvikling med en realistisk problemstilling inden for administrativ  

 databehandling.
Systemudviklingsarbejdet kan indeholde direkte samarbejde med  

 opgavestillere og brugere samt omfatte bl.a. problemformulering, design og  

 udarbejdelse af arbejdsplaner.
I forbindelse med systemudviklingsarbejdet  

 skal de studerende gå i dybden med et emne, som er aftalt mellem de(n)  

 studerende og læreren.
 Stk. 4.  De(n) studerende udarbejder en skriftlig  

 specialerapport om arbejdet i jobmodulet.
Evaluering af overbygningsmodulerne § 7.  Det kan ved studieordning fastsættes, at indtil  

 1/3 af hvert moduls faglige indhold skal evalueres ved intern prøvning.
 § 8.  Der afholdes følgende prøver:
modul 1: een skriftlig og een mundtlig prøve modul 2: een skriftlig og een mundtlig prøve modul 3: een mundtlig prøve Stk. 2.  De skriftlige prøver har til formål at  

 undersøge - ved hjælp af afgrænsede, kvalitative problemstillinger - om den  

 studerende behersker de faglige grundbegreber og teknikker, der indgår i det  

 pågældende moduls indhold.
Stk. 3.  De mundtlige prøver tager udgangspunkt i en  

 fremlagt projektrapport efter de(n) studerendes valg og har til formål at  

 undersøge de(n) studerendes overblik og helhedsopfattelse af det pågældende  

 moduls indhold.
Prøven former sig som en samtale mellem de(n) studerende,  

 eksaminator(er) og censor.
 § 9.  Ved hver prøve gives een karakter, som skal være  

 6 eller derover, for at prøven er bestået.
 § 10.  Den studerende kan særskilt indstille sig til  

 hver af prøverne.
§ 11.  Bedømmelsen af jobmodulet sker på grundlag af  

 specialerapporten.
Hvis flere studerende samarbejder om specialerapporten,  

 skal det fremgå af rapporten, hvilken del den studerende er ansvarlig for, og  

 de enkelte studerendes bidrag skal kunne bedømmes hver for sig.
Der gives 1  

 karakter for jobmodulet.
Stk. 2.  Der gives en foreløbig karakter og en skriftlig  

 begrundelse, som den studerende skal have lejlighed til at kommentere, inden  

 karakteren fastsættes endeligt.
Det kan fastsættes ved studieordning, at  

 specialerapporten skal drøftes ved en samtale mellem de(n) studerende,  

 eksaminator(er) og censor inden den endelige fastsættelse af karakteren.
Andre bestemmelser § 12.  Den, der har gennemført den almene  

 administrative datalogiuddannelse, har ret til at anvende bogstaverne AAD  

 efter sit navn.
 § 13.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
§ 14.  Klager over centrets afgørelser i henhold til  

 denne bekendtgørelse indgives til centret.
Hvis en klage ikke tages til  

 følge, og klageren fastholder klagen, videresender centret klagen - bilagt en  

 udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 15.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttrædelsesbestemmelser § 16.  Bestemmelsen i § 9 har virkning for studerende,  

 der indskrives ved uddannelsen den 1. september 1985 eller senere.
 Stk. 2.  Bekendtgørelsens øvrige bestemmelser har  

 virkning for studerende, der er indskrevet ved uddannelsen den 1. september  

 1984 eller senere.
