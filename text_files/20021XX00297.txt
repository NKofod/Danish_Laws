Skriftlig fremsættelse (12. marts 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 realkreditlån og realkreditobligationer m.v.
(Lovforslag nr.
L 177).
Lovforslaget er sammen med det samtidigt fremsatte forslag  

 til lov om finansiel virksomhed et vigtigt første skridt i retning mod en  

 forenklet lovstruktur på det finansielle område.
Samtidig med, at forskellige  

 finansielle love, herunder realkreditloven, erstattes af lov om finansiel  

 virksomhed, skal lovforslaget fremhæve de regler, som giver  

 realkreditobligationerne deres særlige såkaldte guldrandede status.
Lovforslaget indebærer, at der som noget nyt gives mulighed  

 for afdragsfrie lån til ejerboliger og fritidshuse i en periode på op til 10  

 år.
Ved denne lempelse åbnes der for udvikling af nye produkter i  

 realkreditinstitutterne og gives mulighed for, at kunderne i højere grad kan  

 tilpasse tilbagebetalingen af deres realkreditlån til deres økonomiske  

 situation.
Med lovforslaget uddybes reglerne om, hvordan  

 realkreditinstitutterne skal værdiansætte de ejendomme, der belånes.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
