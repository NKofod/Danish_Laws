 Ved noteveksling i Dar es Salaam den 30. april og 13. maj 1982 er der  

 indgået en overenskomst mellem Danmark og Tanzania om dansk økonomisk bistand  

 til en udvidelse af tre igangværende tanzanianske sundhedsprogrammer - jfr.  

 udenrigsministeriets bekendtgørelser nr. 58 og 59 af 21. august 1980 samt nr.  

 86 af 31. august 1981, Lovtidende C - til også at omfatte Zanzibar.
 Ifølge overenskomsten yder den danske regering et beløb på 5.550.000  

 kroner til udvidelsen af de tre programmer: et vaccinationsprogram for børn,  

 et tandplejeprogram og et program for behandling af sindslidende.
