I medfør af i § 2, stk. 3, i lov nr. 348 af 24. maj 1989 om ændring af lov om folkeskolen fastsættes følgende bestemmelser:
Overgang til nye styrelsesorganer §1. De eksisterende skolekommissioners, fælleslærerråds og lærerråds  

 funktioner ophører pr. 1. januar 1990.
 § 2.  De eksisterende skolenævns funktioner ophører  

 med udgangen af den måned, hvor valg af forældrerepræsentanter til  

 skolebestyrelsen har fundet sted.
 Stk. 2.  I perioden fra 1. januar 1990 indtil  

 skolebestyrelsen er tiltrådt, fungerer skolenævnet med uændret sammensætning  

 inclusive tilforordnede, men med den kompetence, som i henhold til lov nr.  

 348 af 24. maj 1989 er tillagt skolebestyrelsen.
Stk. 3.  Hvis en skole skal nedlægges pr. 1. august  

 1990, vil kommunalbestyrelsen kunne beslutte, at alle skolens elever inden  

 valget til skolebestyrelsen indskrives i den eller de skoler, hvortil  

 eleverne skal overflyttes.
I så tilfælde skal der ikke foretages valg til  

 skolebestyrelsen, og det eksisterende skolenævn fungerer på samme måde som  

 nævnt i stk. 2 indtil nedlæggelsestidspunktet.
 § 3.  Valg af forældrerepræsentanter til  

 skolebestyrelsen finder sted efter ministeriets nærmere regler herom.
 § 4.  Det første valg af medarbejderrepræsentanter til  

 skolebestyrelsen finder sted i samme måned som valget af  

 forældrerepræsentanterne.
 Stk. 2.  Kommunalbestyrelsen kan vedtage, at valget i  

 henhold til stk. 1, skal gælde indtil det tidspunkt, hvor det ordinære valg  

 ifølge den vedtagne styrelsesvedtægt for styrelsen af kommunens skolevæsen  

 skal finde sted, eller at valget også skal gælde for den første ordinære  

 valgperiode for medarbejderrepræsentanter.
 § 5.  Det første valg af elevrepræsentanter til  

 skolebestyrelsen finder sted i samme måned som valget af  

 forældrerepræsentanterne.
 Stk. 2.  Kommunalbestyrelsen kan vedtage, at valget i  

 henhold til stk. 1, skal gælde indtil det tidspunkt, hvor det ordinære valg  

 ifølge den vedtagne styrelsesvedtægt for styrelsen af kommunens skolevæsen  

 skal finde sted, eller at valget også skal gælde for den første ordinære  

 valgperiode for elevrepræsentanter.
 § 6.  Det pædagogiske råd, der består af alle  

 medarbejdere, der varetager undervisningsopgaver og andre pædagogiske opgaver  

 på skolen, fungerer fra 1. januar 1990.
Vedtagelsen af den første styrelsesvedtægt for kommunens skolevæsen § 7.  Det anbefales, at kommunalbestyrelseni  

 indeværende kommunalbestyrelsesperiode vedtager en vedtægt for styrelsen af  

 kommunens skolevæsen, jf. dog stk. 2. I forbindelse med vedtagelsen af den  

 første vedtægt gælder følgende:
 Stk. 2.  Der kan ikke tages tilling til spøgsmålet om,  

 hvorvidt et af kommunalbestyrelsens medlemmer skal deltage i  

 skolebestyrelsens møder, før der foreligger en anmodning fra den nyvalgte  

 skolebestyrelse.
Undladelse af kursusdeling § 8.  Kommunalbestyrelsen godkender undladelse af  

 kursusdeling i henhold til folkeskolelovens § 8, stk. 3, for skoleåret  

 1990/91. Godkendelse sker på grundlag af indstilling fra skolenævn, lærerråd  

 og skolekommission, i det omfang indstilling afgives inden den 1. januar  

 1990. Som grundlag for skolenævnets og lærerrådets indstilling bør der  

 afholdes en vejledende afstemning blandt forældrene i de pågældende klasser.  

 Der stilles ingen formelle krav til afstemningsformen.
Skolen skal i denne  

 forbindelse sikre, at forældrene bliver orienteret om afstemningens indhold  

 og formål herunder at afstemningsreslutatet ikke er bindende.
Klage § 9.  Bestemmelsen om klage efter folkeskolelovens §  

 43 a, over afgørelser truffet af henholdsvis den enkelte skole,  

 kommunalbestyrelsen og amtsrådet gælder for afgørelse truffet efter 1. januar  

 1990.
 Stk. 2.  Kommunale afgørelser, der træffes inden 1.  

 januar 1990, vil, såfremt klagefristen ikke er udløbet 1. januar 1990 og  

 afgørelsen endnu ikke indbragt for amtsrådet, kunne indbringes for  

 Direktoratet for Folkeskolen, som midlertidigt vil fungere som klageinstans.
Ikrafttrædelsesbestemmelser § 10.  Bekendtgørelsen træder i kraft den 1. oktober  

 1989.
Undervisnings- og Forskningsministeriet,  

 den 15. september 1989 P.M.V.
 E.B.
