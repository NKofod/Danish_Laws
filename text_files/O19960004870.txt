Resumé  



  

 En læge med bopæl i Danmark arbejdede i en periode på ca. fem måneder i  

 Sverige.
Efter arbejdsperiodens ophør anmodede han sin danske  

 arbejdsløshedskasse om at få udbetalt arbejdsløshedsdagpenge.  

 Arbejdsløshedskassen traf afgørelse om at registrere lægen som udmeldt af  

 kassen fra tidspunktet for påbegyndelse af arbejdet i Sverige.
Afgørelsen  

 blev  

 tiltrådt af Direktoratet for Arbejdsløshedsforsikringen og Arbejdsmarkedets  

 Ankenævn bl.a. under henvisning til en bestemmelse i Nordisk konvention af 5.  

 marts 1981 om social tryghed.
Ombudsmanden anmodede  

 myndighederne om at udtale sig om hvorvidt der havde været det fornødne  

 hjemmelsmæssige grundlag for at fratage lægen hans medlemskab af  

 arbejdsløshedskassen.
Ombudsmanden henviste til at der efter ordlyden i de  

 nationale regler ikke var taget stilling til konsekvenserne af manglende  

 overflytning til beskæftigelseslandets arbejdsløshedsforsikring.
 Ankenævnet svarede at hjemlen  

 til at annullere medlemskabet måtte anses for tvivlsom, og da lægen ubestridt  

 havde været i god tro vedrørende fortsat medlemskab af den danske  

 arbejdsløshedskasse ophævede ankenævnet den tidligere afgørelse.
 Ombudsmanden meddelte  

 herefter lægen og myndighederne at han ikke foretog yderligere i sagen.  

 (J.nr.  

 1995-303-020).
Annullation af a-kassemedlemskab.
Nordisk konvention om  

 social tryghed En læge (A) klagede over at  

 hans medlemskab af en dansk arbejdsløshedskasse var blevet annulleret i  

 forbindelse med at han havde anmodet om at få udbetalt arbejdsløshedsdagpenge  

 efter at have afsluttet en arbejdsperiode som læge i Sverige.
A havde  

 arbejdet  

 i Sverige i perioden 10. september 1992 - 31. januar 1993. Annullationen af  

 medlemskabet havde virkning fra 9. september 1992.
 Arbejdsløshedskassens  

 afgørelse blev tiltrådt af Direktoratet for Arbejdsløshedsforsikringen og  

 Arbejdsmarkedets Ankenævn henholdsvis den 22. juli 1993 og 23. juni 1994. Af  

 ankenævnets afgørelse, som blev meddelt A ved brev af 7. juli 1994, fremgik  

 bl.a.:
 "...
 Ankenævnet er enig med  

 direktoratet i, at (A) skulle have været overflyttet fra den danske  

 arbejdsløshedskasse til en svensk arbejdsløshedskasse, da han den 10.  

 september  

 1992 overtog arbejde i Sverige.
 Ankenævnet er ligeledes enig  

 i, at (A)'s medlemskab af den danske arbejdsløshedsforsikring herefter er  

 betinget af optagelse som nyt medlem efter de almindelige regler.
 Ankenævnet har lagt vægt på,  

 at det følger af artikel 7, stk. 1, i dagældende Nordisk Konvention af 5.  

 marts  

 1981 om social tryghed, at den, der har antaget arbejde i et andet nordisk  

 land  

 end det, hvori han har sin bopæl, er omfattet af lovgivningen i  

 beskæftigelseslandet.  

 Det betyder blandt andet, at pågældende skal være arbejdsløshedsforsikret i  

 beskæftigelseslandet.
 Dette følger ligeledes af §  

 4, i direktoratets dagældende bekendtgørelse nr. 705 af 10. november 1987 om  

 medlems- og dagpengeret for personer, der har været omfattet af  

 arbejdsløshedsforsikringen i andre nordiske lande mv.
 Af vejledningen til denne  

 bestemmelse fremgår, at hvis en dansk arbejdstager med arbejde i et andet  

 nordisk land, hvor arbejdsløshedsforsikring er en frivillig sag, ønsker at  

 være arbejdsløshedsforsikret, skal pågældende være omfattet af  

 beskæftigelseslandets forsikring.
 Ankenævnet har således  

 vurderet sagen og fundet direktoratets afgørelse og begrundelse korrekt.
 Ankenævnet skal særligt  

 bemærke, at ethvert medlem af en arbejdsløshedskasse har pligt til at holde  

 sig  

 orienteret om rettigheder og pligter, som følger med et sådant medlemskab,  

 jf.  

 arbejdsløshedskassens vedtægts § 15, stk. 1.
 Ankenævnet tiltræder derfor  

 direktoratets afgørelse af 22. juli 1994, jf. § 7, stk. 1, i den dagældende  

 Nordiske Konvention af 5. marts 1981 om social tryghed, samt § 4 i  

 direktoratets dagældende bekendtgørelse nr. 705 af 10. november 1987 om  

 medlems- og dagpengeret for personer, der har været omfattet af  

 arbejdsløshedsforsikringen i andre nordiske lande mv.
..." I klagen til mig gjorde A  

 bl.a. gældende at han under perioden med arbejde i Sverige havde betalt  

 kontingent til den danske arbejdsløshedskasse, samt at hverken myndighedernes  

 regelhenvisninger eller arbejdsløshedskassens pjece indeholdt nogen hjemmel  

 til  

 at annullere medlemskabet.
I anledning af klagen  

 indhentede jeg udtalelser fra Direktoratet for Arbejdsløshedsforsikringen og  

 Arbejdsmarkedets Ankenævn.
I sin udtalelse af 16. marts 1995 anførte  

 direktoratet bl.a. følgende:
 "...
Afgørelsen om, at pågældende  

 skulle være omfattet af svensk lovgivning om social sikring, herunder været  

 arbejdsløshedsforsikret i Sverige, er truffet under henvisning til artikel 7  

 i  

 Nordisk Konvention.
Det følger af denne bestemmelse, at en person, der er  

 antaget til arbejde i et andet nordisk land end det, hvori pågældende har sin  

 bopæl, er omfattet af lovgivningen i beskæftigelseslandet.
Annullation af  

 medlemskabet af (X) Arbejdsløshedskasse er sket under henvisning til artikel  

 10  

 i konventionen.
Det fremgår heraf, at bidrag skal betales i det land, af hvis  

 lovgivning pågældende er omfattet.
Det fremgår videre, at bidrag ikke må  

 opkræves i et andet land.
Af de vejledende bemærkninger til konventionens  

 artikel 10 fremgår, at bidrag, der er fejlagtigt opkrævet, skal refunderes.
 Til pågældendes bemærkning  

 om, at de regler, afgørelsen er truffet på grundlag af, er uklare og i øvrigt  

 ikke alment kendt for arbejdsløshedskassens medlemmer, skal direktoratet  

 bemærke, at medlemmet efter § 15, stk. 1, i arbejdsløshedskassens vedtægt,  

 har  

 pligt til, herunder ved henvendelse til kassen, at holde sig orienteret om de  

 gældende regler vedrørende dagpengeret mv.
Arbejdsløshedskassen på sin  

 side har pligt til at informere sine medlemmer om de rettigheder og pligter,  

 der følger af arbejdsløshedsforsikringslovgivningen.
Herudover har kassen  

 pligt  

 til at give et medlem individuel og personlig vejledning, når medlemmet har  

 behov herfor.
Det kan f.eks. være tilfældet  

 i forbindelse med overtagelse af arbejde i udlandet.
Kassen har dog ikke  

 mulighed for at kende dette behov og for at vejlede medlemmet, medmindre  

 medlemmet oplyser kassen om, at pågældende skal overtage arbejde i udlandet.
(X) Arbejdsløshedskassen blev  

 i denne sag først klar over, at medlemmet havde arbejdet i Sverige på det  

 tidspunkt, hvor han meldte sig ledig efter arbejdsophøret i Sverige.
Kassen  

 har  

 derfor ikke haft mulighed for at vejlede medlemmet om, hvordan han skulle  

 forholde  

 sig i forbindelse med arbejdet i Sverige, før udrejsen.
..." I brev af 6. april 1995  

 meddelte Arbejdsmarkedets Ankenævn at nævnet kunne tilslutte sig det af  

 direktoratet anførte, og at nævnet henholdt sig til sin afgørelse.
Den 14. februar 1996 anmodede  

 jeg Direktoratet for Arbejdsløshedsforsikringen og Arbejdsmarkedets Ankenævn  

 om supplerende udtalelser til sagen.
Jeg anførte i den forbindelse følgende:
 "...
Det er fast dansk  

 forfatningsretlig praksis at traktater skal opfyldes ved omskrivning til  

 national ret eller inkorporering gennem henvisning til de inkorporerede  

 regler,  

 jf.
Claus Gulmann mfl., Folkeret (1989), s.  

 87f.  

 Traktater bliver således ikke automatisk en del af dansk ret, men må som  

 udgangspunkt inkorporeres for at få virkning.
Dette udgangspunkt om manglende  

 virkning modificeres af at domstolene og de retsanvendende myndigheder bl.a.  

 ved hjælp af særlige regler kan inddrage folkeretten, jf.
Claus Gulmann mfl.,  

 Folkeret (1989), s. 91-96, om fortolkningsreglen, formodningsreglen og  

 instruktionsreglen.
Det er dog ligeledes fremført  

 at bl.a. formodningsreglen ikke kan anvendes hvis det fører til at der bliver  

 skabt pligter for borgerne i forhold til myndighederne, som ikke følger af  

 danske retskilder, jf. f.eks.
Juridisk Grundbog 1 (1991), s. 267.
Hvad angår Nordisk Konvention  

 af 5. marts 1981 om Social Tryghed, er der i den dagældende  

 arbejdsløshedsforsikringslovs § 95, stk. 2, givet hjemmel til at direktøren  

 for  

 arbejdsløshedsforsikringen kan fastsætte nærmere regler til opfyldelse af en  

 konvention som den førnævnte.
Denne mulighed er efter det oplyste udnyttet  

 ved  

 bek. nr. 705 af 10. november 1987. Ankenævnet og direktoratet henviser da  

 også  

 til § 4 i den nævnte bekendtgørelse.
Bestemmelsen har følgende ordlyd:
'§ 4.  

  

 Personer, der har  

 beskæftigelse som lønmodtagere i et af de af Nordisk overenskomst omfattede  

 lande, skal være omfattet af beskæftigelseslandets arbejdsløshedsforsikring.  

 Dette gælder dog ikke for personer, der er udsendte i henhold til artikel 8 i  

 Nordisk konvention om social tryghed, og for personer, der udelukkes fra at  

 blive omfattet af beskæftigelseslandets arbejdsløshedsforsikring.' Bestemmelsen tager efter sin  

 ordlyd ikke stilling til konsekvenserne af manglende overflytning til  

 beskæftigelseslandets arbejdsløshedsforsikring.
Afgørelsen om at annullere  

 (A)'s medlemskab af (X) Arbejdsløshedskasse var særdeles indgribende.
På den  

 baggrund og under hensyn til det ovenfor anførte skal jeg bede ankenævnet og  

 direktoratet om en fornyet udtalelse om hvorvidt der har været det fornødne  

 hjemmelsmæssige grundlag for at fratage (A) hans medlemskab af (X)  

 Arbejdsløshedskasse.  

 Jeg skal i den forbindelse bede myndighederne redegøre for hvilken retlig  

 betydning den nordiske konvention har haft for den trufne afgørelse.  

 Ankenævnet  

 bedes tilbagesende sagen gennem Arbejdsministeriet.
..." I et brev af 15. maj 1996  

 skrev Arbejdsmarkedets Ankenævn herefter således til mig:
 "...
Ankenævnet indhentede i den  

 anledning en udtalelse fra direktoratet.
Konklusionen på direktoratets  

 udtalelse  

 af 12. marts 1996 var, at konventionens bestemmelser efter direktoratets  

 opfattelse var tilstrækkeligt klare til at kunne skabe rettigheder og pligter  

 for de personer, der var omfattet af konventionen, og at indholdet af  

 konventionen var af en sådan karakter, at det umiddelbart kunne anvendes af  

 de  

 danske myndigheder.
 Sagen har påny været  

 behandlet på møde i ankenævnet den 2. maj 1996.
 På baggrund af det af  

 Folketingets Ombudsmand anførte har ankenævnet besluttet at ophæve sin  

 afgørelse af 7. juli 1994 om, at (A)'s medlemskab skal annulleres, og at (A)  

 efter omstændighederne kan bevare sit medlemskab af (X) Arbejdsløshedskasse  

 under sit ophold i Sverige i perioden 10. september 1992 til 31. januar 1993.
 Ankenævnet har herved lagt  

 vægt på, at konventionens regler er inkorporeret i dansk ret gennem  

 henvisningerne i direktoratets bekendtgørelse nr. 705 af 10. november 1987.
Der er i konventionen fastsat  

 regler om, hvilken lovgivning, der skal anvendes i forbindelse med  

 beskæftigelse inden for Norden.
Der er imidlertid ikke fastsat regler om  

 sanktioner i de tilfælde, hvor konventionens regler ikke er overholdt.
 Som anført af Folketingets  

 Ombudsmand har den konkrete afgørelse været særdeles indgribende over for  

 (A).  

 Da hjemlen til at sanktionere den manglende overflytning med annullation af  

 medlemskabet herefter må anses for tvivlsom, og da det er ubestridt, at (A)  

 var  

 i god tro med hensyn til sit medlemskab af (X) Arbejdsløshedskasse under sit  

 midlertidige kortvarige ophold i Sverige, finder ankenævnet ikke  

 tilstrækkeligt  

 grundlag for at fastholde den tidligere trufne afgørelse.
(X) Arbejdsløshedskasse  

 anmodes herefter om at foretage det videre fornødne med hensyn til  

 genoprettelse af (A')s medlemskab for den omhandlede periode." Jeg meddelte den 24. maj 1996  

 Arbejdsmarkedets Ankenævn og A at jeg på denne baggrund havde besluttet ikke  

 at  

 foretage yderligere i anledning af A's klage.
