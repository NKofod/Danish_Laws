Bekendtgørelse om ændring af bekendtgørelse om ophør med udøvelse af selvstændig virksomhed som hovedbeskæftigelse § 1 I bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse foretages efter forhandling med Beskæftigelsesrådet følgende ændringer:
 1. § 5, stk. 2, affattes således:
»Stk. 2. Ophør kan også anerkendes, når medlemmet som lønmodtager har fået indberettet mindst 1924 løntimer i henhold til lov om et indkomstregister inden for de seneste 15 måneder.
Er der i forbindelse med medlemmets udtræden af virksomheden sket en driftsomlægning, kræves alene, at medlemmet som lønmodtager har fået indberettet 962 løntimer inden for de seneste 8 måneder.« 2. § 5, stk. 3, affattes således:
»Stk. 3. Endvidere kan ophør anerkendes, når medlemmet som lønmodtager har fået indberettet mindst 1300 løntimer inden for de seneste 18 måneder forud for ledigmeldelsen.
Ophøret er dog betinget af, at medlemmet 1) ikke har arbejdet i virksomheden inden for de seneste 5 år, og 2) ikke i den i nr. 1 nævnte periode har modtaget indtægter fra virksomheden.« 3. I § 5, stk. 4, ændres »Arbejdsdirektoratet« til: »Arbejdsskadestyrelsen«.
4. I § 19, stk. 3, 2. pkt., ændres »bekendtgørelse om udøvelse af selvstændig virksomhed som bibeskæftigelse« til: »bekendtgørelse om fradrag i dagpenge mv.« 5. § 20, stk. 2 og stk. 3, affattes således:
»Stk. 2. Ved ledighed fra lønarbejdet vurderes retten til dagpenge efter reglerne for medlemmer, der under ledighed har bibeskæftigelse ved selvstændig virksomhed, når medlemmet dokumenterer umiddelbart forud for ledigheden som lønmodtager enten 1) at have fået indberettet mindst 1924 løntimer i henhold til lov om et indkomstregister inden for de seneste 15 måneder, eller 2) at have fået indberettet mindst 962 løntimer inden for de seneste 8 måneder, når der i umiddelbar tilknytning til påbegyndelsen af lønarbejdet er sket en væsentlig omlægning af driften, der har medført en reduktion af arbejdsmængden i virksomheden.
Stk. 3. Opgørelsen af løntimer efter stk. 1, nr. 1 og 2, foretages efter reglerne i bekendtgørelse om beskæftigelseskrav for lønmodtagere og dagpengeperiode.« § 2 Bekendtgørelsen træder i kraft den 1. maj 20111).
Arbejdsmarkedsstyrelsen, den 27. april 2011 Marie Hansen / Vibeke Dalbro 1) Der udarbejdes en vejledning til bekendtgørelsen.
