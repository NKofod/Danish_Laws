 I medfør af § 38, stk. 1, og § 72, stk. 2, i lov nr. 279 af 6. juni 1984  

 om apoteksvirksomhed fastsættes:
 § 1.  Apotekeren skal føre regnskab med omsætning og  

 lagerhold af følgende euforiserende midler:
 Stk. 2.  Regnskabspligten omfatter ikke de i § 1, stk.  

 3, i bekendtgørelse om euforiserende stoffer nævnte tilberedninger.
 § 2.  Regnskabet med euforiserende stoffer mv., jf. §  

 1, nr. 1, skal vise tilgang, afgang og lagerhold af hvert enkelt stof.
 Stk. 2.  Regnskabet med lægemidler optaget i  

 Sundhedsstyrelsens specialitetsregister, jf. § 1, nr. 2, skal vise tilgang,  

 afgang og lagerhold af hvert enkelt lægemiddel, jf. dog § 10. Hvis et  

 lægemiddel findes i flere former eller styrker, skal regnskabet vise tilgang,  

 afgang og lagerhold af hver enkelt lægemiddelform og styrke.
 Stk. 3.  Regnskabet med magistrelle lægemidler, jf. § 1,  

 nr. 3, skal vise tilgang, afgang og lagerhold af hvert enkelt lægemiddel.
 Stk. 4.  Regnskabet med andre tilberedninger end  

 lægemidler, jf. § 1, nr. 4, skal vise tilgang, afgang og lagerhold af hver  

 enkelt vareart.
 § 3.  Ved tilgang af euforiserende midler registreres  

 leveringsdato, leverandørens navn, den leverede mængde og den derefter  

 fremkomne lagerbeholdning i regnskabet.
§ 4.  Ved forbrug af euforiserende midler til  

 fremstilling af et magistrelt lægemiddel registreres dato, den forbrugte  

 mængde, formålet med forbruget og den derefter fremkomne lagerbeholdning i  

 regnskabet.
Samtidig registreres tilgangen af det pågældende magistrelle  

 lægemiddel i regnskabet, jf. § 2, stk. 3.
Stk. 2.  På tilsvarende måde skal sygehusapoteket føre  

 regnskab med forbrug af euforiserende midler til fremstilling af en  

 farmaceutisk specialitet.
Samtidig registreres tilgangen af den pågældende  

 farmaceutiske specialitet i regnskabet, jf. § 2, stk. 2.
§ 5.  Mindst een gang om måneden opgøres den i henhold  

 til recept e.l. udleverede mængde euforiserende midler.
Den således opgjorte  

 afgang registreres i regnskabet fordelt på hvert enkelt euforiserende middel,  

 jf. § 2.
 § 6.  Ved returnering af euforiserende midler fra  

 apoteket til leverandøren og ved anden udlevering end den i § 5 omtalte  

 registreres dato, modtagerens navn, den leverede mængde og den derefter  

 fremkomne lagerbeholdning i regnskabet.
 Stk. 2.  Ved returnering af euforiserende midler fra  

 apoteket til leverandøren skal der med separat forsendelse fremsendes  

 følgeseddel eller lignende med angivelse af art og mængde.
§ 7.  Destruktion af euforiserende midler skal ske  

 under kontrol af 2 personer med en relevant faglig uddannelse.
Den  

 destruerede mængde, datoen for destruktionen, de 2 kontrollerende personers  

 underskrift og den derefter fremkomne lagerbeholdning registreres i  

 regnskabet.
§ 8.  Lageret af euforiserende midler skal mindst een  

 gang om måneden optælles og sammenholdes med regnskabet.
Datoen og resultatet  

 af lageropgørelsen skal indføres i regnskabet.
 Stk. 2.  Såfremt der ved sammenligningen mellem  

 lagerbeholdning og regnskabet konstateres en difference af mere end  

 ubetydeligt omfang, skal grunden til differencen omgående søges opklaret.  

 Hvis det må antages, at årsagen til differencen er uberettiget forbrug eller  

 fjernelse af euforiserende midler, skal apotekeren straks orientere  

 Sundhedsstyrelsen herom.
 § 9.  Regnskabet med omsætning af euforiserende midler  

 skal føres på en sådan måde, at tilgang, afgang og lagerhold af hvert enkelt  

 euforiserende middel, herunder hver enkelt lægemiddelform og styrke,  

 fremtræder tydeligt og klart adskilt fra tilgang, afgang og lagerhold af  

 ethvert andet euforiserende middel.
 Stk. 2.  Regnskabet skal opbevares på apoteket i mindst  

 5 år.
 § 10.  Regnskab i forbindelse med apotekets  

 distribution af lægemidler, der er optaget i Sundhedsstyrelsens  

 specialitetsregister, og som kun indeholder euforiserende stoffer, droger  

 o.l., der er optaget på liste C-E i bilag 1 til bekendtgørelse om  

 euforiserende stoffer, skal kun vise lagerhold af hvert enkelt lægemiddel,  

 herunder hver enkelt lægemiddelform og styrke.
 Stk. 2.  Bestemmelserne i §§ 3-6 og § 8, stk. 1, gælder  

 ikke for de i stk. 1 nævnte lægemidler.
 § 11.  Med bøde straffes den, der overtræder §§ 1-9 og  

 § 10, stk. 1.
 § 12.  Bekendtgørelsen træder i kraft den 30. august  

 1993.
Stk. 2.  Sundhedsstyrelsens regler af 1. februar 1970 om  

 apotekernes kontrol med forbruget af euforiserende midler ophæves.(* 1) Sundhedsstyrelsen, den 19. august 1993 P.D.V.
Mogens Bjørnbak-Hansen / Else Marie Høgman (* 1) Sundhedsstyrelsens regler af 1. februar 1970 er ikke offentliggjort i Ministerialtidende, men forefindes i Retsinformation.
