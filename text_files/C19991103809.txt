Cirkulære om Isbrydningsrådet og  

 dettes forretningsorden I medfør af § 1, stk. 2, i lov om Statens  

 Istjeneste, jf. lovbekendtgørelse nr. 578 af 29. september 1988, som  

 ændret ved lov nr. 901 af 29. november 1995, fastsættes:
 § 1. Isbrydningsrådet bistår  

 Forsvarskommandoen og Søværnets Operative Kommando som leder af  

 istjenesten med hensyn til isbrydnings- og ismeldetjenesten.
Stk. 2. Rådet fremfører overfor  

 Forsvarskommandoen og Søværnets Operative Kommando de forslag og  

 synspunkter, som rådet ønsker taget i betragtning med hensyn  

 til tjenestens organisation og udførelse, tilvejebringelse af isbrydermateriel fra ind- og udland, samarbejde om tilrettelæggelse af iskampagner og udnyttelse af  

 materiel, opretholdelse af forbindelsen mellem landsdelene og af den  

 nødvendige ind- og udførsel, samt alle forhold i øvrigt vedrørende sejladsens sikring og  

 betryggelse under isforhold.
 § 2. Rådet består af 14 medlemmer, der  

 udpeges af nedennævnte myndigheder og organisationer:
1)	Forsvarsministeriet	2 2)	Søfartsstyrelsen	1 3)	Københavns Havns bestyrelse	1 4)	Sammenslutningen af danske Havne	2 5)	Danmarks Rederiforening/Rederiforeningen for mindre Skibe	2 6)	Rederiforeningen af 1895	1 7)	DFDS A/S	1 8)	Bilfærgernes Rederiforening	1 9)	Erhvervenes Transportudvalg	1 10)	Danmarks Skibsmæglerforening	1 11)	Foreningen af Danske Privathavne	1 Stk. 2. Forsvarsministeriet udpeger rådets formand  

 blandt sine repræsentanter.
 Stk. 3. Søværnets Operative Kommando stiller  

 sekretær til rådighed for rådet og dettes  

 forretningsudvalg.
 § 3. For hvert medlem udpeges der af vedkommende  

 myndighed eller organisation en stedfortræder som, når  

 vedkommende medlem har forfald, deltager i rådets møder.
§ 4. Rådet afholder mindst to årlige  

 møder.
Et møde medio maj, hvor følgende punkter  

 behandles:
 Forelæggelse af driftsregnskab for foregående  

 år.
 Isafgifter for det kommende år.
 Et møde primo december, hvor følgende  

 punkter behandles:
 Søværnets Operative Kommando aflægger beretning om  

 status for istjenestens beredskab samt om planlagte beredskabsmæssige  

 foranstaltninger.
Stk. 2. I øvrigt afholder rådet møde,  

 så snart forholdene peger i retning af, at spørgsmålet om  

 isbrydernes klargøring og udsendelse kan blive aktuelt.
Efter  

 udsendelse af isbryderne holdes møde, så ofte forholdene giver  

 anledning dertil.
§ 5. Formanden tilrettelægger rådets  

 arbejde og leder forhandlingerne på rådets møder.
Tid og  

 sted for møderne fastsættes af formanden, der foranlediger  

 medlemmerne og Søværnets Operative Kommando indkaldt til  

 møderne.
Ud over de under § 4 omtalte møder kan  

 rådet indkaldes, når 2 af rådets medlemmer eller  

 Søværnets Operative Kommando over for formanden fremsætter  

 ønske herom.
 Stk. 2. Formanden påser, at de sager, der  

 forelægges rådet, behandles med tilbørlig hurtighed.
 § 6. Søværnets Operative Kommando  

 deltager som leder af istjenesten i Isbrydningsrådets møder og  

 er berettiget til at deltage i forhandlingerne.
 Stk. 2. Rådet kan beslutte, at særligt sagkyndige  

 eller repræsentanter for interessenter kan deltage i enkelte af  

 rådets møder.
 § 7. Indenfor rådet nedsættes et  

 forretningsudvalg.
 Stk. 2. Rådets formand tilrettelægger  

 forretningsudvalgets arbejde og leder forhandlingerne på  

 forretningsudvalgets møder.
 Stk. 3. Forretningsudvalget består af  

  Forsvarsministeriets to medlemmer af rådet, de medlemmer, der er  

 udpeget af Søfartsstyrelsen, Københavns Havns Bestyrelse, DFDS  

 A/S, og Bilfærgernes Rederiforening samt et af de to medlemmer, der er  

 udpeget af henholdsvis Sammenslutningen af danske Havne og Danmarks  

 Rederiforening/Rederiforeningen for minder Skibe.
Stk. 4. I tilfælde af et medlems forfald deltager  

 den pågældendes stedfortræder i mødet.
Er det  

 medlem, som får forfald, udpeget af enten Sammenslutningen af danske  

 Havne eller af Danmarks Rederiforening/Rederiforeningen for minder Skibe, kan  

 det andet medlem deltage i forretningsudvalgets møde.
 Stk. 5. Søværnets Operative Kommando deltager som  

 leder af istjenesten i forretningsudvalgets møder.
§ 8. Forretningsudvalget samles under iskampagner  

 til regelmæssige møder med Søværnets Operative  

 Kommando, så længe forholdene gør dette  

 påkrævet.
Forretningsudvalget varetager også under  

 iskampagner rådets løbende forretninger og drøfter  

 herunder spørgsmål om isbrydernes drift, oplægning og  

 reparation mv., deres bemanding og generelt alle forberedende skridt med  

 henblik på eventuelt kommende iskampagner bl.a. med  

 Søværnets Materielkommando.
 Stk. 2. Forretningsudvalget kan beslutte, at særligt  

 sagkyndige eller repræsentanter for interessenter kan deltage i enkelte  

 af forretningsudvalgets møder.
 Stk. 3. På hvert møde, der afholdes i  

 rådet, afgives beretning om forretningsudvalgets virksomhed siden  

 rådets sidste møde.
§ 9. Tid og sted for forretningsudvalgets  

 møder fastsættes af formanden, ved hvis foranstaltning  

 møderne indkaldes.
Møde indkaldes, når et af  

 forretningsudvalgets medlemmer eller Søværnets Operative  

 Kommando over for formanden fremsætter ønske herom.
§ 10. For at beslutning kan træffes af  

 rådet eller forretningsudvalget, skal formanden og mindst henholdsvis 3  

 og 2 medlemmer (resp. stedfortrædere) være til stede.
Hvert  

 medlem har én stemme.
I tilfælde af stemmelighed er formandens  

 stemme afgørende.
Såvel eventuelle mindretal som  

 Søværnets Operative Kommando kan begære deres  

 bemærkninger tilføjet flertallets indstillinger eller udtalelser  

 og herefter snarest forelagt Forsvarskommandoen.
 § 11. Der føres referat over rådets  

 forhandlinger og forretningsudvalgets beslutninger, og genpart heraf  

 tilstilles hvert enkelt medlem.
Stk. 2. Beslutninger truffet af rådet eller  

 forretningsudvalget, foranstaltes i fornødent omfang formidlet af  

 formanden.
Formanden underskriver på rådets og  

 forretningsudvalgets vegne eventuelle skriftlige ekspeditioner.
§ 12. Rådets medlemmer m.fl. skal iagttage  

 tavshed med hensyn til forhold, som de i medfør af deres medlemsskab  

 bliver bekendt med, og hvis hemmeligholdelse ifølge sagens natur er  

 påkrævet eller bliver foreskrevet.
Tavshedspligten ophører  

 ikke med udtrædelse af rådet.
 § 13. Cirkulæret træder i kraft den 1.  

 december 1999.
 Stk. 2. Samtidig ophæves cirkulære af 28, februar 1997  

 om Isbrydningsrådet og dettes forretingsorden.
