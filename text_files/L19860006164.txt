 I henhold til kgl. resolution af 22. november 1983, og efter at  

 folketinget den 17. november s.å. havde meddelt sit samtykke dertil, har  

 Danmark ratificeret en i Reykjavik den 15. juni 1983 undertegnet overenskomst  

 om ændring af samarbejdsoverenskomsten af 23. marts 1962 mellem Danmark,  

 Finland, Island, Norge og Sverige, jfr. udenrigsministeriets bekendtgørelser  

 nr. 38 af 26. juli 1962, nr. 70 af 20. juli 1971 samt nr. 1 af 6. januar  

 1976, Lovtidende C.
 Overenskomsten har følgende ordlyd:
OVERENSKOMST om ændring af samarbejdsoverenskomsten af 23. marts 1962 mellem  

 Danmark, Finland, Island, Norge og Sverige Danmarks, Finlands, Islands, Norges og Sveriges regeringer, som ved  

 overenskomster af 13. februar 1971 og 11. marts 1974 har ændret  

 samarbejdsoverenskomsten af 23. marts 1962 mellem de nordiske lande, som finder det formålstjenligt at foretage visse ændringer i  

 overenskomsten for at give Færøerne og Åland øget repræsentation i Nordisk  

 Råd og Nordisk Ministerråd og for at give Grønland samme repræsentation i  

 disse organer, er blevet enige om følgende:
I Artiklerne 8, 44, 47, 48, 49, 55, 58, 60, 61 og 63 i  

 samarbejdsoverenskomsten får følgende nye ordlyd:
Artikel 8 »I alle nordiske lande skal undervisningen og uddannelsen i skolerne  

 i passende omfang omfatte undervisning i de øvrige nordiske landes, herunder  

 Færøernes, Grønlands og Ålands, sprog, kultur og almindelige  

 samfundsforhold«.
Artikel 44 »I Nordisk Råd samarbejder de nordiske landes samt Færøernes,  

 Grønlands og Ålands folkevalgte forsamlinger, landenes regeringer, Færøernes  

 landsstyre, Grønlands landsstyre samt Ålands landskapsstyrelse.
Rådet er  

 initiativtagende og rådgivende i spørgsmål, som angår samvirket mellem disse  

 lande eller nogle af dem og Færøerne, Grønland og Åland, samt har i øvrigt de  

 opgaver, der fremgår af denne og andre overenskomster«.
Artikel 47 »Rådet består af 87 valgte medlemmer, regeringsrepræsentanter og  

 repræsentanter for Færøernes landsstyre, Grønlands landsstyre samt Ålands  

 landskapsstyrelse.
 Af medlemmerne vælger Danmarks folketing seksten, Finlands riksdag atten,  

 Islands alting syv, Norges storting tyve, Sveriges riksdag tyve, Færøernes  

 lagting to samt Grønlands landsting og Ålands landsting hver to.
 Desuden vælger hver forsamling et tilsvarende antal suppleanter.
Valg af medlemmer og suppleanter foretages årligt og gælder for tiden  

 indtil næste valg.
Ved valg skal forskellige politiske meningsretninger gives  

 repræsentation i rådet.
 Kun medlemmer af den forsamling, der har foretaget valget, kan være valgt  

 medlem eller suppleant i Rådet.
 Regeringerne, landsstyrene og landskapsstyrelsen udpeger blandt sine  

 medlemmer det antal repræsentanter, de ønsker«.
Artikel 48 »Danmarks Riges delegation består af de af folketinget valgte  

 medlemmer og de af regeringen udpegede repræsentanter samt af Færøernes og  

 Grønlands i andet stykke nævnte delegationer.
Finlands delegation består af  

 de af riksdagen valgte medlemmer og de af regeringen udpegede repræsentanter  

 samt af den i andet stykke nævnte Ålandsdelegation.
Delegationerne for hvert  

 af de øvrige lande består af de af den folkevalgte forsamling valgte  

 medlemmer og de af regeringen udpegede repræsentanter.
Færøernes delegation består af de af lagtinget valgte medlemmer og de af  

 landsstyret udpegede repræsentanter.
Grønlands delegation består af de af  

 landstinget valgte medlemmer og de af landsstyret udpegede repræsentanter.  

 Ålands delegation består af de af landstinget valgte medlemmer og de af  

 landskapsstyrelsen udpegede repræsentanter.
 Ved »delegation« forstås i artikel 52, 53, 54, stk. 1 og 58,  

 stk. 2, landets delegation'.
Artikel 49 »Regeringsrepræsentanterne samt landsstyrenes og landskapsstyrelsens  

 repræsentanter har ikke stemmeret i Rådet.
 I spørgsmål, som angår anvendelsen af overenskomster mellem visse lande,  

 har kun medlemmer fra disse lande stemmeret«.
Artikel 55 »Regeringerne, Færøernes landsstyre, Grønlands landsstyre, Ålands  

 landskapsstyrelse, Ministerrådet og medlemmerne har ret til at fremsætte  

 forslag for Rådet.
 Ethvert forslag skal behandles i et udvalg, inden det færdigbehandles i  

 Rådet«.
Artikel 58 »Hver delegation svarer for udgifterne til sin deltagelse i Rådet.
Plenarforsamlingen, eller i henhold til Plenarforsamlingens bemyndigelse  

 Præsidiet, træffer for hvert budgetår bestemmelse om, hvorledes de fælles  

 udgifter skal fordeles mellem delegationerne.
Præsidiet kan i særlige  

 tilfælde træffe beslutning om at ændre denne fordeling«.
Artikel 60 »I Nordisk Ministerråd samarbejder de nordiske landes regeringer.
 Færøernes landsstyre, Grønlands landsstyre samt Ålands landskapsstyrelse  

 deltager i ministerrådets arbejde.
Ministerrådet træffer beslutninger i den udstrækning, som angives i denne  

 og andre overenskomster mellem de nordiske lande.
Også i øvrige  

 samarbejdsspørgsmål har ministerrådet ansvar for samarbejdet mellem de  

 nordiske landes regeringer og mellem regeringerne og Nordisk Råd«.
Artikel 61 »Medlemmer af en regering, et landsstyre eller landskapsstyrelsen kan  

 i undtagelsestilfælde på et møde være repræsenteret ved en dertil  

 befuldmægtiget; dog skal mindst tre af landenes regeringer være repræsenteret  

 ved regeringsmedlemmer.
 Hvert land udpeger et regeringsmedlem, som har til opgave med bistand af  

 en embedsmand at være ansvarlig for samordningen af nordiske  

 samarbejdsspørgsmål.
 Ministerrådet bistås i sin virksomhed af embedsmandskomiteer og af  

 ministerrådets sekretariater«.
Artikel 63 »Ministerrådets beslutninger er bindende for de enkelte lande.  

 Beslutningerne vedrørende spørgsmål, som i henhold til et lands forfatning  

 kræver den folkevalgte forsamlings godkendelse, binder dog ikke dette land,  

 før forsamlingen har godkendt beslutningen.
Kræves sådan godkendelse, skal  

 ministerrådet underrettes herom, inden ministerrådet træffer beslutningen.  

 Før den folkevalgte forsamlings godkendelse foreligger, er de øvrige lande  

 heller ikke bundet af beslutningen.
Beslutninger truffet af ministerrådet er bindende for Færøerne, Grønland  

 og Åland i det omfang, de tilslutter sig beslutningen i overensstemmelse med  

 selvstyreordningerne.« II Denne overenskomst skal ratificeres, og ratifikationsdokumenterne skal  

 snarest muligt deponeres i Finlands udenrigsministerium, der skal sende  

 bekræftede afskrifter af overenskomsten til de øvrige kontraherende parter.
 Overenskomsten træder i kraft 30 dage efter den dag, hvor samtlige  

 kontraherende parters ratifikationsinstrumenter er deponerede.
 Til bekræftelse heraf har undertegnede befuldmægtigede i Rekjavik den 15.  

 juni 1983 undertegnet denne overenskomst i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
Christian Christensen Suomen hallituksen puolesta:
Gustav Bjørkstrand Fyrir hønd rkisstjornar Islands:
Matthias A.
Mathiesen For Norges regjering:
Asbjørn Haugstvedt For Sveriges regering:
Svante Lundkvist Danmarks ratifikationsinstrument deponeredes i det finske  

 udenrigsministerium den 30. november 1983.
 I henhold til afsnit II trådte overenskomsten i kraft den 28. januar 1984.
