Resumé  



  

 Et statsamt afslog en advokats ansøgning om fri proces til at anlægge  

 erstatningssøgsmål mod to personer der i 1984 var blevet dømt for ulovlig  

 tvang  

 og vold mod advokatens klient.
Advokaten klagede over afgørelsen til  

 Civilretsdirektoratet.
Direktoratet tiltrådte afgørelsen med den begrundelse  

 at advokatens klient ikke i tilstrækkelig grad havde sandsynliggjort at han  

 kunne føre det bevis der var nødvendigt for at gennemføre kravet.
I en  

 uddybende begrundelse for afgørelsen henviste Civilretsdirektoratet til at  

 klienten efter direktoratets vurdering havde udvist rettighedsfortabende  

 passivitet, og at han ikke i tilstrækkelig grad havde sandsynliggjort kravets  

 størrelse.
 Ombudsmanden bad - under henvisning til at tre personer var dømt  

 for overfaldet - Civilretsdirektoratet om en nærmere redegørelse for  

 direktoratets vurdering af den eventuelle udviste passivitet, og for hvordan  

 advokatens oplysninger om at hans klient af helbredsmæssige årsager havde  

 været  

 afskåret fra på et tidligere tidspunkt at varetage sine interesser, var  

 indgået  

 i direktoratets vurdering af passivitetsspørgsmålet.
 Civilretsdirektoratet blev samtidig bedt om at oplyse hvilke  

 undersøgelser direktoratet havde foretaget til belysning af baggrunden for at  

 der ikke blev taget stilling til erstatningsspørgsmålet under rettens  

 behandling af straffesagen.
 Civilretsdirektoratet meddelte herefter at direktoratet efter en  

 fornyet gennemgang af sagen havde fundet at der burde meddeles advokatens  

 klient fri proces. (J.nr. 1996-413-630).
Afslag på ansøgning om fri proces.
Passivitet En advokat klagede til  

 Civilretsdirektoratet over at statsamtet den 3. juni 1994 havde afslået en  

 anmodning om fri proces til at anlægge erstatningssag mod to personer der i  

 1984 var blevet dømt for ulovlig tvang og vold mod advokatens klient (A).  

 Civilretsdirektoratet tiltrådte den 4. november 1994 statsamtets afgørelse og  

 skrev i den forbindelse:
 "...
 I den anledning skal man  

 meddele, at Civilretsdirektoratet ikke finder grundlag for at ændre  

 statsamtets  

 afgørelse.
 Civilretsdirektoratets  

 afgørelse er truffet i medfør af retsplejelovens § 330, hvorefter det bl.a.  

 er  

 en betingelse for at meddele fri proces, at ansøgeren skønnes at have rimelig  

 grund til at føre proces, hvilket i almindelighed betyder, at ansøgeren skal  

 have udsigt til at få medhold i sin påstand.
Begrundelsen for afgørelsen  

 er i første række, at Deres klient, såedes som sagen foreligger oplyst, efter  

 Civilretsdirektoratets opfattelse ikke i tilstrækkelig grad har gjort det  

 sandsynligt, at han kan føre det bevis, der er nødvendigt for at gennemføre  

 kravet." Efter fornyet henvendelse fra  

 advokaten fastholdt direktoratet den 24. marts 1995 afgørelsen med den deri  

 anførte begrundelse.
Advokaten klagede til mig  

 over myndighedernes afgørelser og anførte bl.a. at A havde været hårdt  

 medtaget  

 fysisk og psykisk af overfaldet og derfor ikke havde været i stand til at  

 fremsætte noget erstatningskrav på et tidligere tidspunkt.
Advokaten gjorde  

 desuden gældende at det ikke fremgik af Civilretsdirektoratets begrundelse  

 hvad A efter direktoratets opfattelse skulle, men ikke kunne, bevise.
Jeg  

 oversendte  

 derfor klagen til Civilretsdirektoratet som en anmodning fra A's advokat om  

 at få en uddybende begrundelse for afgørelsen.
Civilretsdirektoratet fremkom  

 den 11. juli 1995 med en uddybende begrundelse.
Direktoratet anførte  

 følgende:
 "...
Civilretsdirektoratet har i  

 den forbindelse særligt lagt vægt på, at Deres klient efter direktoratets  

 vurdering har udvist rettighedsfortabende passivitet ved ikke at have rejst  

 kravet overfor modparterne på et tidligere tidspunkt, og at Deres klient ikke  

 på det foreliggende grundlag i tilstrækkelig grad har sandsynliggjort, at han  

 har et krav på 720.000 kr." Advokaten klagede herefter på  

 ny til mig, og jeg bad Civilretsdirektoratet om en udtalelse i anledning af  

 klagen.
 Civilretsdirektoratet  

 meddelte den 6. marts 1996 at direktoratet kunne henholde sig til sine  

 afgørelser af 4. november 1994 og 24. marts 1995 samt den uddybende  

 begrundelse  

 af 11. juli 1995.
Efter min gennemgang af sagen  

 fandt jeg det nødvendigt at anmode Civilretsdirektoratet om en supplerende  

 udtalelse.
Jeg skrev derfor den 29. august 1996 følgende til direktoratet:
 "...
Jeg anmoder om at  

 direktoratet i udtalelsen nærmere redegør for på hvilken måde eventuel udvist  

 passivitet fra (A)'s side efter direktoratets opfattelse må antages at have  

 indflydelse på hans udsigter til at føre tilstrækkeligt bevis for  

 erstatningskravet.  

 Jeg henviser til at der den 9. januar 1984 blev afsagt dom ved Kriminalretten  

 i  

 (X)-by i straffesagen om overfaldet på (A), hvorved tre personer blev idømt  

 henholdsvis et år (to af de dømte) og ni måneders fængsel for overtrædelse af  

 straffelovens § 260, nr. 1, samt (dagældende) § 244, stk. 4, jf. stk. 2 og 3.  

 Umiddelbart synes der herved at være sket en bevissikring med henblik på at  

 fastslå de faktiske omstændigheder ved det hændelsesforløb der danner  

 baggrund for erstatningskravet.
Jeg beder også oplyst baggrunden for at det  

 specielt blev tillagt betydning om (A) kan sandsynliggøre et krav på kr.  

 720.000.
 Jeg beder desuden om at  

 direktoratet i udtalelsen nærmere redegør for på hvilken måde (advokatens)  

 oplysninger om at (A) af helbredsmæssige årsager har været afskåret fra på et  

 tidligere tidspunkt at varetage sine interesser i forbindelse med  

 fremsættelse  

 af erstatningskrav, er indgået i Civilretsdirektoratets vurdering af  

 passivitetsspørgsmålet.
 Jeg anmoder endelig  

 Civilretsdirektoratet om at oplyse hvilke undersøgelser direktoratet foretog  

 i forbindelse med sagens behandling om baggrunden for at der ikke blev taget  

 stilling til erstatningsspørgsmålet under rettens behandling af straffesagen.  

 Jeg henviser herved til Civilretsdirektoratets sag j.nr. ... (min sag  

 j.nr....) om betydningen af at en myndighedsfejl havde medført manglende  

 påkendelse  

 af erstatningskrav under en straffesag.
..." I brev af 18. oktober 1996  

 meddelte Civilretsdirektoratet at direktoratet efter en fornyet gennemgang af  

 sagen havde fundet at der burde meddeles A fri proces som ansøgt, og at  

 bevilling ville blive udfærdiget og fremsendt af statsamtet.
 Jeg meddelte  

 Civilretsdirektoratet og A's advokat at jeg ikke foretog videre i sagen.
