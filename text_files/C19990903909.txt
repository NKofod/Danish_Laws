Meddelelse om behandlingen af straffesager mod  

 personer ansat i politiet og anklagemyndigheden De generelle regler, der regulerer kompetencen mellem  

 statsadvokaten og politimesteren til at behandle anmeldelser om strafbare  

 forhold, findes i retsplejelovens kap. 65 og kap. 67. Disse regler suppleres  

 af administrative bestemmelser om påtalekompetence, forelæggelse  

 m.v.
Herudover findes der i retsplejelovens kap. 93 c særlige regler,  

 der vedrører behandlingen af straffesager mod politipersonale.
 Med henblik på at sikre ensartethed i den formelle  

 behandling af straffesager mod personer ansat i politiet og  

 anklagemyndigheden og på baggrund af reglerne i retsplejelovens kapitel  

 93 c om straffesager mod politipersonale fastsættes hermed  

 følgende:
 1. Sager mod politipersonale.
1.1. Anmeldelser om strafbare forhold begået af  

 politipersonale i tjenesten behandles, uanset sagens karakter, af  

 vedkommende regionale statsadvokat, jf. retsplejelovens § 1020. Dette  

 gælder også anmeldelser mod politimesteren  

 (politidirektøren), rigspolitichefen og politiets øvrige  

 jurister.
Statsadvokaten træffer ligeledes afgørelse  

 vedrørende tiltalespørgsmålet, medmindre afgørelse  

 herom skal træffes af Rigsadvokaten eller justitsministeren, jf.  

 retsplejelovens § 1020 c.
 1.2. Anmeldelser om strafbare forhold begået af  

 politipersonale (som defineret i pkt. 1.1.) uden for tjenesten  

 behandles af vedkommende politimester (Politidirektøren). Sagen  

 forelægges vedkommende regionale statsadvokat til afgørelse af  

 tiltalespørgsmålet, medmindre afgørelse herom skal  

 træffes af Rigsadvokaten eller justitsministeren.
 Forelæggelse for statsadvokaten kan dog undlades,  

 når anmeldelsen eller sigtelsen viser sig grundløs, jf.  

 retsplejelovens § 749, stk. 1 og stk. 2 og § 721, stk. 1, nr. 1.  

 Forelæggelse kan ligeledes undlades, når sigtelsen angår  

 mindre alvorlige lovovertrædelser, der ikke indebærer nogen  

 krænkelse af private interesser, og hvor det efter et rimeligt  

 skøn må være utvivlsomt, at der ikke er nogen begrundelse  

 for forelæggelse, f.eks. mindre alvorlige overtrædelser af  

 færdselsloven.
Hvis der kan rejses begrundet tvivl om politimesterens  

 (politidirektørens) habilitet forelægges sagen   uanset dennes  

 karakter   for statsadvokaten.
Dette gælder f.eks. hvis den  

 pågældende er tjenstgørende i den politikreds, der skulle  

 behandle sagen.
Uopsættelige efterforskningsskridt skal dog  

 foretages.
 1.3. Forelæggelsen sker fra politimesteren  

 (Politidirektøren) i den kreds, hvor anmeldelsen er indgivet eller  

 hvor efterforskningen finder sted.
 2. Sager mod andre ansatte i politiet.
 Sager mod andre ansatte i politiet, f.eks. kontorpersonale  

 og civilmedarbejder, behandles uanset om forholdet er begået i eller  

 uden for tjenesten i overensstemmelse med reglerne anført under punkt  

 1.2.   1.3.
 3. Sager mod ansatte i statsadvokaturerne.
3.1. Anmeldelser om strafbare forhold begået af  

 personale, der er ansat i en statsadvokatur behandles af politimesteren  

 (Politidirektøren). Reglen gælder alle grupper af ansatte,  

 herunder statsadvokaten, og uanset om forholdet er begået i eller  

 udenfor tjenesten.
Sagen forelægges vedkommende regionale statsadvokat  

 til afgørelse af tiltalespørgsmålet, medmindre  

 afgørelse herom skal træffes af Rigsadvokaten eller  

 justitsministeren.
 Sagen må i givet fald ikke forelægges og  

 afgøres af den statsadvokat, hos hvem den pågældende  

 gør tjeneste, jf. pkt. 3.3. om fremgangsmåden i disse  

 situationer.
 Forelæggelse for statsadvokaten kan dog undlades,  

 når anmeldelsen eller sigtelsen viser sig grundløs, jf.  

 retsplejelovens § 749, stk. 1 og stk. 2, og § 721, stk. 1, nr. 1, eller hvor  

 sigtelsen angår mindre alvorlige lovovertrædelser, der ikke  

 indebærer krænkelse af private interesser og hvor det efter et  

 rimeligt skøn må være utvivlsomt, at der ikke er nogen  

 begrundelse for forelæggelse, jf. pkt. 1.2.
3.2. I tilfælde, hvor  

 tiltalespørgsmålet skal afgøres af statsadvokaten, skal  

 politimesteren (Politidirektøren) orientere vedkommende regionale  

 statsadvokat om sagen.
Orienteringen skal så vidt muligt ske inden  

 efterforskningen påbegyndes.
Uopsættelige efterforskningsskridt  

 skal dog foretages.
Væsentlige spørgsmål vedrørende  

 efterforskningen forelægges ligeledes for statsadvokaten.
3.3. Hvor den pågældende gør tjeneste  

 hos den statsadvokat, der ellers skulle have behandlet sagen, - eller hos  

 den, til hvem en afgørelse er påklaget   forelægges sagen  

 for Rigsadvokaten med henblik på en stillingtagen til den videre  

 behandling af sagen, herunder eventuelt videresendelse til en anden  

 statsadvokat.
Tilsvarende gælder sager mod den pågældende  

 statsadvokat.
Forelæggelse sker fra enten politimesteren  

 (Politidirektøren) eller fra en statsadvokat.
 4. Sager mod ansatte i Rigsadvokaturen.
Jeg har ikke fundet anledning til at fastsætte  

 særlige regler om kompetencen til at behandle anmeldelser om strafbare  

 forhold begået af personale, der er ansat i Rigsadvokaturen.
Det er  

 således de almindelige regler i retsplejelovens kap. 65 og kap. 67, der  

 finder anvendelse, medmindre der findes særlige  

 forelæggelsesregler.
 Såfremt det drejer sig om sager af lidt alvorligere  

 karakter, må det afgøres efter en konkret vurdering, på  

 hvilket niveau en afgørelse bør træffes.
 5. RM nr. 4/1989 om forelæggelse af straffesager mod  

 personer ansat i politiet ophæves.
