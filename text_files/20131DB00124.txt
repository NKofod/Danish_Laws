Betænkning afgivet af Skatteudvalget den 7. november 2013 Betænkning over Forslag til folketingsbeslutning om offentlige ejendomsvurderinger og tilbagebetaling af for meget opkrævet skat [af Ole Birk Olesen (LA) m.fl.]:
1. Udvalgsarbejdet Beslutningsforslaget blev fremsat den 2. oktober 2013 og var til 1. behandling den 1. november 2013. Beslutningsforslaget blev efter 1. behandling henvist til behandling i Skatteudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
Enhedslistens medlemmer af udvalget udtaler, at Enhedslisten er enig i, at der er meget store problemer med ejendomsvurderingerne  problemer, der især voksede under den forrige regering, selv om de daværende skatteministre kendte hertil.
Enhedslisten har desuden den opfattelse, at der skal ske tilbagebetaling til dem, der har betalt for meget, men mener, at der først skal skabes et grundlag for at beregne en mere dækkende ejendomsvurdering og for at vurdere, hvem der har betalt for meget, og for hvilken periode en tilbagebetaling kan ske.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
Dansk Folkepartis medlemmer af udvalget støtter, at regeringen pålægges at undersøge de offentlige ejendomsvurderingers rigtighed til bunds og sikre, at de borgere, der siden 2003 har betalt for meget i ejendomsskat på baggrund af fejlagtige ejendomsvurderinger, automatisk får tilbagebetalt deres penge.
Liberal Alliance foreslår, at forslaget finansieres ved mindre vækst i det offentlige forbrug end de 0,6 pct., som regeringen lægger op til.
Dansk Folkeparti støtter ikke denne finansiering, men da vi endnu ikke ved, hvor stort et beløb der skal betales tilbage, og da dette først vides på et senere tidspunkt, mener vi i Dansk Folkeparti ikke, at man skal lægge sig fast på, hvorledes dette skal finansieres allerede nu.
 Alligevel kan Dansk Folkeparti støtte forslaget, da partiet finder det vigtigt, at de boligejere, som har betalt for meget i ejendomsskatter, får deres penge tilbage.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Ane Halsboe-Jørgensen (S) Benny Engelbrecht (S) Pernille Rosenkrantz-Theil (S) John Dyrby Paulsen (S) Jeppe Kofod (S) Simon Kollerup (S) Peder Christensen (S) Nadeem Farooq (RV) Rasmus Helveg Petersen (RV) Camilla Hersom (RV) Lisbeth Bech Poulsen (SF) Jonas Dahl (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Tina Nedergaard (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 2 Bilagsnr.
