FN-politistyrke Reference:
LL § 7, litra r, jf.
LL § 33 A, stk. 2 A's klage til Landsskatteretten skyldes, at skatteadministrationen har  

 nægtet lempelse efter bestemmelsen i ligningslovens § 33 A, idet  

 klageren har modtaget ydelser, der er anset at være omfattet af  

 ligningslovens § 7, litra r, jf. ligningslovens § 33 A, stk. 2.
 Det fremgår af sagens oplysninger, at klageren, som er ansat under  

 Rigspolitiet, i perioden fra den 9. oktober 1996 til den 9. april 1997 har  

 gjort tjeneste ved den danske FN-politistyrke i Ex-Jugoslavien.
 Ifølge de foreliggende lønsedler har klageren i den  

 forbindelse modtaget et særligt ude-/ulempetillæg, der for  

 indkomstårene 1996 og 1997 har udgjort henholdsvis 19.066 kr. og 47.395  

 kr.
 Skatteadministrationen havde oprindeligt efter anmodning fra klageren  

 nedsat dennes skattepligtige indkomst for 1996 med det modtagne tillæg.  

 I forbindelse med behandlingen af indkomståret 1997 havde  

 skatteadministrationen efter modtagelse af nyt materiale genoptaget og  

 ændret den tidligere foretagne ansættelse for indkomståret  

 1996.
Klageren har i forbindelse med behandlingen af indkomståret 1997  

 fremsendt kontrakten med Rigspolitiet til skatteadministrationen.
Af  

 kontraktens pkt. 5 fremgik følgende:
 "Under tjenesten i Ex-Jugoslavien oppebæres sædvanlig  

 løn med diverse tillæg.
 Eventuelt PET-tillæg, AKS-tillæg, Bodyguard-tillæg,  

 Rejseholdstillæg, Flex- og månedlige tillæg samt  

 skoletillæg bortfalder dog.
Med lønnen anvises endvidere et skattepligtigt udetillæg  

 på for tiden kr. 11.000,00 pr. måned.
Beløbet udbetales af  

 Rigspolitichefen månedsvis bagud." Af kontraktens pkt. 7 fremgik at "godtgørelse til dækning af  

 opholds- og leveomkostninger under FN-tjenesten udbetales af FN, og er  

 Rigspolitichefen uvedkommende." Klageren har over for Landsskatteretten bekræftet, at der under  

 udstationeringen blev betalt udetillæg fra Rigspolitiet (arbejdsgiver)  

 samt dagpenge fra FN.
Den beløbsmæssige størrelse af  

 tillægget fra FN var ikke oplyst.
 Landsskatteretten havde under sagens behandling anmodet Rigspolitichefen  

 om at oplyse, hvorvidt klagerens løn var fastsat i henhold til en  

 kollektiv overenskomst, og i givet fald hvornår den for  

 indkomstårene 1996 og 1997 gældende overenskomst var  

 indgået.
 Rigspolitichefen havde i den forbindelse svaret følgende:
..... ansatte polititjenestemænd, der er udsendt til tjeneste i det  

 tidligere Jugoslavien, har indgået en lønaftale med  

 Rigspolitiet.
En kopi af en sådan aftale vedlægges.
Udsendte danske polititjenestemænd modtog endvidere et særligt  

 tillæg på 11.000,00 kr. pr. måned.
En kopi af aftalen af 4.  

 oktober 1995 herom vedlægges.
Endeligt har danske polititjenestemænd fra FN modtaget et  

 beløb til godtgørelse af opholds- og leveomkostningerne i det  

 tidligere Jugoslavien.
Dette beløb anvises som anført ikke af  

 Rigspolitiet.
 Rigspolitiet havde vedlagt kopi af en "kontrakt for aktiv FN-tjeneste",  

 der i alt væsentlighed er identisk med klagerens udstationeringsaftale,  

 samt kopi af "Aftale mellem Rigspolitichefen og Dansk Politiforbund og Dansk  

 Kriminalpolitiforening om vilkår for danske polititjenestemænds  

 deltagelse i FN-politistyrken i Ex-Jugoslavien", der var underskrevet den 4.  

 oktober 1995. Af sidstnævnte aftale fremgik bl.a. følgende:
Skatteankenævnet havde ved den påklagede ansættelse  

 anset de af kontrakten med Rigspolitichefen vedrørende  

 udstationeringen i Bosnien omhandlede tillæg for at være  

 egentlige løntillæg, og ikke omkostningstillæg.  

 Omkostningsdækningen foretages ifølge udstationeringskontrakten  

 af FN og er Rigspolitichefen uvedkommende.
Det fra FN modtagne tillæg  

 er således omfattet af ligningslovens § 7, litra r.
Da opholds- og leveomkostninger således er dækket af FN ses  

 der ikke at være merudgifter, der berettiger til skattefri  

 godtgørelse, og fradrag kan derfor ikke godkendes i henhold til  

 Ligningsrådets anvisninger, jf.
T&S Cirkulære 1996-31.
 Ankenævnet havde videre anført, at den med ligningslovens §  

 33 A hjemlede mulighed for skattelempelse ikke er anvendelig i  

 nærværende tilfælde, hvor klageren har modtaget ydelser  

 omfattet af ligningslovens § 7, litra r, jf. bestemmelsen i ligningslovens §  

 33 A, stk. 2.
Ankenævnet havde endelig anført, at skatteadministrationen  

 ifølge skattestyrelseslovens § 35 har en revisionsadgang i indtil 3  

 år efter indkomståret.
Den foretagne ændring  

 vedrørende indkomståret 1996, der i øvrigt skyldes nye  

 oplysninger, er således foretaget helt i overensstemmelse hermed.
 Klageren har over for Landsskatteretten nedlagt påstand om, at hans  

 lønindkomst for de nævnte indkomstår er omfattet af  

 ligningslovens § 7, stk. 1, litra r og/eller ligningslovens § 33 A,  

 således at såvel optjent løn, eller dele af den optjente  

 løn samt det af arbejdsgiveren (Rigspolitiet) udbetalte  

 udetillæg friholdes for skat i udsendelsesperioden.
 Klageren har til støtte herfor bl.a. anført, at  

 spørgsmålet om friholdelse for skat af det fra Rigspolitiet  

 udbetalte udetillæg i første omgang blev godkendt af de stedlige  

 skatte-myndigheder under henvisning til ligningslovens § 7, litra r.  

 Efterfølgende blev denne skattefrihed annulleret, men forinden blev  

 spørgsmålet om ligningslovens § 33 A afvist.
Han har videre anført, at forvirringen omkring beskatningen af  

 udetillægget derfor er begrundet, især under henvisning til  

 OSCE-KVM NYT, hvor skatteforhold under udsendelse til Kosovo-missionen  

 belyses.
Udsendelsesvilkårene vedrørende udsendelse til  

 Bosnien-Hersegovina er de samme.
Heraf fremgår, at der efter  

 bestemmelsen i ligningslovens § 33 A kan gives skattenedsættelse for  

 løn erhvervet ved personligt arbejde i tjenesteforhold under ophold  

 uden for riget i mindst 6 måneder.
Opholdet må kun afbrydes af  

 nødvendigt arbejde eller ferie og lignende her i riget på  

 højst 42 dage, dvs, gennemsnitligt 7 dage om måneden.
Klageren  

 har herefter anført, at de i ligningslovens § 33 A nævnte  

 undtagelser ikke finder anvendelse i forhold til ham, ligesom han  

 iøvrigt opfylder betingelserne for skattenedsættelse.
 Landsskatteretten udtalte:
 Hvis en person, der er skattepligtig efter kildeskattelovens § 1, under  

 ophold uden for riget i mindst 6 måneder uden andre afbrydelser af  

 opholdet end nødvendigt arbejde her i riget i direkte forbindelse med  

 udlandsopholdet, ferie eller lignende af en sammenlagt varighed på  

 højst 42 dage, har erhvervet lønindkomst ved personligt arbejde  

 i tjenesteforhold, nedsættes den samlede indkomstskat med det  

 beløb, der forholdsmæssigt falder på den udenlandske  

 indkomst, jf. ligningslovens § 33 A, stk. 1, 1. pkt.
 Efter bestemmelsen i ligningslovens § 33 A, stk. 2, finder stk. 1 ikke  

 anvendelse for lønindkomst ved tjeneste uden for riget for den danske  

 stat eller anden dansk offentlig myndighed, såfremt erhververen af den  

 nævnte lønindkomst modtager ydelser efter § 7, litra r mv.
Bestemmelsen i ligningslovens § 7, litra r, som bl.a. vedrører  

 udetillæg, hjemflytningstillæg og bosættelsespenge som er  

 oppebåret af danske statsborgere, der af den danske stat er udsendt til  

 tjeneste uden for riget, samt andre lignende ydelser, der tjener til  

 dækning af merudgifter som følge af tjenesten i udlandet,  

 medregnes disse tillæg ikke ved opgørelsen af den skattepligtige  

 indkomst.
Størrelsen af tillæggene er fastsat under hensyn til  

 skattefriheden, jf. cirkulære til ligningsloven, cirk. nr. 96 af 22.  

 juni 1993, pkt. 2.1.16.
Landsskatteretten har ved afgørelsen lagt til grund som ubestridt,  

 at klageren under opholdet i udlandet har gjort tjeneste for den danske stat.  

 Med henvisning til den foreliggende kontrakt med Rigspolitichefen  

 vedrørende klagerens udstationering til FN-tjeneste i Ex-Jugoslavien  

 må det videre lægges til grund, at klageren, som er dansk  

 statsborger, i udstationeringsperioden har modtaget sædvanlig  

 løn med diverse nærmere opregnede tillæg.
Herudover har  

 han fra sin arbejdsgiver, Rigspolitiet, modtaget et udetillæg på  

 11.000 kr. pr. måned, hvilket beløb ifølge aftalens  

 ordlyd er skattepligtigt.
Landsskatteretten fandt herefter, at klageren ikke  

 fra den danske stat har modtaget skattefri ydelser omfattet af ligningslovens  

 § 7, litra r, og således ikke med henvisning hertil er afskåret  

 fra lempelse efter bestemmelsen i ligningslovens § 33 A, stk. 2. Det forhold  

 at klageren til dækning af opholds- og leveomkostninger har modtaget  

 sådanne ydelser fra FN ændrer ikke herpå, idet bestemmelsen  

 i ligningslovens § 7, litra r, ifølge praksis alene vedrører  

 ydelser udbetalt af den danske stat.
 Ovennævnte affattelse af bestemmelsen i ligningslovens § 33 A, stk.  

 2, er foretaget ved lov nr. 1115 af 21. december 1994, som ændret ved §  

 8 i lov nr. 312 af 17. maj 1995 med virkning fra og med indkomståret  

 1995. I overensstemmelse hermed og ifølge lovbekendtgørelse af  

 ligningsloven, lov nr. 869 af 15. november 1995, note 38, finder  

 lempelsesbestemmelsen i § 33 A, stk. 1, ikke anvendelse for  

 lønindkomst oppebåret fra den danske stat eller anden offentlig  

 myndighed, hvis lønnen er fastsat i henhold til en kollektiv aftale,  

 og det ikke udtrykkeligt fremgår af denne aftale, at lønnen er  

 fastsat under hensyn til, at den er skattefri.
 Det bemærkes, at disse betingelser alene fremgår af  

 ikrafttrædelsesbestemmelserne med ændringer og ikke af selve  

 ordlyden af ligningslovens § 33 A, men at de alligevel udgør en del af  

 regelsættet vedrørende anvendelsen af bestemmelsen.
Med henvisning til klagerens lønaftale af 9. september 1996, der  

 ifølge formuleringen af vilkårene svarer til indholdet af  

 aftalen af 4. oktober 1995 mellem Rigspolitichefen og Dansk Politiforbund  

 samt Dansk Kriminalpolitiforening om vilkårene for danske  

 polititjenestemænds deltagelse i FN-politistyrken i Ex-Jugoslavien,  

 herunder eksempelvis at klageren under tjenesten i udlandet har  

 oppebåret "sædvanlig løn med diverse tillæg", og et  

 skattepligtigt udetillæg, der da udgjorde 11.000 pr. måned, at  

 klageren har 1 1/2 dags ferie pr. måned, samt at reglerne for  

 arbejdstid mv. fastsættes af lederen for den samlede politistyrke i  

 Ex-Jugoslavien, finder Landsskatteretten, at klagerens aftale ikke er en  

 individuel lønaftale, men at den er en aftale indgået i henhold  

 til en kollektiv overenskomst.
Da overenskomsten ikke indeholder nogen  

 bestemmelse om, at lønnen er fastsat under hensyn til, at den er  

 skattefri, kan klageren herefter ikke opnå lempelse for den del af  

 lønindkomsten, der er oppebåret i udlandet, efter reglen i  

 ligningslovens § 33 A, stk. 1 og 2, jf. herved også cirkulære til  

 ligningsloven, cirk. nr. 72 af 17. april 1996, pkt. 5.2 særligt  

 punkterne 5.2.8 og 5.2.14.
 Den påklagede ansættelse stadfæstes.
