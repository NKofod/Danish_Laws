Skriftlig fremsættelse (2. december  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af  

 ligningsloven (Gratisaktier).
(Lovforslag nr.
L 121).
 Lovforslaget fremsættes som et led i  

 finanslovsaftalen for 1999 mellem Regeringen og Venstre, Det Konservative  

 Folkeparti, Centrum-Demokraterne og Kristeligt Folkeparti.
Ligningslovens ' 7 A, stk. 2, giver mulighed for, at et selskab  

 kan udstede eller udlodde gratis aktier til sine medarbejdere.
Medarbejderen  

 beskattes ikke af tildelingen.
Skattefritagelsen omfatter dog højst  

 aktier til en værdi af 6.000 kr. årligt pr. medarbejder.
Grænsen på de 6.000 kr. er fastsat i 1987, jf.  

 lov nr. 360 af 10. juni 1987. Såfremt grænsen var blevet  

 reguleret efter lønudviklingen, ville grænsen i dag  

 udgøre ca. 8.000 kr.
Det foreslås derfor at hæve  

 grænsen til 8.000 kr. fra og med indkomståret 1999, således  

 at ordningen får et indhold, der svarer til den oprindelige  

 realværdi.
Forhøjelsen af grænsen for den årlige  

 tildeling af gratisaktier i LL ' 7 A, stk. 2, vurderes rent  

 skønsmæssigt at medføre et provenutab i  

 størrelsesordenen 5 mill. kr. årligt, hvoraf ca. 3 mill. kr.  

 vedrører kommunerne.
Dette svarer til, at forhøjelsen giver  

 anledning til yderligere udstedelser af sådanne aktier til et  

 årligt beløb på ca. 10 mill. kr.
 Lovforslaget skønnes ikke at have  

 nævneværdige administrative konsekvenser.
 Idet jeg i øvrigt henviser til lovforslagets  

 bemærkninger, skal jeg anbefale det til Folketingets hurtige og  

 velvillige behandling.
