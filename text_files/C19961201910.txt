(til stiftsøvrighederne) Kirkeministeriet og ophavsretsorganisationen KODA har med virkning fra den  

 1. januar 1996 indgået en aftale om betaling af et årligt vederlag på 1,1  

 mio. kr. for brug af beskyttede musikværker (musik og hertil knyttet tekst),  

 der fremføres ved gudstjenester i folkekirken.
 Vederlaget betales af fællesfonden, og aftalen medfører ikke udgifter for  

 kirkekasserne, ligesom det hidtidige frie valg af melodier og tekster i de  

 enkelte kirker ikke berøres.
 Kirkeministeriet betaler det årlige vederlag til KODA, der foretager en  

 individuel fordeling til rettighedshaverne (komponister, forfattere og  

 musikforlæggere). KODAs fordeling til rettighedshaverne sker på grundlag af  

 en repræsentativ stikprøvetagning, der foretages een gang årligt ved  

 henvendelse til menighedsrådene om indrapportering af een uges repetoire.
 Indrapporteringsugen for den enkelte kirke udvælges af KODA, der senest 2  

 uger før den valgte uge sender et indrapporteringsskema til menighedsrådet.  

 Indrapporteringsskemaet er optrykt som bilag til denne cirkulæreskrivelse.
 Menighedsrådet skal herefter sørge for, at indrapporteringsskemaet  

 udfyldes og indsendes til KODA inden 2 uger efter, at den seneste  

 gudstjeneste i indrapporteringsugen er afholdt.
 Det anbefales, at skemaets udfyldelse overlades til kirkens organist, der  

 efter de gældende standardregulativer er forpligtet hertil.
 Spørgsmål vedrørende indrapporteringen, herunder udfyldelse af skemaer,  

 kan rettes til KODA, Maltegårdsvej 24, 2820 Gentofte, tlf.nr. 39 68 38 00.
Aftalen med KODA medfører ikke ændringer i de gældende regler om betaling  

 for fremførelse af beskyttede musikværker ved kirkekoncerter og lignende  

 arrangementer, der ikke falder ind under begrebet gudstjeneste.
Der henvises  

 til Kirkeministeriets cirkulære nr. 12 af 22. januar 1979 om afgift for  

 fremførelse af beskyttet musik i kirker og nr. 2 af 5. januar 1981 om  

 indberetning til KODA om fremførelse af beskyttet musik i kirker.
 Denne cirkulæreskrivelse bedes bekendtgjort for stiftets menighedsråd og  

 provstiudvalg.
 Kirkeministeriet, den 19. januar 1996.
Finn Langager Larsen /Marjun Egholm GUDSTJENESTE Udfyld listen (evt. flere) med følgende oplysninger:
 Oplysninger om gudstjenesten:
* Dato og klokkeslet * Kirken, hvor gudstjenesten har fundet sted * Kirkens adresse * Kontaktperson * Kirkens kundenr., som fremgår af følgebrev Oplysninger om de spillede titler:
* Titel * Komponist(er) * Forfatter(e) * Evt. arrangør (musikbearbejder) * Spilletid * Evt. vers KODA-listen skal omfatte samtlige spillede titler.
For salmer fra Den Danske Salmebog (DDS) med tillæg, er det  

 tilstrækkeligt at angive salmenr. fra DDS og melodinr. fra Den danske  

 Koralbog (DDK) Hvis ikke alle vers i en salme fra Den Danske Salmebog er blevet sunget,  

 kan de afsungne vers angives under »Evt. vers«.
 Rapporteringen skal sendes til KODA senest 14 dage efter, at gudstjenesten  

 har fundet sted.
KODA Maltegårdsvej 24 2820 Gentofte Tlf. 39 68 38 00 Fax 39 68 38 13 Hvad skal KODA-listen bruges til? Kirkeministeriet og KODA har indgået aftale om betaling for musik og  

 hertil knyttet tekst, der benyttes ved gudstjenester.
KODA afregner til  

 ophavsmændene for salmer og andre værker i overensstemmelse med brugen af  

 værkerne ved folkekirkens gudstjenester.
Til brug for denne afregning skal  

 hver kirke indsende KODA-lister een uge om året.
Der fordeles kun vederlag  

 til beskyttede værker.
Hvis ophavsmanden har været død i mere end 70 år, er  

 værket ikke længere beskyttet.
KODA (KOmponister i DAnmark) er en forening, der på vegne af  

 komponister, forfattere og musikforlæggere forvalter danske og internationale  

 ophavsrettigheder til offentlig fremførelse af musikværker.
KODA har ca.  

 16.000 danske medlemmer; via gensidighedsaftaler med udenlandske  

 søsterselskaber repræsenterer KODA også stort set hele verdensrepertoiret af  

 beskyttet musik.
