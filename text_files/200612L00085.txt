Fremsat den 15. november 2006 af  

 skatteministeren (Kristian Jensen) Forslag til Lov  

 om ændring af ligningsloven og skattekontrolloven (Forhøjelse af  

 fradraget for gaver til almenvelgørende foreninger mv. samt obligatorisk  

 indberetning for disse) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 1061 af 24. oktober 2006,  

 foretages  

 følgende ændringer:
1.  

  

 I  

  

 § 8 A, stk. 1, 3. pkt.,  

  

 ændres »3.900  

 kr.« til: »7.850 kr.« 2.  

  

 I  

  

 § 8 A, stk. 1,  

  

 indsættes efter 3.  

 pkt.:
»Endelig er fradrag betinget af, at foreningen mv. har indberettet  

 indbetalingen til told- og skatteforvaltningen, jf. § 8 Æ i  

 skattekontrolloven.« 3.  

  

 I  

  

 § 12, stk. 2,  

  

 indsættes efter 4.  

 pkt.:
»Fradraget er betinget af, at foreningen mv. har indberettet  

 indbetalingen til told- og skatteforvaltningen, jf. § 8 Æ i  

 skattekontrolloven.« § 2 I skattekontrolloven, jf. lovbekendtgørelse nr. 1126 af  

 24. november 2005, som senest ændret ved § 11 i lov nr. 516 af 7. juni  

 2006, foretages følgende ændringer:
 1.  


  

 § 8  

  

 Æ affattes således:
»  

 § 8 Æ.  

  

 Foreninger,  

 stiftelser, institutioner mv. som nævnt i ligningslovens § 8 A og  

 § 12, stk. 1-3, skal til brug for skatteligningen hvert år  

 indberette  

 til told- og skatteforvaltningen, hvilke indbetalinger de har modtaget det  

 foregående kalenderår.
Indberetningen skal indeholde oplysninger til  

 identifikation af indbetaler og modtager.
Endvidere skal den indeholde  

 oplysninger om størrelsen af det indbetalte beløb og om, efter hvilke  

 bestemmelser i skattelovgivningen indbetalingen er ydet.
Den enkelte yder af  

 indbetalinger til foreningerne kan inden kalenderårets udgang pålægge  

 foreningen  

 ikke at foretage indberetning.
 Stk. 2.  

  

 Den, der  

 har indbetalt til foreningen mv., skal give foreningen oplysning om  

 identifikation,  

 undtagen i de tilfælde som er nævnt i stk. 1, 4. pkt.
Stk. 3.  

  

 Skatteministeren kan fastsætte  

 nærmere regler om indberetningen efter stk. 1 og 2.« 2.  

  

 I  

  

 § 9 A, stk. 1,  

  

 indsættes efter »§ 8  

 V,«: »§ 8 Æ,«.
§ 3 Stk. 1.  

  

 Lovens § 1, nr. 1, træder i kraft den 1. januar 2007 og har virkning  

 fra og med indkomståret 2007.
 Stk. 2.  

  

 Tidspunktet  

 for ikrafttræden af lovens § 1, nr. 2 og 3, samt § 2 fastsættes af  

 skatteministeren.
Bemærkninger til lovforslaget Almindelige bemærkninger 1. Lovforslagets baggrund Lovforslaget er en del af finanslovsaftalen for 2007 mellem  

 regeringen (Venstre og Det Konservative Folkeparti) og Dansk Folkeparti.
 Af  

 finanslovsaftalen for 2007 fremgår følgende:
»Parterne er enige om at kompensere de velgørende  

 foreninger for stigningen i deres købsmoms i forhold til 2004 (basisår) med  

 en  

 andel svarende til deres egenfinansieringsgrad.
Egenfinansieringsgraden er de  

 private indtægters andel af foreningernes samlede indtægter.
Foreningernes  

 indtægter kommer desuden fra offentlige tilskud.
Med kompensationen for  

 købsmoms  

 af privat indsamlede midler får de velgørende foreninger et stærkere  

 incitament  

 til at øge egenfinansieringen.
 Udbetaling fra tilskudspuljen forudsætter, at foreningerne  

 forøger deres privatfinansierede udgifter til købsmoms i forhold til 2004.
Endvidere er parterne enige om at fordoble skattefradraget  

 for gaver til velgørende foreninger.
Det giver et styrket incitament til at  

 give gaver til de velgørende foreninger.
Og det bidrager til, at de  

 velgørende  

 foreninger kan øge deres indsamlinger.
 Samlet set følges der hermed op på finanslovsaftalen for  

 2005 om at undersøge mulighederne for delvis kompensation af de almennyttige  

 foreningers købsmoms.
Foreninger godkendt efter ligningslovens § 8A er  

 omfattet af tilskudspuljen og forhøjelsen af gavefradraget.
Købsmomsen  

 vedrører  

 foreningernes momsfri virksomhed og undtages moms, som allerede er godtgjort,  

 jf. momsloven § 45. Foreningerne skal indberette størrelsen af  

 gavebidraget  

 pr. donor.« 2. Lovforslagets indhold Lovforslaget udmønter den del af aftalen, der vil gøre det  

 mere attraktivt for danskerne at give bidrag til velgørende foreninger.
 Det foreslås, at det maksimale fradragsbeløb for gaver til  

 almenvelgørende foreninger mv. ændres fra et grundbeløb på 3.900 kr. (6.800  

 kr.  

 i 2007) til et grundbeløb på 7.850 kr. (13.600 kr. i 2007).
 Grundbeløbet er i 1987-niveau og reguleres efter  

 personskattelovens § 20.
 Efter de gældende regler kan  

 gavegiver fradrage beløb, som gavegiver har ydet til foreninger, stiftelser,  

 institutioner  

 mv., hvis midler anvendes i almenvelgørende eller på anden måde almennyttigt  

 øjemed til fordel for en større kreds af personer.
 Retten til fradrag for gaver er  

 betinget af, at gavemodtager  

 er godkendt af SKAT som berettiget til at  

 modtage gaver, som kan fradrages ved indkomstopgørelsen.
Der kan kun foretages fradrag for  

 gaver, der til den enkelte forening udgør mindst 500 kr. i løbet af et  

 indkomstår.  

 Der kan endvidere kun foretages fradrag for det samlede ydede gavebeløb, der  

 overstiger 500 kr. årligt.
Fradraget kan i dag som nævnt højst udgøre 6.800  

 kr.  

 (2007) om året for gaver fordelt på én eller flere foreninger.
Det  

 maksimale fradrag opnås således først, når de gaver, som kan tages i  

 betragtning, sammenlagt udgør grundbeløbet plus 500 kr.
 Endvidere udmønter lovforslaget den del af aftalen, hvorefter  

 foreningerne skal indberette modtagne gaver til SKAT.
Ved indberetningen skønnes det, at omkring 90.000  

 skatteydere vil kunne slippe for at selvangive ydede gavebeløb.
Da ca. 49.000  

 borgere  

 kun skal selvangive denne ene oplysning, vil forslaget kunne føre til, at  

 disse  

 borgere umiddelbart kan nøjes med kun at modtage en årsopgørelse.
Ved  

 forslaget  

 opnår borgerne sikkerhed for, at de ydede gavebeløb bliver fradraget i den  

 skattepligtige indkomst.
Efter forslaget skal foreningerne mv. indberette, hvilke  

 indbetalinger de har modtaget det foregående kalenderår til SKAT.  

 Indberetningen skal foretages i overensstemmelse med fristen i  

 skattekontrollovens § 9 A, stk. 1, som er den 20. januar i året  

 efter  

 det kalenderår, hvori beløbene er ydet.
Endvidere skal indberetningen  

 indeholde  

 oplysninger til identifikation af indbetaler og modtager.
Endelig skal den  

 indeholde oplysninger om størrelsen af det indbetalte beløb og om, efter  

 hvilke  

 bestemmelser i skattelovgivningen indbetalingen er ydet.
Fradrag for giveren er betinget af, at foreningen mv. har  

 indberettet beløbet til SKAT.
Dog kan den enkelte yder inden kalenderårets  

 udgang pålægge foreningen mv. ikke at foretage indberetning.
I så fald opnås  

 der ikke fradrag.
 Det foreslås samtidig, at yderen skal give foreningen mv.  

 oplysning om sin identifikation.
 Det foreslås endvidere, at skatteministeren kan fastsætte  

 nærmere regler om indberetningsordningen.
 Endelig foreslås det, at tidspunktet for ikrafttrædelsen af  

 forslaget på dette punkt fastsættes af skatteministeren.
 Lovforslaget vurderes ikke at have selvstændige  

 retssikkerhedsmæssige konsekvenser.
 Tilskudspuljen til delvis kompensation af de velgørende  

 foreningers mv. købsmoms foreslås hjemlet på finanslovens § 9,  

 Skatteministeriet.
3. Økonomiske konsekvenser for stat, kommuner  

 og regioner Den foreslåede fordobling af det  

 maksimale gavefradrag fra 6.800 kr. til 13.600 kr. vil forventeligt øge  

 omfanget  

 af gaveindbetalinger til de almenvelgørende foreninger som følge af  

 muligheden  

 for at trække et højere beløb fra i skat.
Det skønnes med stor usikkerhed,  

 at fordoblingen af fradraget vil kunne medføre en stigning i  

 gaveindbetalingerne  

 til foreningerne med ca. 30 mio. kr.
Derudover antages det, at en række  

 donorer  

 ikke ændrer adfærd som følge af forøgelsen af det maksimale fradragsbeløb,  

 men  

 udelukkende får glæde af det større fradrag.
Samlet set skønnes dette beløb  

 til  

 15 mio. kr. (beregnet som forskellen mellem den samlede forøgelse af  

 fradraget  

 og det øgede gavebidrag til organisationerne). Gavefradraget er et  

 ligningsmæssigt  

 fradrag.
Det kan således fratrækkes i grundlaget for sundhedsbidraget,  

 kommune-  

 og kirkeskat.
Skatteværdien af fradraget udgør i en gennemsnitskommune ca.  

 33,3  

 pct.
På grundlag af den samlede  

 anslåede forøgelse af fradraget på 45 mio. kr. skønnes provenutabet til ca.  

 15  

 mio. kr. årligt.
Heraf vedrører ca. 11 mio. kr. kommunerne og ca. 4 mio. kr.  

 staten  

 (sundhedsbidrag).
 Forslaget om at etablere en  

 obligatorisk indberetningspligt for de almennyttige foreninger mv. skønnes  

 ikke  

 at medføre nævneværdige provenumæssige konsekvenser.
 Lovforslaget har ingen økonomiske  

 konsekvenser for regionerne, da det ikke påvirker deres bloktilskud.
 For finansåret 2007 skønnes  

 lovforslaget at medføre et provenutab på 15 mio. kr.
Den store usikkerhed ved skønnet  

 skyldes dels, at villigheden til at forøge donationerne ikke kendes, dels at  

 der ikke foreligger statistiske oplysninger om fradrag for gaver til  

 godkendte  

 foreninger.
Disse fradrag deler felt på selvangivelsen med bl.a. fradrag for  

 løbende ydelser.
Det er ikke muligt at adskille, hvad der vedrører de  

 forskellige regelsæt.
På baggrund af lovmodelberegninger er det dog skønnet,  

 at  

 ca. 17.000 personer i dag udnytter det maksimale gavefradragsbeløb.
Ved  

 provenuvurderingen er det antaget, at det er personer blandt disse ca.  

 17.000,  

 der vil gøre brug af muligheden for forhøjede gaveindbetalinger til  

 organisationerne.
Der findes ikke umiddelbart  

 tilgængelige oplysninger om selskabers mv. fradrag for gaver til velgørende  

 foreninger mv.
Det vurderes dog, at selskaber mv. kun i begrænset omfang  

 giver  

 gaver til velgørende foreninger efter ligningslovens § 8 A.
4. Administrative konsekvenser for stat,  

 kommuner og regioner En implementering af forslaget om  

 forhøjelsen af gavefradraget skønnes at medføre meromkostninger af ringe  

 omfang  

 for SKAT.
 Finansieringen af en  

 gaveindberetningsordning er indbudgetteret som en del af moderniseringen af  

 SKATs it-systemer på borgerområdet.
 Forslaget har ingen  

 administrative konsekvenser for kommunerne og regionerne, da  

 skatteadministrationen varetages af staten.
5. Økonomiske og administrative konsekvenser  

 for erhvervslivet Forslaget om en obligatorisk  

 gaveindberetningsordning har ingen økonomiske konsekvenser for erhvervslivet.  

 Derimod lettes selvangivelsesarbejdet for de erhvervsdrivende, som yder gaver  

 mv. til foreninger mv., som efter forslaget skal indberette beløbene til  

 SKAT.
Fradrag for ydede gaver mv. er  

 dog betinget af, at den erhvervsdrivende har afgivet  

 identifikationsoplysninger  

 til foreningen.
Det skønnes imidlertid, at der er tale om en mindre  

 belastning  

 af de erhvervsdrivendes administrative opgaver.
6. Miljømæssige konsekvenser Lovforslaget har ingen  

 miljømæssige konsekvenser.
7. Økonomiske og administrative konsekvenser  

 for borgerne Det skønnes med stor usikkerhed,  

 at borgerne vil øge donationerne til almenvelgørende foreninger med ca. 30  

 mio.  

 kr. årligt.
Endvidere vil en del borgere, der i dag yder større gaver end  

 svarende til det maksimale gavefradrag, opnå et større skattefradrag.
Samlet  

 set skønnes lovforslaget at betyde et øget bidrag fra borgerne på ca. 15 mio.  

 kr. årligt opgjort netto efter skat.
Forslaget om en obligatorisk  

 gaveindberetningsordning betyder, at flere borgere  ca. 90.000 -  

 fritages for  

 at selvangive på dette punkt, eftersom de indberettede oplysninger fra  

 foreningerne  

 mv. kan fortrykkes direkte.
Da ca. 49.000 borgere kun skal selvangive denne  

 ene  

 oplysning, vil forslaget kunne føre til, at disse borgere umiddelbart kan  

 nøjes  

 med kun at modtage en årsopgørelse.
Derved opnår borgerne sikkerhed for, at  

 de  

 ydede gavebeløb bliver fradraget i den skattepligtige indkomst.
 En forudsætning for fradraget er  

 dog, at yder har givet oplysninger om identifikation til foreningen mv., og  

 at  

 denne har indberettet beløbet til SKAT.
8. Forholdet til EU-retten Lovforslaget indeholder ikke  

 EU-retlige aspekter.
9. Kommunikationsplan SKAT vil informere om de nye  

 regler på følgende måde:
*  

 	  

 Pjecen om gaver  

 kommer til at indeholde et afsnit om de nye regler *  

 	  

 Et elektronisk  

 nyhedsbrev på skat.dk fortæller om de nye regler.
10. Sammenfatning af lovforslagets  

 konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Forslaget om et forhøjet fradrag skønnes at medføre et  

 årligt provenutab på ca. 15 mio. kr.
Heraf vedrører ca. 11 mio. kr.  

 kommunerne  

 og ca. 4 mio. kr. staten.  

 Lovforslaget har ingen økonomiske  

 konsekvenser for regionerne.  

 For finansåret 2007 skønnes provenutabet  

 til ca. 15 mio. kr.
Administrative konsekvenser for stat, kommuner og regioner Ingen En  

 implementering af forslaget om forhøjelsen af gavefradraget skønnes at  

 medføre meromkostninger af ringe omfang for SKAT.
 Finansieringen af en gaveindberetningsordning er  

 indbudgetteret som en del af moderniseringen af SKATs it-systemer på  

 borgerområdet.
 Forslaget har ingen administrative konsekvenser for kommunerne  

 og regionerne, da  

 skatteadministrationen  

 varetages af staten.
Økonomiske konsekvenser for erhvervslivet Ingen Ingen Administrative konsekvenser for erhvervslivet Forslaget om en obligatorisk gaveindberetningsordning  

 letter selvangivelsesarbejdet for de erhvervsdrivende, som yder gaver mv.  

 efter ligningslovens § 8 A og § 12, stk. 1-3.
Fradrag for ydede gaver mv. er betinget af, at den erhvervsdrivende  

 har afgivet identifikationsoplysninger til foreningen.
Det skønnes, at der er  

 tale om en mindre belastning af de erhvervsdrivendes administrative opgaver.
Miljømæssige konsekvenser Ingen Ingen Administrative konsekvenser for borgerne Forslaget om en obligatorisk gaveindberetningsordning betyder,  

 at flere borgere  ca. 90.000 - fritages for at selvangive på dette  

 punkt, da  

 de indberettede oplysning fra foreningerne om ydede bidrag kan fortrykkes.
En forudsætning for fradraget er, at yder har givet oplysninger  

 om identifikation til foreningen mv.
Det skønnes, at der er tale om en mindre  

 administrativ byrde for borgerne.
Forholdet til EU-retten Lovforslaget indeholder ikke EU-retlige aspekter.
11. Høring Lovforslaget er sendt til høring i Advokatrådet, Datatilsynet,  

 Den Danske Skatteborgerforening, Erhvervs- og Selskabsstyrelsen (Center for  

 Kvalitet i ErhvervsRegulering), Foreningen af Statsautoriserede Revisorer,  

 Foreningen Danske Revisorer, Foreningen Registrerede Revisorer, ISOBRO  

 (Indsamlerorganisationernes Brancheorganisation), Skatterevisorforeningen og  

 SKAT.
 Lovforslaget er sendt på høring den 10. november 2006 med  

 svarfrist den 17. november 2006. Høringssvar og høringsnotat vil blive sendt  

 til Skatteudvalget inden førstebehandlingen.
Bemærkninger til lovforslagets enkelte bestemmelser Til § 1 Til nr. 1 Det foreslås i  

  

 stk. 1,  

  

 at grundbeløbet på 3.900 kr. ændres til et grundbeløb på 7.850 kr.  

 (1987-niveau). Grundbeløbet reguleres efter personskattelovens § 20. Med  

 et reguleringstal i personskattelovens § 20 for 2007 på 172,2 vil det  

 maksimale  

 fradragsbeløb i 2007 hermed blive fordoblet fra 6.800 til 13.600 kr.  

 (2007-niveau).
Gavegiver kan ved opgørelsen af den skattepligtige indkomst  

 fradrage det samlede ydede gavebeløb, som overstiger 500 kr.
Det maksimale  

 fradrag på 13.600 kr. i 2007 opnås således, når de gaver, der kan tages i  

 betragtning, udgør 14.100 kr. tilsammen.
Til nr. 2 Det foreslås at gøre fradraget efter ligningslovens  

 § 8 A betinget af, at foreningen mv. har indberettet indbetalingen til  

 SKAT.
 Forslaget skal ses i lyset af § 2, nr. 1, hvorefter  

 den, som indbetaler til foreningen mv., skal give foreningen mv. oplysning om  

 identifikation.
 Der henvises til bemærkningerne til § 2, nr. 1.
Til nr. 3 Det foreslås at gøre fradraget efter ligningslovens  

 § 12, stk. 1-3, betinget af, at den pågældende forening mv. har  

 indberettet indbetalingen til SKAT.
 Forslaget skal ses i lyset af § 2, nr. 1, hvorefter  

 den, som indbetaler til foreningen mv., skal give foreningen mv. oplysning om  

 identifikation.
 Der henvises til bemærkningerne til § 2, nr. 1.
Til § 2 Til nr. 1 Efter de gældende regler skal foreninger, stiftelser,  

 institutioner mv., som nævnt i ligningslovens § 8 A og § 12,  

 stk. 1-3, ikke foretage indberetning til told- og skatteforvaltningen om  

 modtagne indbetalinger fra yderen.
Om fradragsbetingelserne for disse  

 indbetalinger henvises til bemærkningerne til § 1.
 Det foreslås, at de pågældende foreninger mv. får pligt til  

 årligt at indberette til SKAT om de modtagne bidrag.
 Tilsvarende foreslås det, at foreningerne mv. også får  

 pligt til at indberette beløb, som selvstændigt erhvervsdrivende, selskaber  

 og  

 andre skattepligtige institutioner har ydet efter ligningslovens § 8 A  

 og  

 § 12, stk. 1-3.
Foreningen mv. skal give oplysninger til identifikation af  

 foreningen mv. selv og af indbetaleren.
Foreningen skal oplyse sit SE.nr.  

 eller  

 CVR.nr. og skal oplyse indbetalerens CPR-nummer eller CVR.nr.
Endvidere skal  

 foreningen mv. oplyse størrelsen på det modtagne beløb, samt hvorvidt ydelsen  

 er omfattet af ligningslovens § 8 A eller § 12, stk. 1-3.  

 Endelig  

 skal foreningen mv. indberette oplysningerne til SKAT senest den 20. januar i  

 året efter det kalenderår, hvori beløbene er ydet.
 Det foreslås endvidere, at skatteministeren bemyndiges til  

 at fastsætte nærmere regler for indberetningen, herunder regler om markering  

 af  

 ydelsernes art, og om den nærmere identifikation af gaveyder og  

 gavemodtager.
Til nr. 2 Efter skattekontrollovens § 9 A, stk. 1, skal  

 obligatorisk indberetning til SKAT foretages senest den 20. januar eller,  

 hvis  

 denne dag er en lørdag eller søndag, senest den følgende mandag.
SKAT kan  

 pålægge en virksomhed, der indberetter efter den frist, der er angivet i  

 stk. 1, at underrette den, som de indberettede oplysninger vedrører, om  

 det indberettede inden for en nærmere angiven frist.
 Efter skattekontrollovens § 14, stk. 1, straffes  

 den, der forsætligt eller groft uagtsomt afgiver urigtige eller vildledende  

 oplysninger til brug ved kontrollen med skatteligningen og skatteberegningen  

 med bøde eller fængsel indtil 1 år og 6 måneder, medmindre højere straf er  

 forskyldt efter straffelovens § 289. Begås handlingen af grov uagtsomhed  

 er straffen bøde.
 Efter bestemmelsen i § 14, stk. 2, kan den der,  

 uden at forholdet omfattes af stk. 1, forsætligt eller af grov  

 uagtsomhed  

 undlader rettidigt at opfylde en pligt, der påhviler ham i medfør af bl.a.  

 § 9 A straffes med bøde.
Forslaget går ud på i § 9 A at indsætte en henvisning  

 til § 8 Æ, således at foreningerne mv. får pligt til at indberette  

 oplysningerne til SKAT senest den 20. januar i året efter det kalenderår,  

 hvori  

 beløbene er ydet.
Forslaget indebærer, at en overtrædelse af  

 indberetningspligten kan strafsanktioneres.
Til § 3 Det foreslås i  

  

 stk. 1,  

  

 at lovens § 1, nr. 1, træder i kraft den 1. januar 2007 og har virkning  

 fra og med indkomståret 2007.
 Det foreslås i  

  

 stk. 2,  

  

 at tidspunktet for ikrafttræden af forslagets § 1, nr. 2 og 3, om  

 betinget fradragsret samt § 2 om en obligatorisk  

 gaveindberetningsordning  

 fastsættes af skatteministeren.
 Om baggrunden herfor henvises der til de almindelige  

 bemærkninger.
 Det forventes, at foreningerne mv. første gang i januar  

 2009 til SKAT indberetter beløb, som er modtaget af foreningerne i  

 kalenderåret  

 2008. Først fra dette tidspunkt skønnes foreningerne at være i stand til at  

 kunne  

 indberette oplysninger til identifikation af gaveyderne.
Bilag Lovforslaget sammenholdt med gældende lov Gældende formulering Lovforslaget § 1 I lov om påligning af indkomstskat til staten (ligningsloven),  

 jf. lovbekendtgørelse nr. 1061 af 24. oktober 2006, foretages følgende  

 ændringer:
§ 8 A.  

  

 Ved opgørelsen af den skattepligtige  

 indkomst kan fradrages gaver, som det godtgøres, at giveren har ydet til  

 foreninger, stiftelser, institutioner m.v., hvis midler anvendes i  

 almenvelgørende  

 eller på anden måde almennyttigt øjemed til fordel for en større kreds af  

 personer.
Det er en forudsætning for fradrag, at gaven til den enkelte  

 forening,  

 stiftelse, institution m.v. i det pågældende indkomstår har andraget mindst  

 500 kr.
Fradrag kan endvidere kun indrømmes for det beløb, hvormed de gaver,  

 som herefter kommer i betragtning, tilsammen overstiger 500 kr. årligt, og  

 det kan ikke udgøre mere end et grundbeløb på 3.900 kr., som reguleres efter  

 personskattelovens § 20.
Stk. 2-3  

. - - - 1.  

  

 I  

  

 § 8 A, stk. 1, 3. pkt.  

  

 ,  

 ændres »3.900« til: »7.850«.
 2.  

  

 I  

  

 § 8 A, stk. 1  

  

 , indsættes  

 efter 3. pkt.:
»Endelig er fradrag betinget af, at foreningen mv. har  

 indberettet indbetalingen til told- og skatteforvaltningen, jf. § 8 Æ i  

 skattekontrolloven.« § 12. Udgifter til løbende ydelser, som  

 den skattepligtige ensidigt har forpligtet sig til at udrede, kan fradrages  

 ved opgørelsen af den skattepligtige indkomst efter reglerne i stk. 2-6.
 Stk. 2.  

  

 Udgifter til ensidigt påtagne forpligtelser  

 som nævnt i stk. 1 kan fradrages, hvis ydelsen tilfalder foreninger,  

 stiftelser, institutioner m.v. eller religiøse samfund som godkendt efter  

 stk. 3. Fradrag indrømmes kun for årlige ydelser, der ikke overstiger 15  

 pct. af yderens personlige indkomst med tillæg af positiv kapitalindkomst.  

 For selskaber og andre skattepligtige institutioner indrømmes fradrag kun for  

 årlige ydelser, der ikke overstiger 15 pct. af yderens skattepligtige  

 indkomst. Årlige ydelser, der ikke overstiger 15.000 kr., kan dog fradrages  

 fuldt ud uanset begrænsningen i 2. og 3. pkt.
 3. I  

  

 § 12, stk. 2  

  

 , indsættes  

 efter 4. pkt.:
»Fradraget er betinget af, at foreningen mv. har indberettet  

 indbetalingen til told- og skatteforvaltningen, jf. § 8 Æ i  

 skattekontrolloven.« Stk. 3.  

  

 Fradragsret efter stk. 2 er betinget  

 af, at told- og skatteforvaltningen har godkendt foreningen, stiftelsen,  

 institutionen m.v. eller det religiøse samfund som berettiget til at modtage  

 løbende ydelser med den virkning, at yderen får fradrag for dem.
Religiøse  

 samfund  

 kan godkendes, hvis de er hjemmehørende her i landet.
Foreninger, stiftelser,  

 institutioner m.v. kan godkendes, hvis de er hjemmehørende her i landet, er  

 almenvelgørende eller på anden måde almennyttige og anvender deres midler,  

 herunder de modtagne ydelser, til humanitære formål, til forskning eller til  

 beskyttelse af naturmiljøet.
Stk. 4.  

  

 Udgifter til ydelser som nævnt i stk. 1  

 kan fradrages, hvis ydelsen udredes i form af hel eller delvis fribolig for  

 modtageren.
Begrænsningen af fradragsretten i stk. 2 finder ikke  

 anvendelse  

 på sådanne ydelser.
Stk. 5.  

  

 De i stk. 4 nævnte ydelser kan ikke  

 fradrages i det omfang, yderen som gave eller arveforskud har forpligtet sig  

 til at udrede dem til livsarvinger eller disses ægtefæller.
Stedbørn og  

 plejebørn sidestilles med livsarvinger.
Bestemmelserne i 1. og 2. pkt.  

 medfører  

 ingen begrænsning i adgangen til at fradrage de i §§ 10 og 11 nævnte  

 underholdsbidrag.
Stk. 6.  

  

 Uanset begrænsningen i stk. 5 kan der  

 indrømmes fradrag for ydelser som nævnt i stk. 4, hvis ydelsen tilfalder  

 den skattepligtiges barnebarn.
Fradrag indrømmes endvidere for ydelser, der  

 tilfalder et barnebarn af den med den skattepligtige samlevende ægtefælle.  

 Udgifter til sådanne ydelser kan fradrages med i alt højst 3.000 kr. årligt  

 pr. barnebarn.
Fradragsretten er betinget af, at en af barnebarnets forældre  

 er afgået ved døden før indkomstårets begyndelse.
Fradrag indrømmes ikke for  

 ydelser, der forfalder til betaling efter udgangen af det kalenderår, hvori  

 barnebarnet fylder 18 år.
Stk. 7.  

  

 Udgifter til løbende ydelser, som den  

 skattepligtige ifølge en gensidigt bebyrdende aftale indgået før den 1. juli  

 1999 har forpligtet sig til at udrede, kan fradrages ved opgørelsen af den  

 skattepligtige indkomst.
Udgifter til sådanne ydelser kan dog ikke fradrages,  

 når yderen er forpligtet til at udrede dem til selvejende institutioner,  

 stiftelser, fonde m.v., som er stiftet af den skattepligtige.
Det samme  

 gælder, hvis institutionen m.v. er stiftet af den skattepligtiges ægtefælle,  

 af disses forældre eller livsarvinger, eller hvis disse personer har en  

 indflydelse, der er egnet til at påvirke de beslutninger, institutionen m.v.  

 træffer.
Stedbørn og plejebørn sidestilles med livsarvinger.
§ 2 I skattekontrolloven, jf. lovbekendtgørelse nr. 1126 af 24.  

 november 2005, som senest ændret ved § 11 i lov nr. 516 af 7. juni 2006,  

 foretages følgende ændringer:
 1.
  

 § 8 Æ  

  

 affattes således:
»  

 § 8 Æ.  

  

 Foreninger,  

 stiftelser, institutioner mv. som nævnt i ligningslovens § 8 A og  

 § 12, stk. 1-3, skal til brug for skatteligningen hvert år  

 indberette til told- og skatteforvaltningen, hvilke indbetalinger de har  

 modtaget det foregående kalenderår.
Indberetningen skal indeholde oplysninger  

 til identifikation af indbetaler og modtager.
Endvidere skal den indeholde  

 oplysninger om størrelsen af det indbetalte beløb og om, efter hvilke  

 bestemmelser i skattelovgivningen indbetalingen er ydet.
Den enkelte yder af  

 indbetalinger til foreningerne kan inden kalenderårets udgang pålægge  

 foreningen ikke at foretage indberetning.
 Stk. 2. Den, der har indbetalt til foreningen mv.,  

 skal give foreningen oplysning om identifikation, undtagen i de tilfælde som  

 er nævnt i stk. 1, 4. pkt.
Stk. 3.  

  

 Skatteministeren kan fastsætte nærmere  

 regler om indberetningen efter stk. 1 og 2.« § 9 A.
Indberetning til told- og skatteforvaltningen  

 efter § 7, § 7 A, § 7 B, § 7 C, § 7 D, § 7 F,  

 § 7 G, § 7 J, § 7 K, § 8 A, § 8 B, § 8 E,  

 § 8 F, § 8 H, § 8 P, § 8 Q, § 8 T, § 8 U,  

 § 8 V, § 9 B, § 10, § 10 A eller § 10 B skal  

 foretages senest den 20. januar eller, hvis denne dag er en lørdag eller  

 søndag, senest den følgende mandag.
 2. I  

  

 § 9 A, stk. 1  

  

 , indsættes  

 efter »§ 8 V,«: »§ 8 Æ«.
 Stk. 2.  

  

 Indbetalinger til pensionsordninger, som er  

 omfattet af pensionsbeskatningslovens § 18, stk. 1, 4. pkt., skal  

 uanset stk. 1 dog først indberettes senest den 1. august eller, hvis  

 denne dag er en lørdag eller søndag, senest den følgende mandag.
 Stk. 3.  

  

 Told- og skatteforvaltningen kan pålægge en  

 virksomhed, der indberetter efter den frist, der er angivet i stk. 1, at  

 underrette den, som de indberettede oplysninger vedrører, om det indberettede  

 inden for en nærmere angiven frist.
