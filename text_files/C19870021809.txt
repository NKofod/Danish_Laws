(Til samtlige kommuner, amtskommuner og  

 Hovedstadsrådet) 1. Indledning I den handlingsplan vedrørende dioxinforurening, som miljøministeren  

 fremsendte til folketingets miljø- og planlægningsudvalg den 27. november  

 1985, tilkendegav ministeren bl.a. at miljøministeriet ville udsende nærmere  

 regler med henblik på at sikre, at de miljømæssige krav til allerede  

 godkendte affaldsforbrændingsanlæg blev taget op til revision.
2. Ny bekendtgørelse om godkendte  

 affaldsforbrændingsanlæg På denne baggrund har Miljøministeriet udstedt bekendtgørelse nr. 783 af  

 10. december 1987 om adgang til at foretage indgreb efter  

 miljøbeskyttelseslovens § 44, stk. 4 og 5 over for godkendte  

 affaldsforbrændingsanlæg.
Bekendtgørelsen nedsætter den  

 retsbeskyttelsesperiode på 8 år, der normalt gælder for virksomheder m.v.,  

 der er godkendt efter reglerne i miljøbeskyttelseslovens kapitel 5. Ifølge  

 bekendtgørelsen gælder de særlige betingelser i lovens § 44, stk. 4, for at  

 foretage ændringer i meddelte godkendelser kun i 4 år, når der er tale om  

 godkendelser af affaldsforbrændingsanlæg, jf. punkt G.1. på listen over  

 virksomheder, anlæg og indretninger, der er omfattet af lovens kapitel 5.
 Med bekendtgørelsen sikres det, at der af tilsynsmyndigheden kan  

 gennemføres en revision af kravene i de enkelte godkendelser, på linie med  

 den revurdering af kravene til de ikke godkendte anlæg, der finder sted i  

 henhold til reglerne i miljøministeriets bekendtgørelse nr. 397 af 2.  

 september 1985 om godkendelse af ældre affaldsforbrændingsanlæg.
3. Den nye bekendtgørelses anvendelsesområde Bekendtgørelsen gælder for anlæg til forbrænding af husholdnings- eller  

 erhvervsaffald, der er omfattet af punkt G.1. - tidligere punkt G.2. - på  

 listen over virksomheder, anlæg og indretninger, der er omfattet af  

 godkendelsesordningen i lovens kapitel 5. Der henvises til bekendtgørelse nr.  

 783 af 21. november 1986 om godkendelse af særligt forurenende virksomheder  

 m.v., hvori listen er optrykt som bilag.
De nye regler omfatter således de samme typer anlæg, som bekendtgørelsen  

 om godkendelse af ældre affaldsforbrændingsanlæg, idet der dog i denne af  

 administrative grunde var fastsat en mindstestørrelse på 30 kw indfyret  

 effekt.
En sådan grænse er ikke fundet nødvendig i den nye bekendtgørelse,  

 idet de pågældende anlæg i relation til denne umiddelbart lader sig  

 identificere ved den meddelte godkendelse.
Omfattet af bekendtgørelsen er først og fremmest de ca. 25 godkendte  

 affaldsforbrændingsanlæg, der modtager affald fra kommunale  

 renovationsordninger.
Herudover vil bestemmelserne omfatte et antal mindre  

 forbrændingsanlæg i boligforeningsområder, på skoler, mindre  

 erhvervsvirksomheder m.v.
 Opmærksomheden henledes på at fyringsanlæg, herunder varmecentraler, der  

 anvender affaldsbriketter eller lignende brændsel fremstillet på grundlag af  

 husholdnings- eller erhvervsaffald, af miljømæssige årsager må betragtes som  

 affaldsforbrændingsanlæg og dermed som omfattet af listens punkt G.1.
 Bekendtgørelsen omfatter ikke slamforbrændingsanlæg og  

 sygehusforbrændingsanlæg eller anlæg til forbrænding af erhvervsaffald, der  

 er omfattet af andre punkter på listen over særligt forurenende virksomheder,  

 f.eks. anlæg for destruktion af kemikalier, jf. listens punkt D.10.
 Opmærksomheden henledes endvidere på, at forbrændingsanlæg, der indgår som  

 bivirksomhed på virksomheder, der er omfattet af andre punkter på listen,  

 behandles under det punkt på listen, hvorunder hovedvirksomheden hører, jf.  

 herved godkendelsesbekendtgørelsens § 2, stk. 4-6. Forbrændingsanlægget vil  

 derfor ikke være omfattet af reglerne om nedsættelse af beskyttelsesperioden  

 i den nye bekendtgørelse, på samme måde som de ældre anlæg i disse tilfælde  

 heller ikke har været omfattet af godkendelsespligten efter bekendtgørelsen  

 om godkendelse af ældre affaldsforbrændingsanlæg.
4. Revision af godkendelser Den ved bekendtgørelsen skete forkortelse af retsbeskyttelsesperioden til  

 4 år er som anført ensbetydende med, at tilsynsmyndigheden, d.v.s.  

 amtsrådet/Hovedstadsrådet, med virkning fra dette tidspunkt vil kunne  

 foretage ændringer i de vilkår, der er fastsat i de enkelte godkendelser.
 Bekendtgørelsen omfatter godkendelser meddelt såvel før som efter  

 bekendtgørelsens ikrafttræden.
 4-års perioden skal ifølge § 3, hvor der har været tale om godkendelse af  

 et ikke etableret anlæg, beregnes fra tidspunktet for anlæggets  

 idrifttagelse, hvorved forstås ibrugtagning i form af endelig idriftsættelse  

 ved bygherrens overtagelse af anlægget.
 Ved godkendelser af eksisterende anlæg beregnes perioden fra datoen for  

 godkendelsens meddelelse eller hvis afgørelsen har været påklaget, fra datoen  

 for klagemyndighedens afgørelse.
 Miljøstyrelsen skal anmode amtsrådene og Hovedstadsrådet om at tage  

 allerede meddelte godkendelser op til behandling med henblik på at  

 tilvejebringe den forudsatte revision af vilkårene med virkning fra 1. juni  

 1988. For så vidt angår de anlæg, hvis retsbeskyttelsesperiode udløber efter  

 dette tidspunkt - d.v.s. hvor idriftsættelsen er sket/godkendelsen er meddelt  

 efter 1. juni 1984 - skal Miljøstyrelsen henstille, at sagsbehandingen  

 gennemføres således, at de ændrede vilkår kan meddeles med virkning fra  

 tidspunktet for retsbeskyttelsesperiodens udløb for det enkelte anlæg, jf.  

 ovenfor.
Miljøstyrelsen skal endvidere henstille, at revisionen af godkendelserne  

 sker på grundlag af retningslinierne for godkendelse af eksisterende anlæg i  

 afsnit 4 i Miljøstyrelsens vejledning nr. 3/1986 om begrænsning af forurening  

 fra affaldsforbrændingsanlæg.
Dette indebærer, at de af revurderingen  

 omfattede anlæg inden for en periode på 4 år fra 1. juni  

 1988/retsbeskyttelsesperiodens udløb som udgangspunkt skal overholde de samme  

 krav, som efter vejledningen stilles til nye anlæg.
 Er idriftsættelsen sket/godkendelsen meddelt før 1. juni 1984 skal  

 anlægget således kunne overholde kravene til nye anlæg senest 4 år efter 1.  

 juni 1988 d.v.s. 1. juni 1992. Der henvises til cirkulærets bilag, som  

 indeholder en skematisk oversigt over kravene i vejledningens punkt 4,  

 anvendt på et konkret eksempel.
 Er idriftsættelsen sket/godkendelsen meddelt efter 1. juni 1984, skal de  

 omhandlede krav være overholdt senest 4 år efter retsbeskyttelsesperiodens  

 udløb, d.v.s. 8 år efter idriftsættelen/godkendelsens endelige meddelelse.
 I forbindelse med opfyldelsen af vejledningens emissionskrav bør der som  

 nævnt i vejledningens punkt 4 gives mulighed for et års indkøring af nyt  

 rensningsudstyr med tilhørende orienterende emissionsmålinger.
Ved vurdering af et eksisterende miljøgodkendt anlægs udformning og drift  

 bør godkendelsesmyndigheden være opmærksom på, at anlægget inden for den  

 tidsramme, der er angivet i vejledningen skal leve op til krav og  

 bestemmelser for nye anlæg.
Vejledningens punkt 4 retter sig derimod ikke  

 imod anlæg, der alene ønsker at fortsætte driften uden større ændringer i en  

 kortere periode.
Det er Miljøstyrelsens opfattelse, at der for sådanne anlæg  

 i medfør af lovens § 44 bør fastsættes en frist for anlæggets afvikling og  

 eventuelt krav vedrørende forureningsbegrænsende foranstaltninger i  

 afviklingsperioden.
 Ved fastsættelse af afviklingsperiodens længde bør der tages hensyn til  

 det konkrete anlægs udformning og drift, til anlæggets beliggenhed i forhold  

 til de omboende samt til affaldsplanlægningen i regionen.
 På baggrund af de nye regler om godkendelsesmyndighedens adgang til at  

 foretage indgreb vil det ikke længere være nødvendigt at tidsbegrænse  

 godkendelser i overensstemmelse med retningslinierne i Miljøstyrelsens  

 vejledning nr. 3/1986 om begrænsning af forurening fra  

 affaldsforbrændingsanlæg, afsnit 3.15.
 Miljøstyrelsen skal derfor henstille, at godkendelsesmyndigheden i  

 fremtidige godkendelser af nye forbrændingsanlæg i stedet henleder  

 opmærksomheden på, at godkendelsen vil blive taget op til fornyet vurdering  

 ved retsbeskyttelsesperiodens udløb i overensstemmelse med retningslinierne i  

 bekendtgørelsen og nærværende cirkulære.
Det forudsættes at godkendelsesmyndigheden herefter hvert 4. år vurderer  

 meddelte godkendelser med henblik på gennemførelse af eventuelle ændringer i  

 vilkårene.
I forbindelse med gennemførelsen af de omhandlede vilkårsændringer  

 bør der iøvrigt tages forudgående kontakt med anlægsejeren, jf. herved  

 princippet i lovens § 68. Ændringen bør endvidere annonceres jf. § 65, stk.  

 2.
Miljøstyrelsen, den 14. december 1987 JENS KAMPMANN /Per B.
Suhr 1/9-1983 Anlægget godkendt 1/6-1984 Anlægget ibrugtaget 1/6-1988 Retsbeskyttelsen udløber 1/6-1988 Nye vilkår meddeles af amtskommunen for en 4 årig periode efter  

 forudgående kontakt til anlægsejeren.
 Ifølge disse vilkår skal følgende krav overholdes til nedennævnte  

 tidspunkter:
pr. 1/1-1989 - en ugentlig opstart, medmindre der er installeret støttefyr.
 - installering af instrumentering til registrering af:
- temperaturer i - ovnrum - CO-konc. i røggas - luftoverskud - endvidere skal der ske frasortering jf. vejledningens punkt 3.1.
 - på hvert vagthold skal der være mindst 1 person med et dokumenteret nøje  

 kendskab til anlæggets indretning og drift.
pr. 1/6-1989 - krav til CO-konc. i røggas v. 10pct.
O2:
200 mg/Nm3 - døgnmiddelværdi kan dette krav ikke opfyldes lukkes/ændres/ombygges anlægget inden  

 1/6-1990 pr. 1/6-1990 skærpet krav til CO-konc. i røggassen v. 10pct.
O2: 200 mg/Nm3 -  

 døgnmiddelværdi 750 mg/Nm3 - 10 min. middelværdi 1000 mg/Nm3 - 1 min. middelværdi pr. 1/12-1990 Dioxinmåleprogram gennemført med henblik på vurdering af iværksættelse af  

 yderligere foranstaltninger til begrænsning af dioxin især vedrørende:
- forbedret automatisk regulering og styring - ændret affaldshåndtering - ombygning/ændring af anlægget.
 Disse forhold indgår i ny ansøgning, der indsendes, såfremt anlægget  

 ønsker at fortsætte efter 1/6-1992, se nedenfor.
 Øvrige vilkår meddelt pr. 1/6-1988 vedrørende:
- emission - lugt - støj - slagge, flyveaske, restprodukter - spildevand fastsættes efter konkret vurdering eventuelt i overensstemmelse med  

 eksisterende forhold, hvis det skønnes miljømæssigt acceptabelt.
 Såfremt anlægget ønsker at fortsætte udover 1/6-1992 indsendes ansøgning  

 inden 1/12-1990.
pr. 1/6-1991 - Nye vilkår meddeles med udgangspunkt i vejledningens punkt 3 vedrørende  

 nye anlæg.
pr. 1/6-1992 - Nye vilkår skal overholdes.
