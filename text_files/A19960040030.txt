 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 § 2 I lov om afgift af spiritus m.m., jf. lovbekendtgørelse nr. 618 af 30.  

 juni 1994, foretages følgende ændringer:
 1. § 2 affattes således:
»§ 2.  Afgiften udgør 275 kr. pr. l 100 pct.  

 ætanolstyrke.« 2. §§ 4-6 ophæves.
 3. I § 7, stk. 1, ændres », fra udlandet modtager  

 eller driver mellemhandel med« til: »eller fra udlandet  

 modtager«.
 4. I § 7, stk. 2 , indsættes som 1. pkt.:
»Virksomheder, der driver mellemhandel med varer, der er  

 afgiftspligtige efter § 1, kan anmelde virksomheden til registrering.« 5. I § 7, stk. 2 , der bliver § 7, stk. 2, 2. pkt., udgår  

 »efter stk. 1«.
 6. I § 9, stk. 5 , ændres »§ 7, stk. 1« til:  

 »§ 7, stk. 1 eller 2«.
 7. I § 9 a, stk. 5 , udgår »og om den afgiftspligtige  

 værdi, herunder om prislistepriser«.
 8. I § 10, stk. 1 , udgår »og omsætning«.
 9. I § 11 ophæves 2. pkt.
 10. § 13 ophæves.
 11. § 17 ophæves.
 12. I § 18, stk. 4 , udgår »og om den afgiftspligtige  

 værdi, herunder om prislistepriser«.
 13. I § 18, stk. 5, udgår »og den afgiftspligtige  

 værdi på grundlag af gængse priser på forskellige varetyper«.
 14. I § 21, stk. 1, 1. pkt., ændres »og omsætning  

 opgjort efter reglerne i §§ 10-13« til: »opgjort efter reglerne i  

 §§ 10-12«.
 15. I § 21, stk. 2, udgår »og værdier«.
 16. I § 21, stk. 4, 1. pkt., ændres »og omsætning  

 opgjort efter reglerne i §§ 10-13« til: »opgjort efter reglerne i  

 §§ 10-12«.
 17. I § 31, stk. 1, nr. 2, udgår »§ 4, stk. 2 eller 3,  

 § 5, stk. 4,» og »§ 17, stk. 1, 2, 3 eller 4,».
 18. I § 31, stk. 1, nr. 4, udgår »§ 5, stk. 3,».
 19. § 33, stk. 1, nr. 2, ophæves.
 Nr. 3 og 4 bliver herefter nr. 2 og 3.
 20. I § 33, stk. 2, ændres »stk. 1, nr. 1-3« til:  

 »stk. 1, nr. 1 og 2«.
 21. I § 33, stk. 3, ændres i 1. pkt. »stk. 1,  

 nr. 1-3« til: »stk. 1, nr. 1 og 2«, og i 2. pkt. ændres  

 »stk. 1, nr. 4« til: »stk. 1, nr. 3«.
§ 3 Stk. 1.  Loven træder i kraft den 1. juli 1996.
 Stk. 2.  Loven finder anvendelse på varer, der fra og  

 med den 1. juli 1996 udleveres fra registrerede virksomheder, angives til  

 fortoldning eller modtages fra udlandet.
Stk. 3.  Virksomheder, der ved lovens ikrafttræden har  

 lager af spiritus m.m., som efter lov om afgift af spiritus m.m. er  

 berigtiget med en højere afgift end afgiften efter denne lov, kan få  

 godtgjort afgiftsdifferencen på de nævnte varer.
Godtgørelsen ydes kun for  

 varer, der er bestemt til afsætning, og kun, hvis det samlede  

 godtgørelsesbeløb udgør mindst 2.000 kr. eks-klusive moms.
Der ydes kun  

 godtgørelse for ikke anbrudte flasker.
 Stk. 4.  Det er en betingelse for at opnå  

 afgiftsgodtgørelse, at en specificeret opgørelse over den godtgørelse, som  

 kræves, er de statslige told- og skattemyndigheder i hænde senest den 15.  

 juli 1996.
 Stk. 5.  Den afgiftsberigtigende virksomhed skal senest  

 den 1. juli 1996 give virksomhedens kundekreds oplysning om den enkelte vares  

 samlede spiritusafgiftsbeløb pr. 24. januar 1996. De statslige told- og  

 skattemyndigheder kan gøre godtgørelsen betinget af, at der fremlægges  

 dokumentation for, at afgiften er betalt.
Stk. 6.  Virksomheder, der ansøger om  

 afgiftsgodtgørelse, skal give de statslige told- og skattemyndigheder adgang  

 til at kontrollere de indsendte opgørelser ved eftersyn af lagre,  

 forretningsbøger m.v.
Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder al  

 fornøden vejledning og hjælp.
 Stk. 7.  Virksomheder, der er registreret efter lov om  

 afgift af spiritus m.m., men ikke fortsat registreres efter denne lov, og som  

 ved lovens ikrafttræden har lager af spiritus m.m., der er afgiftspligtigt  

 efter lov om afgift af spiritus m.m. § 1, skal senest den 15. juli 1996  

 fremsende en opgørelse over lagerbeholdningen pr. 1. juli 1996 af  

 uberigtigede afgiftspligtige varer til de statslige told- og  

 skattemyndigheder og senest den 15. juli 1996 indbetale afgiften heraf efter  

 den i lov om afgift af spiritus m.m. § 2 nævnte afgiftssats som affattet ved  

 denne lovs § 2, nr. 1.
 Stk. 8.  De statslige told- og skattemyndigheder  

 fastsætter de nærmere regler for opgørelsen efter stk. 4, 5 og 7.
 Stk. 9.  Leverandører til de i stk. 3 og 7 omhandlede  

 virksomheder skal på begæring meddele de statslige told- og skattemyndigheder  

 oplysninger om deres leverancer af varer til disse virksomheder.
 Stk. 10.  Erhvervsdrivende skal på begæring meddele de  

 statslige told- og skattemyndigheder oplysninger om deres indkøb af varer til  

 virksomheden.
 Stk. 11.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug ved beregning af afgiftsgodtgørelse efter denne paragraf, straffes med  

 bøde, hæfte eller fængsel indtil 2 år.
 Stk. 12.  For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.
Givet på Christiansborg Slot, den 22.  

 maj 1996 Under Vor Kongelige Hånd og Segl MARGRETHE R.
