Delvis  

 fradragsret og vederlag for private leverandørers levering af personlig og  

 praktisk hjælp, der leveres efter reglerne om frit leverandørvalg i  

 hjemmeplejen I  

  

 SKM2003.460.TSS  

  

 og  

  

 SKM2004.105.TSS  

  

 har Told-  

 og Skattestyrelsen meddelt, at fra 1. maj 2004 skal ydelser, der ligger inden  

 for kommunernes visitation efter lov om social service § 71 og som leveres  

 efter reglerne om frit leverandørvalg i hjemmeplejen karakteriseres som  

 social  

 forsorg og bistand jf. momslovens § 13, stk. 1, nr. 2.
Skatteministeren har som svar på spørgsmål S 3967  

 af 19. maj 2004 vedrørende kommunernes kompensation for den manglende  

 mulighed  

 for fradrag af købsmoms til private leverandører af personlig og praktisk  

 hjælp, der leveres efter reglerne om frit leverandørvalg i hjemmeplejen og  

 efter visitation ifølge lov om social service § 71 gengivet oplysninger fra  

 Indenrigs- og Sundhedsministeren.
Det fremgår heraf, at:
"Kompensationen til de private leverandører  

 sker i praksis ved, at kommunerne tillægger 2 pct. til prisen ved indgåelse  

 af  

 aftale om levering af praktisk bistand fra private leverandører af personlig  

 og  

 praktisk hjælp." I denne forbindelse har Handel - Transport -  

 Service (HTS) samt Dansk Handel og Service (DHS) bedt Told- og  

 Skattestyrelsen  

 om at oplyse, om de selvstændigt erhvervsdrivende, der leverer ydelser efter  

 reglerne om frit leverandørvalg i hjemmeplejen skal medregne den nævnte  

 kompensation på 2 pct. til den samlede omsætning inden udregning af  

 virksomhedernes  

 delvise fradragsret for de indkøb, som virksomheden både anvender til de  

 momspligtige og momsfri aktiviteter efter momslovens § 38, stk.1.
Afgiftsgrundlaget Det skal hermed præciseres, at det kommunale  

 afregningsgrundlag ud fra den fastsatte pris og den indgåede kontrakt  

  

 plus  

  

 de 2 pct.  

  

 tilsammen  

  

 udgør vederlaget for den leverede personlige eller  

 praktiske hjælp.
Det er således det  

  

 samlede  

  

 beløb, der skal medregnes  

 til virksomhedens samlede omsætning inden opgørelsen af den delvise  

 fradragsret, jf. momslovens § 38, stk. 1.
 Dette kan illustreres ved følgende eksempel:
En kommune fastsætter prisen for levering af 1  

 times visiteret personlig og praktisk hjælp der leveres efter reglerne om  

 frit  

 leverandørvalg i hjemmeplejen til 200,- kr.
Der indgås aftale mellem  

 leverandør  

 og kommune om levering af 5 timers ydelser til 1.000,- kr.
