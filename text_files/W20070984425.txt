 2 klagere  forældre på vegne af deres søn  

  klagede over en artikel i Fyns Amts Avis.
 Pressenævnets begrundelse og afgørelse:
Det følger af de vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale, jf. punkt B.1.  

 Pressenævnet finder, at den omtalte retssag er af en sådan offentlig  

 interesse,  

 at der var belæg for at bringe artiklen.
Nævnet finder endvidere, at der  

   

 uanset gengivelsen af [A]s alder og bopæl på Kastaniely  er taget de  

 fornødne  

 hensyn til ham ved, at hans navn ikke er oplyst, og nævnet finder derfor, at  

 Fyns Amts Avis ikke har tilsidesat god presseskik.
 Nævnet finder heller ikke i øvrigt grundlag  

 for at udtale kritik af Fyns Amts Avis, men bemærker dog, at det findes  

 uheldigt, at avisen beskrev [A]s sindsstemning og opførsel under retsmødet  

 uden  

 at informere om betydningen af hans autisme.
Pressenævnets  

 kendelse i sag 2007-6-525 [K1] og [K2] har på vegne af  

 deres søn [A] klaget til Pressenævnet over en artikel i Fyns Amts Avis den  

 27.  

 april 2007, idet de mener, at god presseskik er tilsidesat.
1. Sagsfremstilling Fyns Amts Avis bragte den 27.  

 april 2007 under overskriften  

  

 Elev  

 truede sin lærer på livet  

  

 og underoverskriften  

  

 Ung mand er under psykiatrisk behandling og slipper med en betinget  

 fængselsdom  

  

 følgende artikel:
SVANINGE: Han kunne vælge  

 mellem at lave sine matematikopgaver eller sidde fire timer og glo ud i  

 luften.  

 Det havde været lærerens beslutning.
Og den havde eleven ikke været særlig  

 godt  

 tilfreds med.
 - Jeg knuser en rude og  

 skærer halsen over på dig med et af glasskårene! havde han sagt.
 Han havde også truet med at  

 opsøge lærerens familie og tage livet af den.
 Episoden fandt sted i januar,  

 få dage før han fyldte 18, så han havnede i Retten i Svendborg.
 Her tilstod han i går sin  

 brøde, men gjorde ikke noget for at undskylde den, endsige skamme sig over  

 episoden, selv om anklageren ihærdigt prøvede at få ham til det.
 - Jeg har lært dét, jeg  

 skulle, jeg behøver ikke lære mere! forklarede han, da anklageren spurgte,  

 hvorfor han dog ikke bare havde lavet sine matematikopgaver.
 - Jeg har bestået eksamen,  

 mand! vedblev han med hævet røst, da den anden så vantro ud.
- Men hvorfor truede du? - Fordi jeg vidste, at jeg så  

 ville komme hen og snakke med politiet, og det var da sjovere end sidde dér  

 og  

 glo.
 Ynglingen har psykiske  

 problemer og har før været indlagt på børnepsykiatrisk afdeling i Odense.  

 Hans  

 sindsstemning beskrives som svingende mellem det passivt indadvendte og det  

 maniske, aggressive og truende; så han er i vedvarende behandling, men dog i  

 bedring.
 I det meste af et år har han  

 nu opholdt sig på Kastaniely i Svanninge.
Dom i næste uge Han forestillede sig ikke, at  

 læreren blev bange for truslerne.
 - Så skulle han ikke være  

 lærer på en specialinstitution, syntes han.
 - Jeg vil mene, man truer for  

 at gøre nogen bange, sagde han dog også.
 Men han afviste, at det havde  

 været hans hensigt at føre truslerne ud i livet.
 Som følge af arbejdspres  

 venter dommeren med at afsige dom til torsdag, men kunne allerede nu  

 fortælle,  

 at det bliver en betinget dom, uagtet trusler af den art i princippet kan  

 straffes med fængsel i op til seks år.
Ynglingen skal fortsat være  

 underlagt de vilkår, kommunen fastsætter, spørgsmålet er bare hvor  

 længe. 2. Parternes synspunkter [K1] og [K2] har anført, at  

 avisen har beskæftiget sig med en retssag, hvor deres 17-årige søn, [A], som  

 har en autistisk lidelse, var tiltalt for at have truet sin lærer på den  

 specialinstitution, hvor han bor.
 De har videre anført, at det  

 var uberettiget og i strid med god presseskik, at Fyns Amts Avis omtalte  

 sagen,  

 da den efter sin karakter ikke har almen interesse og da der bør vises et  

 særligt  

 hensyn til en person, som er mindreårig og handicappet af en  

 udviklingsforstyrrelse.
Klagerne har herudover  

 anført, at journalisten forsøger sig som psykolog med at udlægge [A]s vilje  

 eller mangel på samme til at udtrykke anger.
Hans handicap medfører  

 imidlertid,  

 at han ikke forstår sin omverden og dermed heller ikke sin egen rolle i den.  

 På  

 denne baggrund er det uantageligt, at [A] er fremstillet på den måde, avisen  

 har gjort det.
Der er navnlig henvist til udsagnene Her tilstod han i  

 går sin  

 brøde, men gjorde ikke noget for at undskylde, endsige skamme sig over  

 episoden,  

 Jeg har bestået eksamen, mand, vedblev han med hævet røst, samt  

 den  

 nedladende betegnelse ynglingen.
 Fyns Amts Avis har anført, at  

 når nogen trues på livet, og der rejses tiltalte for det, så lever sagen op  

 til  

 avisens nyhedskriterier og er derfor omtalt. [A] er psykisk syg, men retten  

 har  

 ikke fundet, at det undskylder hans handlinger på en sådan måde, at han en  

 fritaget for straf.
Fyns Amts Avis har afvist, at  

 yngling er nedladende.
Ordet henviser til drengens alder.
Avisen  

 har  

 medgivet, at det kan være vanskeligt at vurdere, om nogen viser skam, særligt  

 hvis man ikke er i fuld ligevægt.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
Thomas Rørdam, Finn Rowold,  

 Kaare R.
Skou  

 og Marianne Druedahl.
Det følger af de vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale, jf.  

 punkt  

 B.1. Pressenævnet finder, at den omtalte retssag er af en sådan offentlig  

 interesse, at der var belæg for at bringe artiklen.
Nævnet finder endvidere,  

 at  

 der  uanset gengivelsen af [A]s alder og bopæl på Kastaniely  er  

 taget de  

 fornødne hensyn til ham ved, at hans navn ikke er oplyst, og nævnet finder  

 derfor, at Fyns Amts Avis ikke har tilsidesat god presseskik.
 Nævnet finder heller ikke i  

 øvrigt grundlag for at udtale kritik af Fyns Amts Avis, men bemærker dog, at  

 det findes uheldigt, at avisen beskrev [A]s sindsstemning og opførsel under  

 retsmødet uden at informere om betydningen af hans autisme.
 Afgjort den 22. august 2007.
