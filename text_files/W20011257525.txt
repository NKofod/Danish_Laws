 En A-kasse anmodede Arbejdsmarkedets Ankenævn om at træffe  

 afgørelse om, at en arbejdsgiver skulle pålægges at betale  

 i alt 18 G-dage til kassens medlem.
 Ankenævnet lagde til grund, at medlemmet udfra den indgåede  

 ansættelseskontrakt, hvorefter der ikke var noget opsigelsesvarsel i  

 ansættelsesforholdet, og den betydelige variation i antallet og  

 placering af arbejdstimer måtte betragtes som ansat fra dag til dag.  

 Ankenævnet bemærkede, at ved løs ansættelse  

 betragtes lønmodtageren som afskediget hver dag ved arbejdstids  

 ophør.
 Da beskæftigelseskravet var opfyldt og der ikke forelå  

 bortfaldsgrunde fandt ankenævnet, at medlemmet måtte være  

 berettiget til dagpengegodtgørelse de maksimale 16 gange i år  

 2000.
Derimod fandt ankenævnet, at kun den ene af de to  

 dagpengegodtgørelser, A-kassen havde anmodet om fra år 200 1,  

 skulle betales af arbejdsgiver, idet 1. ledighedsdag var den 30. december  

 2000, hvor de maksimale 16 godtgørelser indenfor et kalenderår  

 var passeret.
Der skulle derfor kun betales godtgørelse for 2. januar  

 2001, der måtte anses som 2. ledighedsdag, og ikke for 3. januar  

 2001.
Dagpengegodtgørelse for 1. og 2.  

 ledighedsdag   Dagpengegodtgørelse ved løsarbejde XXX Arbejdsløshedskasse har ved brev af 21. maj 2001 bedt  

 Arbejdsmarkedets Ankenævn om at træffe afgørelse i sagen  

 om, hvorvidt XXX er forpligtet til at betale dagpengegodtgørelser for  

 1. og 2. ledighedsdag i forbindelse med afskedigelserne af XXX, cpr. nr.  

 XXX.
 Sagen blev behandlet på møde den 29. november 2001.
Nævnet traf følgende A F G Ø R E L S E Ankenævnet finder, at XXX er forpligtet til at betale XXX  

 dagpengegodtgørelser for 1. og 2. ledighedsdag i forbindelse med  

 hendes ansættelse som løsarbejder fra efteråret 2000 og  

 ind i januar 2001.
 Ankenævnet har ved afgørelsen lagt til grund, at XXX udfra  

 den udleverede ansættelseskontrakt, hvorefter der ikke er noget  

 opsigelsesvarsel i ansættelsesforholdet, og den betydelige variation i  

 antallet og placeringen af arbejdstimer må betragtes som ansat fra dag  

 til dag.
 Ankenævnet har desuden lagt vægt på, at der ikke  

 foreligger bortfaldsgrunde efter § 6, stk. 1 i bekendtgørelsen om  

 dagpengegodtgørelse for 1. og 2. ledighedsdag.
XXX har fra arbejdsophør mandag d. 16. oktober 2000 været  

 beskæftiget hos XXX svarende til fuld overenskomstmæssig  

 arbejdstid i 2 uger indenfor de sidste 4 uger, og forpligtigelsen til at  

 betale dagpengegodtgørelse udløses derfor på dage  

 derefter, hvor der ikke har været arbejdet mindst 7,4 timer.
I denne  

 forbindelse bemærkes, at ved løs ansættelse betragtes  

 lønmodtageren som afskediget hver dag ved arbejdstids ophør.
 På den baggrund finder Ankenævnet, at XXX skal have  

 dagpengegodtgørelse for 1. og 2. ledighedsdag som anført af XXX  

 Arbejdsløshedskasse for perioden 16. oktober 2000 til 30. oktober  

 2000. Tirsdag d. 31. oktober 2000 er derimod hverken at betragte som 1. eller  

 2. ledighedsdag, hvorfor fredag d. 3. november og mandag d. 6. november 2000  

 i stedet må anskues som henholdsvis 15. og 16. gang, der skal betales  

 godtgørelse for 1. og 2. ledighedsdag i år 2000.
Ankenævnet finder, at det i 2001 kun er den 2. januar, XXX skal  

 betale dagpengegodtgørelse for, idet denne dag må betragtes som  

 XXX 2. ledighedsdag.
Selvom der på grund af, at der maksimalt skal  

 betales godtgørelse 16 gange i et kalenderår, ikke skal betales  

 godtgørelse for d. 30. december 2000, må denne dag alligevel  

 anskues som 1. ledighedsdag for XXX.
 Det er oplyst, at A-kassen den 21. maj 2001 har udbetalt  

 dagpengegodtgørelser for 1. og 2. ledighedsdag til XXX for de 18 dage  

 i perioden, hvor XXX har skullet betale godtgørelse.
 Dagpengegodtgørelsen for perioden 16. oktober 2000 til og med 6.  

 november 2000 samt d. 2. januar 2001 udgør i alt kr. 6.573,00, som  

 skal indbetales af XXX til Arbejdsdirektoratet inden 4 uger efter modtagelsen  

 af afgørelsen.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 712  

 af 19. juli 2000 om arbejdsløshedsforsikring m.v. og § 1 i  

 Direktoratet for Arbejdsløshedsforsikringens bekendtgørelse nr.  

 669 af 11. juli 2000 om dagpengegodtgørelse for 1. og 2. ledighedsdag.
På ankenævnets vegne XXX XXX De kan læse om afgørelsens faktiske og retlige grundlag  

 på de følgende sider.
 Kopi til:
- XXX XXX XXX 1. Sagsforløb Det fremgår af sagen, at XXX5. februar 2001 rettede henvendelse  

 til XXX Arbejdsløshedskasse om, at der ikke er udbetalt  

 dagpengegodtgørelser for 1. og 2. ledighedsdag i forbindelse med  

 varierende ansættelse i efteråret 2000 til januar 2001.
 A-kassen har ved brev af 9. februar 2001 anmodet XXX om at udbetale G-dage  

 til medlemmet.
 I et svar til A-kassen af 20. februar 2001 anfører en advokat  

 på vegne af XXX, at der ikke er krav på betaling af G-dage, da  

 Ansættelsesaftalen angiver en aftalt arbejdstid på 5-10 timer  

 ugentligt samt et bestemt tidsrum, hvor disse arbejdstimer vil være  

 placeret.
 A-kassen rykkede for betalingen den 12. marts 2001, men betaling for  

 G-dage udeblev fortsat.
 Derfor har A-kassen ved brev af 21. maj 2001 anmodet Arbejdsmarkedets  

 Ankenævn om at træffe afgørelse om, hvorvidt XXX er  

 forpligtet til at betale dagpengegodtgørelse for 1. og 2. ledighedsdag  

 til XXX.
 Det fremgår af sagen, at kassen den 21. maj 2001 har lagt ud for den  

 manglende betaling af dagpengegodtgørelse for 1. og 2. ledighedsdag.
Sekretariatet har hørt arbejdsgiveren vedrørende klagen samt  

 bedt denne udfylde et spørgeskema.
Advokaten for XXX anmodede efter en  

 rykker fra Ankenævnet, hvoraf det fremgik, at sagen i mangel af svar  

 fra arbejdsgiver ville blive afgjort på det foreliggende grundlag, om  

 at få udsat besvarelsen af høringen til den 15. august 2001. Der  

 er imidlertid ikke tilgået Ankenævnet høringssvar eller  

 udfyldt spørgeskema.
 Det fremgår af det materiale, A-kassen har sendt til nævnet,  

 at XXXblev ansat af XXX den 28. september 2000 med en arbejdstid, der blev  

 angivet aftalt til 5-10 timer ugentligt, men som angiveligt på grund af  

 særlige forhold anførtes at kunne variere fra uge til uge.
 Af de dagpengekort, XXXhar afleveret til A-kassen, ses, at der blev  

 arbejdet betydeligt mere end 5-10 timer ugentligt, og at  

 beskæftigelseskravet på 74 timer indenfor 4 uger for  

 første gang var opfyldt efter 6,75 timers arbejde mandag den 16.  

 oktober 2000.
2.  Regler Lovbekendtgørelse nr. 603 af 25. juni 2001 om  

 arbejdsløshedsforsikring m.v.  

 Bidrag fra arbejdsgivere § 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1)  	hvis det godtgøres, at beskæftigelse påbegyndes  

 den efterfølgende arbejdsdag, eller der modtages sygedagpenge eller  

 afholdes ferie i tilslutning til arbejdsophøret, 2)  	hvis afskedigelsen væsentligst kan tilregnes medlemmet, 3)  	hvis arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lockout på anden virksomhed, eller 4)  	hvis medlemmet har været i beskæftigelse, hvortil der  

 ydes offentligt tilskud til lønnen i henhold til lov om en aktiv  

 arbejdsmarkedspolitik.
 Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Dagpengegodtgørelsen udbetales snarest muligt, dog  

 senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af  

 en erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
Stk. 6. Hvis dagpengegodtgørelsen ikke betales rettidigt,  

 jf. stk. 5, har arbejdsløshedskassen efter anmodning fra medlemmet  

 pligt til at hjælpe med at få beløbet udbetalt hos  

 arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik  

 herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist,  

 og finder kassen fortsat, at kravet er berettiget, lægger kassen  

 godtgørelsen ud til medlemmet. § 86 finder tilsvarende anvendelse  

 på udlagt godtgørelse efter 3. pkt.
 Stk. 7. Samtidig med udbetaling efter stk. 6, 3. pkt., fremsender  

 arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
 ...
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af omkostninger  

 inddrives af Finansstyrelsen, hvis kravet ikke betales inden for den  

 fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for Arbejdsløshedsforsikringen  

 fastsætter efter forhandling med Landsarbejdsrådet regler om  

 anvendelse af bestemmelserne i stk. 1-7 og kan herunder fastsætte  

 regler om, at dagpengegodtgørelsen kan bortfalde i særlige  

 tilfælde ud over de i stk. 3 nævnte.
Arbejdsministeren  

 fastsætter regler om betaling af gebyr for Arbejdsmarkedets  

 Ankenævns og Direktoratet for Arbejdsløshedsforsikringens  

 behandling af sager efter stk. 7 og 8.' .
Direktoratet for Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse  

 for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet 1) 	bliver ledigt som følge af afskedigelse, hjemsendelse,  

 ophør af opgave- og tidsbestemt akkord og lignende, 2) 	har været ansat som lønmodtager, og 3) 	har indtjent en løn i ansættelsen.
 Stk. 2. Ved "G-dage" forstås i denne bekendtgørelse 1.  

 og 2. ledighedsdag. Én "G-dag" er én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks.  

 på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
Stk. 5. En arbejdsgiver skal højst betale for en G-dag 16  

 gange til det samme medlem i et kalenderår.
Heri medregnes betalinger  

 for de gange, hvor arbejdsgiveren kun skal betale for en halv G-dag.
Stk. 6. Betaling for en G-dag er A-indkomst.
Der skal ikke beregnes  

 feriegodtgørelse, trækkes arbejdsmarkedsbidrag, ATP eller  

 beløb til Den Særlige Pensionsopsparing af betalingen for en  

 G-dag.
 § 2. Et medlems G-dage er de 2 første ordinære  

 arbejdsdage, efter at medlemmet er fratrådt, hvis medlemmet har  

 været i fuld beskæftigelse på dagen for fratrædelsen.  

 Hvis medlemmet ikke har været i fuld beskæftigelse på denne  

 dag og ikke har haft fuld overenskomstmæssig arbejdstid i kalenderugen,  

 er dagen for fratrædelsen 1. ledighedsdag.
 Bortfaldsgrunde m.v.
§ 6. En arbejdsgiver skal ikke betale for G-dage til et medlem,  

 når 1) 	medlemmet inden ansættelsens ophør afslår et  

 skriftligt tilbud om fortsat beskæftigelse svarende til  

 overenskomstmæssige løn- og ansættelsesvilkår hos  

 samme arbejdsgiver, 2) 	arbejdsgiveren er ude af stand til at betale på grund af  

 konkurs eller betalingsstandsning, 3) 	afskedigelsen/arbejdsophøret væsentligst skyldes  

 medlemmet, 4) 	arbejdsophøret skyldes strejke eller lockout på  

 virksomheden, eller hvis arbejdsophøret er nødvendigt på  

 grund af strejke eller lockout på en anden virksomhed, 5) 	arbejdsophøret skyldes force majeure, 6) 	medlemmet er i fuld beskæftigelse hos en anden arbejdsgiver  

 på G-dagene, 7) 	medlemmet i tilslutning til ansættelsens ophør  

 får sygedagpenge eller holder ferie på G-dagene, 8) 	medlemmet er tjenestemand og overgår til  

 rådighedsløn, 9) 	medlemmet har været vikar i en orlovsstilling efter lov om  

 orlov, hvis ansættelsen har varet mindst 3 måneder, eller 10) 	medlemmet har været i beskæftigelse med offentligt  

 tilskud til lønnen efter lov om en aktiv arbejdsmarkedspolitik.
 ..
Manglende betaling § 11. Et medlems a-kasse skal hjælpe medlemmet med at få  

 en arbejdsgiver til at betale for G-dage, hvis 1) 	arbejdsgiveren ikke betaler til tiden, jf. §§ 7 og 8, 2) 	medlemmet beder a-kassen om hjælp, og 3) 	a-kassen finder, at medlemmet uden tvivl har ret til betalingen.
Stk. 2. A-kassen sender herefter en begrundet anmodning til  

 arbejdsgiveren om at betale til medlemmet inden 14 dage efter modtagelsen af  

 anmodningen.
Hvis arbejdsgiveren ikke betaler til tiden, og a-kassen fortsat  

 mener, at kravet er berettiget, lægger a-kassen beløbet ud til  

 medlemmet.
Stk. 3. Samtidig med at a-kassen lægger beløbet ud,  

 sender a-kassen sagen med en begrundet indstilling til Arbejdsmarkedets  

 Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Direktoratet for  

 Arbejdsløshedsforsikringen og a-kassen.
 Stk. 4. Hvis en arbejdsgiver indbringer et  

 tvivlsspørgsmål, jf. § 10, efter at a-kassen har lagt et  

 beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5. Finder Arbejdsmarkedets Ankenævn, at medlemmet har  

 ret til betaling for G-dage, skal arbejdsgiveren betale beløbet til  

 Direktoratet for Arbejdsløshedsforsikringen inden 4 uger efter  

 modtagelsen af afgørelsen.
Har direktoratet ikke fået  

 beløbet til tiden, kan kravet sendes til Finansstyrelsen, der  

 inddriver beløbet med tillæg af et gebyr til direktoratet og  

 Finansstyrelsens omkostninger ved inddrivelsen.
