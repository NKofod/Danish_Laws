Cirkulære  

 om organisationsaftale for forsøgsmedarbejdere ved Danmarks  

 JordbrugsForskning Finansministeriet og Specialarbejderforbundet i Danmark  

 har den 14. august 1998 indgået vedlagte organisationsaftale for  

 forsøgsmedarbejdere ved Danmarks JordbrugsForskning.
 Organisationsaftalen udgør sammen med  

 StK-fællesoverenskomsten af 30. juni 1997 det samlede overenskomstgrundlag.
 Organisationsaftalen omfatter forsøgsmedarbejdere ved  

 Danmarks JordbrugsForskning.
 Cirkulæret har virkning fra 1. april 1998.
Finansministeriet, den 21. oktober  

 1998 P.M.V.E.B.T.T.
Lind Organisationsaftale for forsøgsmedarbejdere ved  

 Danmarks JordbrugsForskning Bestemmelserne nedenfor supplerer og/eller fraviger  

 fællesoverenskomst mellem Finansministeriet og Statsansattes Kartel.
§ 1.  

 Aftalens  

 dækningsområde Aftalen omfatter personer, der ansættes som  

 forsøgsmedarbejdere ved Danmarks JordbrugsForskning.
§ 2.  

 Løn Forsøgsmedarbejdere aflønnes med månedsløn.
 Stk. 2.  

  

 Forsøgsmedarbejdere uden faglig uddannelse aflønnes efter skalatrin 13, 14,  

 15,  

 17 og 18.
 Stk. 3.  

  

 Forsøgsmedarbejdere med faglig uddannelse som landbrugsarbejder eller gartner  

 aflønnes efter skalatrin 19, 20, 22 og 24.
 Stk. 4.  

  

 Forsøgsmedarbejdere, der ansættes i stillinger, som efter institutionens skøn  

 indebærer arbejdsledelse eller andet særligt kvalificeret  

 arbejde, betegnes som ledende forsøgsmedarbejdere og aflønnes  

 efter skalatrin 29.
Stk. 5.  

  

 Skalatrin 13, 14  

 og 15 er 1-årige.
De øvrige skalatrin er 2-årige.
 Stk. 6.  

  

 Forsøgsmedarbejdere uden faglig uddannelse kan efter institutionens konkrete  

 skøn oprykkes til aflønning efter stk. 3.
 Stk. 7.  

  

 Forsøgsmedarbejdere, der umiddelbart forinden var ansat efter  

 organisationsaftalen for landbrugsarbejdere, gartneriarbejdere og gartnere,  

 indplaceres ved ansættelsen på nærmeste højere skalatrin.
 Stk. 8.  

  

 Ved ansættelse  

 på deltid ydes der løn i forhold til den nedsatte arbejdstid.
§ 3.  

 Kvalifikationstillæg Der kan efter institutionens beslutning ydes et  

 kvalifikationstillæg på 11.100 kr. årligt (oktober 1997-niveau) til  

 forsøgsmedarbejdere,  

 hvis arbejde kræver særlige kvalifikationer, og som har fået tillagt et  

 selvstændigt ansvarsområde med deraf følgende større arbejdsindsats.
§ 4.  

 Arbejdstid Den normale ugentlige arbejdstid er 37 timer.
 Stk. 2.  

  

 Der kan mellem  

 institutionen og den ansatte indgås aftale om arbejde ud over ugenormen mod  

 opsparing  

 af fritimer til senere afvikling.
 Stk. 3.  

  

 Ved ansættelse  

 på deltid nedsættes arbejdstiden forholdsmæssigt.
§ 5.  

 Overarbejde Overarbejde bør så vidt muligt undgås.
 Stk. 2.  

  

 Hvis arbejdets  

 omfang har oversteget den i § 4, stk. 1. fastsatte ugenorm eller den mellem  

 institutionen og den ansatte i § 4, stk. 2. aftalte norm, godtgøres den  

 overskydende tid med tillæg af 50 pct. med frihed af samme varighed (opregnet  

 til nærmeste ½ time).
 Stk. 3.  

  

 Meddelelse om  

 afspadsering skal gives forsøgsmedarbejderen med et varsel på mindst 72  

 timer,  

 med mindre andet aftales lokalt.
 Stk. 4.  

  

 Hvis det ikke er  

 muligt at afvikle tilgodehavende afspadsering inden for en periode på 4  

 måneder  

 regnet fra normperiodens afslutning, ydes der i stedet overarbejdsbetaling,  

 der  

 beregnes på grundlag af 1/1924 af den årlige skalaløn med tillæg af 50 pct.
Stk. 5.  

  

 Deltidsansattes  

 arbejde ud over det for den pågældende nedsatte timetal, men inden for  

 fuldtidsnormen, godtgøres med frihed af samme varighed.
Hvis afspadsering  

 ikke  

 er mulig inden for en periode på 4 måneder, godtgøres timerne med normal  

 timeløn.
§ 6.  

 Rådighedsvagttjeneste Som betaling for deltagelse i rådighedsvagttjeneste uden  

 for normal arbejdstid ydes et beløb på 25 kr. (oktober 1997-niveau) pr. fulde  

 rådighedstime.
Dette beløb udbetales ikke under effektiv tjeneste.
§ 7. Arbejdstidsbestemte tillæg Der ydes natpenge, søn- og helligdagsgodtgørelse m.v.  

 efter de for statens tjenestemænd gældende regler (natpengeaftalen).
§ 8. Ikrafttræden og opsigelse Aftalen har virkning fra 1. april 1998 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1999.
 København den 14. august 1998.
Specialarbejderforbundet i Danmark Hanne Gram Finansministeriet P.M.V.
