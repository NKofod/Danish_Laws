(bestyrelsesvederlag) Ved lov nr. 577 af 19. december 1985 om ændring af lov om boligbyggeri er  

 bl.a. foretaget en ændring af lovens § 5, stk. 5, hvorefter beføjelsen til at  

 godkende størrelsen af vederlag, der tillægges bestyrelsen for et  

 almennyttigt boligselskab, som led i regnskabstilsynet overføres fra  

 boligministeren (boligstyrelsen) til kommunalbestyrelsen.
 Bestemmelsen er trådt i kraft den 1. januar 1986.
I bemærkningerne til lovforslaget er bl.a. anført, at baggrunden for  

 forslaget er at undgå dobbeltadministration, og at forslaget ikke vil  

 indebære øget kommunal administration, idet boligstyrelsen efter de gældende  

 regler altid indhenter en udtalelse fra den tilsynsførende kommunalbestyrelse  

 i de tilfælde, hvor et boligselskab søger om forhøjelse af bestyrelsens  

 vederlag ud over de generelt fastsatte beløb.
Herudover er anført, at  

 boligministeren (boligstyrelsen) fortsat vil fastsætte de nærmere  

 retningslinier for godkendelse af bestyrelsesvederlag.
På denne baggrund er foretaget en ændring af boligstyrelsens  

 bekendtgørelse om almennyttig boligvirksomhed, jf. bekendtgørelse nr. 99 af  

 17. februar 1986, der er optaget som bilag 1 til cirkulæret.
Samtidig  

 foretages følgende ændringer i boligstyrelsens cirkulære af 25. oktober 1985  

 om de almennyttige boligselskabers økonomi m.v.,  

 »økonomicirkulæret«, pkt. 13.1.1., bemærkningerne til konto 501.1.  

 om bestyrelsesvederlag m.v. til afdelinger i drift:
 Overskriften for underpunktet »Boligstyrelsens  

 godkendelse« ændres til: »Kommunalbestyrelsens  

 godkendelse«, og samtidig ændres i 1. og 2. afsnit under dette  

 underpunkt ordene »boligministeren (boligstyrelsen)» og  

 »boligstyrelsen« til: »kommunalbestyrelsen«.
 Underpunktet »Ansøgning om vederlag herudover« erstattes  

 af følgende:
»Ansøgning om vederlag herudover Foreligger der ganske særlige forhold, der gør arbejdet for bestyrelsen  

 eller enkelte medlemmer af denne særligt byrdefuldt, kan der med  

 kommunalbestyrelsens forudgående godkendelse i hvert enkelt tilfælde  

 til bestyrelsen eller enkelte medlemmer af denne, ofte bestyrelsens formand,  

 ydes et større - men dog under alle omstændigheder beskedent - vederlag, da  

 der som ovenfor nævnt ikke kan lægges erhvervsmæssige betragtninger til  

 grund.
 I tilknytning hertil bemærkes, at en forhøjelse af bestyrelsesvederlaget  

 vil indebære en forhøjelse af forvaltningsudgifterne og dermed af  

 boligafgifterne.
Ansøgning om forhøjelse af bestyrelsesvederlag må udførligt begrundes.
Det  

 må herunder særligt oplyses, i hvilket omfang bestyrelsens arbejde på grund  

 af særegne omstændigheder måtte være ganske særligt byrdefuldt, eller på  

 hvilken måde der påhviler enkelte bestyrelsesmedlemmer, herunder formanden,  

 særlige administrative opgaver, som ikke omfattes af en bestyrelses normale  

 virksomhed, f.eks. administrativt arbejde, der sædvanligvis udføres af en  

 forretningsfører.
Finder kommunalbestyrelsen, at betingelserne for en forhøjelse af  

 bestyrelsesvederlaget er til stede, kan vederlaget dog højst godkendes  

 med et beløb, der svarer til det dobbelte af, hvad der kan ydes uden  

 særlig godkendelse.
Dette svarer til et maksimalt, årligt vederlag for  

 samtlige bestyrelsesmedlemmer tilsammen, der ikke overstiger 40 kr. pr.  

 lejemål for de første 100 lejemål i selskabet, og 24 kr. pr. lejemål for  

 selskabets øvrige lejemål.
Beløbene kan pristalsreguleres som ovenfor nævnt.
 Det forhold, at bestyrelsesmedlemmer, der er valgt af kommunalbestyrelsen,  

 eventuelt modtager diæter samt dækning af tabt arbejdsfortjeneste fra  

 kommunen efter de kommunale regler herom, har ingen indflydelse på  

 fastsættelsen af det vederlag, som bestyrelsesmedlemmer modtager af  

 selskabet.
