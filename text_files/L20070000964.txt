Bekendtgørelse  

 om overenskomst af 22. december 2006  

  

 med Cameroun om eftergivelse af gæld Ved undertegnelse af aftale i henholdsvis København  

 den  

 4. december 2006 og i Yaoundé den 22. december 2006 er der indgået en  

 overenskomst mellem Danmark og Cameroun om eftergivelse af gæld.  

 Overenskomsten  

 er udarbejdet på grundlag af den aftale, hvorom der opnåedes enighed under de  

 multilaterale forhandlinger i Paris den 17. juni 2006.
 Overenskomsten vedrører de resterende tilbagebetalinger på fire  

 danske statslån, som blev ydet i årene 1978, jf. bekendtgørelse nr. 19 af 1.  

 februar 1979, 1982, nr. 105 af 20. oktober 1982, 1984, nr. 57 af 14. august  

 1984 og 1986, nr. 12 af 23. januar 1987, Lovtidende C, samt tilbagebetalinger  

 af eksportkreditter på et år eller mere ydet før den 31. december 1988,  

 herunder tilbagebetaling af hovedstol og renter som følge af tidligere  

 konsolideringsaftaler fra 1993, 1995, 1996, 1998 og 2001.
 I henhold til overenskomsten eftergives 100 pct. af den resterende  

 gæld pr. 1. april 2006, som for statslånene udgjorde 171 mio. kr. og for  

 eksportkreditterne udgjorde 374,2 mio. kr.
