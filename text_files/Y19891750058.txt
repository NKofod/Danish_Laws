En bevilling til hyrekørsel kan alene gives til den registrerede ejer  

 af det motorkøretøj, som bevillingen skal omfatte.
Udlejning af dette køretøj  

 er ikke lovligt.
 I brev af 26. juni 1989 har De ansøgt ministeriet om en  

 hyrekørselsbevilling til brug for udlejning af en hyrevogn til medlemmer af  

 Nordjyllands Amts Taxasammenslutning, når et af medlemmernes vogne er til  

 reparation.
 Ministeriet skal i denne anledning meddele følgende:
 Ifølge lov nr. 296 af 8. juni 1978 om hyrekørsel, § 2, stk. 1, udstedes en  

 bevilling til hyrekørsel af kommunalbestyrelsen hvilket indebærer, at det er  

 kommunalbestyrelsen i den pågældende kommune, der skal ansøges om en  

 hyrekørselsbevilling og ikke ministeriet, jf. § 1 i bekendtgørelse nr. 401 af  

 14. september 1979 om hyrekørsel.
En bevilling til hyrekørsel kan alene gives til den registrerede ejer af  

 det motorkøretøj, som bevillingen skal omfatte, jf. § 3, stk. 1, i  

 hyrekørselsbekendtgørelsen.
Bevillingshaveren skal med andre ord være  

 identisk med motorkøretøjets registrerede ejer, hvilket udelukker at  

 bevillingshaveren kan udføre hyrekørsel i en lejet hyrevogn, som tilhører en  

 anden bevillingshaver.
 Dette underbygges endvidere af § 5, stk. 1, i hyrekørselsbekendtgørelsen,  

 hvorefter hyrekørselsbevillingen skal udnyttes af bevillingshaveren  

 personligt og derfor ikke kan overgå til andre ved udlejning, salg,  

 bortforpagtning m.v.
 Det fremgår således, at der efter eventuel udstedelse af bevilling til  

 hyrekørsel ikke vil være mulighed for udlejning m.v. af det af bevillingen  

 omfattede motorkøretøj.
