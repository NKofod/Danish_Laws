Uddannelse  rådighed - dagpengeret i de uger hvor medlemmet ikke deltog undervisning Ankenævnet har behandlet Deres klage på møde den 28. februar 2008.
Nævnet traf denne A F G Ø R E L S E Nævnet finder ikke, at De har ret til dagpenge i de uger, hvor De deltager i undervisningen på YY uddannelsen.
 De er berettiget til at modtage dagpenge i de uger, hvor De ikke deltager i YY udannelsen, hvis de øvrige betingelser for modtagelse af dagpenge er opfyldt.
 De har ret til de ansøgte feriedagpenge for perioden 5. august 2007 og frem til den 17. august 2007.
 Ankenævnet ændrer således Arbejdsdirektoratets afgørelse af den 16. oktober 2007.
B E G R U N D E L S E Ankenævnet har lagt til grund, at  YY er en uddannelse, som ikke udbydes som heltidsuddannelse, og som ikke er SU-berettigende,  De er uddannet pædagog,  uddannelsen tager 4 år,  De på baggrund af jobplaner udarbejdet af AF i 2005 og 2006 har gennemført basisdelen og 1. år på YY uddannelsen samtidig med De modtog dagpenge,  De pr. 18. august 2007 startede på 2. år på YY uddannelsen,  uddannelsens 2., 3. og 4. år består af 8 moduler årligt, hvor hvert modul består af mindst 28 timers undervisning fordelt på 2-3 dage, og  De har fået udbetalt feriedagpenge for perioden 16. juli 2007 til og med den 5. august 2007 og dagpenge frem til den 17. august 2007.
Retten til dagpenge under uddannelse Ifølge arbejdsløshedsforsikringslovens § 62a må dagpenge ikke udbetales til et medlem, som deltager i undervisning.
Et medlem kan dog bevare dagpengeretten ved deltagelse i uddannelse, hvis undervisningens varighed er under 20 timer om ugen og uddannelsen ikke er godkendt som støtteberettigende efter lov om statens uddannelsesstøtte, i det omfang den udbydes som heltidsuddannelse.
 Tilsvarende følger af § 19, stk. 2 i direktoratets bekendtgørelse om rådighed.
Nævnet finder ikke, at De kan anses for at være til rådighed for arbejdsmarkedet i de uger, hvor De deltager i undervisningen på YY uddannelsen.
De har derfor ikke ret til dagpenge.
 Nævnet har herved lagt vægt på, at uddannelsen er på mere end 20 timer om ugen.
For så vidt angår de uger, hvor De ikke deltager i undervisningen på YY uddannelsen, finder nævnet efter en konkret vurdering af oplysningerne i sagen, at De står til rådighed for arbejdsmarkedet, jf. § 21, stk. 1 i rådighedsbekendtgørelsen.
Det fremgår af § 21, stk. 1, at et medlem kan stå til rådighed i en ledighedsperiode mellem to perioder i et uddannelsesforløb, hvis perioden er over 4 uger.
Retten til feriedagpenge Ifølge arbejdsløshedsforsikringslovens § 75h, stk. 4 er retten til feriedagpenge bl.a. betinget af, at De på ferietidspunktet ville have dagpengeret i tilfælde af ledighed.
 Ankenævnet finder, at De er berettiget til de ansøgte feriedagpenge i perioden for perioden 5. august 2007 og frem til den 17. august 2007.
 Ankenævnet har herved lagt vægt på, at De i denne periode ikke deltog i YY  uddannelsen.
R E G L E R Ankenævnet henviser til  § 62a, stk. 1 og stk. 2 samt stk. 4, § 75h, stk. 4 og stk. 7 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 19, stk. 2 og § 21, stk. 1 i Arbejdsdirektoratets bekendtgørelse nr. 179 af 19. februar 2007 om rådighed, og  § 1, stk. 1 i Arbejdsdirektoratets bekendtgørelse nr. 480 af 10. juni 2003 om feriedagpenge.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne ...
 De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 62 a.
Dagpenge må ikke udbetales til et medlem, som deltager i uddannelse.
Stk. 2. Et medlem kan dog bevare dagpengeretten ved deltagelse i uddannelse, hvis undervisningens varighed er under 20 timer om ugen og uddannelsen ikke er godkendt som støtteberettigende efter lov om statens uddannelsesstøtte, i det omfang den udbydes som heltidsuddannelse.
Dagpengeretten kan ligeledes bevares ved deltagelse i enkeltfagsundervisning på gymnasialt niveau under 20 timer om ugen og i undervisning svarende til folkeskolens 8.-10. klassetrin.
Der kan ikke udbetales dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
Stk. 3 Stk. 4. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de spørgsmål, der er nævnt i stk. 1-3, herunder om medlemmets pligt til at underrette Arbejdsformidlingen om deltagelse i undervisningen.
 § 75 h.
Stk. 4. Retten til feriedagpenge er betinget af, at medlemmet på ferietidspunktet 1) er i et arbejdsforhold som lønmodtager eller er ledigt, 2) ville have dagpengeret i tilfælde af ledighed og 3) har afholdt sin optjente ferie med feriegodtgørelse eller løn.
Stk. 7. Nærmere regler om feriedagpenge, herunder om beregning af feriedagpengeretten, feriedagpengenes størrelse, lediges underretning til Arbejdsformidlingen om tidspunktet for feriens afholdelse og kommunernes medvirken efter stk. 2, fastsættes af direktøren for Arbejdsdirektoratet efter forhandling med Beskæftigelsesrådet.
Endvidere fastsætter beskæftigelsesministeren efter forhandling med undervisningsministeren regler om indberetning til arbejdsløshedskasserne fra de myndigheder, der varetager udbetalingen af voksenuddannelsesstøtten.
Arbejdsdirektoratets bekendtgørelse nr. 179 af 19. februar 2007 om rådighed § 19. Et medlem, som deltager i uddannelse, kan ikke få dagpenge, jf. dog stk. 2 og § 20.
 Stk. 2. Et medlem, der står til rådighed for arbejdsmarkedet, kan bevare retten til dagpenge ved deltagelse i:
 1) Uddannelse under 20 timer om ugen, hvis uddannelsen ikke giver ret til støtte efter lov om statens uddannelsesstøtte, i det omfang den udbydes som heltidsuddannelse.
 2) Enkeltfagsundervisning på det gymnasiale niveau under 20 timer om ugen.
 3) Undervisning svarende til folkeskolens 8.-10. klassetrin.
4) Aftenskoleundervisning, hvortil der ydes støtte i henhold til folkeoplysningsloven.
Et medlem kan endvidere bevare retten til dagpenge under ligestillede kurser af op til 2 ugers varighed, der ikke er led i en kompetencegivende uddannelse.
 5) Undervisning i op til 2 uger, hvis medlemmets faglige organisation, a-kasse, jobcenteret eller anden aktør arrangerer undervisningen med det formål at styrke medlemmets tilknytning til arbejdsmarkedet.
6) Uddannelse under lov om åben uddannelse og lov om universiteter, hvis medlemmet har gennemført en erhvervsmæssig uddannelse af mindst 18 måneders varighed.
Dette gælder dog kun, indtil medlemmets ret og pligt til tilbud indtræder.
Undervisningen må ikke kunne være led i en ny uddannelse for medlemmet.
Undervisningens varighed må højst udgøre 6 timer om ugen eller svare til 1/3 studenterårsværk.
Ved undervisning på mere end 6 timer om ugen skal medlemmet dokumentere, at undervisningen pr. uge højst svarer til 1/3 studenterårsværk.
 7) Højskole- eller daghøjskoleforløb inden for de første 6 måneders sammenlagt ledighed, hvis medlemmet er under 25 år.
 Stk. 3. Et medlem kan ikke få dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
§ 20. Et medlem, som ved ledigmeldelsen er fyldt 25 år, kan bevare retten til dagpenge under uddannelse på betingelse af, at undervisningen foregår efter kl. 16 eller på lørdage og søn- og helligdage, at medlemmet ikke er selvforskyldt ledig eller er udeblevet fra en samtale efter § 37 i bekendtgørelse om selvforskyldt ledighed, og at medlemmet enten 1) som fuldtidsforsikret i mindst 2 år før ledigheden i gennemsnit har haft lønarbejde i mindst 30 timer ugentligt samtidig med, at medlemmet har deltaget i uddannelsen, 2) som deltidsforsikret i mindst 2 år før ledigheden i gennemsnit har haft lønarbejde i mindst 20 timer ugentligt samtidig med, at medlemmet har deltaget i uddannelsen, eller 3) i mindst 2 år har udøvet selvstændig virksomhed i væsentligt omfang samtidig med, at medlemmet har deltaget i uddannelsen.
 Stk. 2. Dagpenge efter stk. 1 kan i resten af studieforløbet udbetales i 444 timer for et fuldtidsforsikret medlem og 360 timer for et deltidsforsikret medlem.
Stk. 3. Perioden, inden for hvilken kravet om beskæftigelse i stk. 1 skal være opfyldt, forlænges med perioder med fravær på grund af 1) barselorlov efter lov om ligebehandling af mænd og kvinder med hensyn til beskæftigelse og barselorlov eller 2) sygdom, hvis den enkelte sygdomsperiode har haft en varighed på mere end 4 uger.
 Stk. 4. Medlemmet skal på tro og love erklære, at kravet om beskæftigelse i stk. 1 er opfyldt.
§ 21. Et medlem kan stå til rådighed i en ledighedsperiode mellem to perioder i et uddannelsesforløb.
Det gælder kun, hvis perioden er over 4 uger, jf. dog stk. 2. Der kan ikke udbetales dagpenge, hvis ledigheden skyldes uddannelsesstedets ferieperiode.
 Stk. 2. Hvis medlemmet skal stå til rådighed under uddannelsen, kan medlemmet få ret til dagpenge i en periode mellem to dele af uddannelsesforløbet, selvom perioden er på under 4 uger.
Stk. 3. Et medlem kan stå til rådighed i en orlovsperiode fra en uddannelse.
Medlemmet skal godtgøre, at medlemmet holder orlov fra uddannelsen.
Der kan ikke udbetales dagpenge, hvis orlovsperioden er sammenfaldende med uddannelsesstedets ferieperiode, eller hvis orlovsperioden ikke er forenelig med uddannelsens opbygning og forløb.
Arbejdsdirektoratets bekendtgørelse nr. 480 af 10. juni 2003 om feriedagpenge § 1. Før ferien skal man 1) være enten lønmodtager eller ledig, 2) stå til rådighed for arbejdsmarkedet, jf. lovens §§ 62 og 62 a, og 3) opholde sig i Danmark, jf. dog § 2, 1. pkt.
Stk. 2. Uanset stk. 1, nr. 3, kan man rejse ud af Danmark efter normal arbejdstids ophør dagen før ferien begynder.
Hvis ferien begynder en mandag, kan man rejse ud af Danmark efter normal arbejdstids ophør om fredagen eller i weekenden før ferien, jf. dog § 2.
 Stk. 3. Man må ikke være omfattet af konflikt, jf. lovens § 61.
