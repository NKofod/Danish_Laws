Nr LSF 128 Forslag til lov om ændring af lov om tjenestemænd i staten, folkeskolen og  

 folkekirken Fremsat af finansministeren den 22. januar 1986 § 1 I lov nr. 291 af 18. juni 1969 om tjenestemænd i staten, folkeskolen og folkekirken, som ændret senest ved lov nr. 278 af 10. juni 1981, foretages følgende ændringer:
 1. § 5, stk. 3, ophæves og i stedet indsættes:
»Stk. 3. Når ansøgningsfristen er udløbet, udleveres der på begæring af ansøgere og organisationer, hvis medlemmer er naturlige ansøgere til stillingen, en liste med oplysning om navnene på alle ansøgere og eventuelt tillige andre personlige data, der er nødvendige for at identificere de enkelte ansøgere.
Stk. 4. Er der senest inden ansøgningsfristens udløb modtaget skriftlig anmodning fra en ansøger om, at de oplysninger, der skal udleveres i henhold til stk. 3, ikke gengives offentligt, skal oplysning herom påføres ansøgerlisten ved udleveringen.
Stk. 5. Hvis der er fremsat anmodning som nævnt i stk. 4, må offentlig gengivelse af ansøgerlisten eller dele deraf ikke finde sted, og overtrædelse heraf straffes med bøde.« Stk. 4-6 bliver herefter stk. 6-8.
 2. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt såvel før som under forhør og retsmøder, der afholdes under sagen, og hvad enten oplysningerne foreligger mundtligt eller skriftligt.« 3. I § 32 indsættes som stk. 2:
»Stk. 2. Såfremt den pågældende opnår ansættelse, som efter tjenestemandspensionslovens § 4 medregnes i pensionsalderen som tjenestemand, inddrages den i stk. 1 omtalte rådighedsløn.
Tilsvarende gælder for ventepenge, der måtte være tillagt tjenestemænd i medfør af den forud for 1. juli 1969 gældende tjenestemandslovgivning.« 4. § 33, stk. 3, affattes således:
»Stk. 3. Bestemmelserne i § 26, stk. 2, 2. pkt., § 31, stk. 3, samt § 32 gælder ikke for tjenestemænd på prøve, idet der dog skal indhentes en udtalelse fra finansministeren, jfr. § 31, stk. 3, i tilfælde, hvor der måtte opstå spørgsmål om eventuel ret til pension efter tjenestemandspensionslovens kapitler 2 og 7.« 5. § 42, stk. 2, ophæves.
 6. § 43, stk. 2, ophæves.
 7.
 a) § 52, stk. 1, affattes således:
»Tjenestemandsretten, der nedsættes af finansministeren, består af en formand og en stedfortræder for denne samt fra seks til ti andre medlemmer og stedfortrædere for disse.
Til retten knyttes en sekretær.« b) § 52, stk. 2, affattes således:
»Stk. 2. Formanden og dennes stedfortræder udpeges af højesterets præsident blandt højesterets dommere.
To medlemmer og stedfortrædere for disse udpeges af præsidenten for østre landsret blandt rettens dommere.
Finansministeren og de i § 49 nævnte centralorganisationer i forening udpeger hver mindst to og højst fire medlemmer samt stedfortrædere for disse.« c) I § 52 indsættes som stk. 4:
»Stk. 4. I den enkelte sags behandling deltager retsformanden eller dennes stedfortræder, de to af præsidenten for østre landsret udpegede medlemmer eller disses stedfortrædere samt to af hver af de af henholdsvis finansministeren og centralorganisationerne udpegede medlemmer eller disses stedfortrædere.« 8. I § 53, stk. 5, indsættes efter 1. pkt.:
»Finansministeren kan endvidere bestemme, at overtrædelser som nævnt i stk. 1, nr. 2, begået af tjenestemænd ansat under Grønlands hjemmestyre i Danmark på vilkår svarende til den danske tjenestemandslovgivning behandles af tjenestemandsretten i det omfang, der i den for disse tjenestemænd gældende lovgivning er fastsat hjemmel dertil.« 9. § 58, stk. 1, 2. pkt., ophæves.
 10. Efter § 58 indsættes som ny paragraf:
»§ 58 a.
Finansministeren kan efter indhentet udtalelse fra lønningsrådet fastsætte regler om, at tjenestemænd har ret til tjenestefrihed uden løn til nærmere afgrænsede formål.« 11. Efter § 58 indsættes:
»§ 58 b.
Vedkommende minister eller den, ministeren bemyndiger dertil, kan inden for rammer, der fastsættes ved aftale i henhold til § 45, gøre uddannelse, hvortil ansættelsesmyndigheden afholder omkostningerne, betinget af, at tjenestemanden på forhånd forpligter sig til at forblive i tjenesten en vis periode efter gennemgået uddannelse, samt af, at løn i uddannelsesperioden og eventuelle øvrige uddannelsesomkostninger helt eller delvis tilbagebetales, hvis denne tjenestepligt ikke opfyldes.
Stk. 2. Bestemmelserne i stk. 1 finder ikke anvendelse på områder, hvor regler om tjenestepligt efter gennemgået uddannelse allerede måtte være fastsat ved lov eller i medfør af lov forud for denne lovs ikrafttræden.« § 2 Loven træder i kraft den 1. juli 1986.
Oprindeligt fremsat lovforslag Blad nr 406 § 1 I lov nr. 291 af 18. juni 1969 om tjenestemænd i staten, folkeskolen og folkekirken, som ændret senest ved lov nr. 278 af 10. juni 1981, foretages følgende ændringer:
 1. § 5, stk. 3, affattes således:
»Stk. 3. Når ansøgningsfristen er udløbet, meddeles der på begæring ansøgere og organisationer, hvis medlemmer er naturlige ansøgere til stillingen, oplysning om ansøgernes navne og eventuelt tillige andre personlige data, der er nødvendige for at identificere de enkelte ansøgere.
Offentlig gengivelse af oplysninger, der kan identificere de enkelte ansøgere, må ikke finde sted, og overtrædelse heraf straffes med bøde.« 2. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt såvel før som under forhør og retsmøder, der afholdes under sagen, og hvad enten oplysningerne foreligger mundtligt eller skriftligt.« 3. I § 32 indsættes som stk. 2:
»Stk. 2. Såfremt den pågældende opnår ansættelse, som efter tjenestemandspensionslovens § 4 medregnes i pensionsalderen som tjenestemand, inddrages den i stk. 1 omtalte rådighedsløn.
Tilsvarende gælder for ventepenge, der måtte være tillagt tjenestemænd i medfør af den forud for 1. juli 1969 gældende tjenestemandslovgivning.« 4. § 33, stk. 3, affattes således:
»Bestemmelserne i § 26, stk. 2, 2. pkt., § 31, stk. 3, samt § 32 gælder ikke for tjenestemænd på prøve, idet der dog skal indhentes en udtalelse fra finansministeren, jfr. § 31, stk. 3, i tilfælde, hvor der måtte opstå spørgsmål om eventuel ret til pension efter tjenestemandspensionslovens kapitler 2 og 7.« 5. § 42, stk. 2, ophæves.
 6. § 43, stk. 2, ophæves.
 7.
 a) § 52, stk. 1, affattes således:
»Stk. 1. Tjenestemandsretten, der nedsættes af finansministeren, består af en formand og en stedfortræder for denne samt fra seks til ti andre medlemmer og stedfortrædere for disse.
Til retten knyttes en sekretær.« b) § 52, stk. 2, affattes således:
»Stk. 2. Formanden og dennes stedfortræder udpeges af højesterets præsident blandt højesterets dommere.
To medlemmer og stedfortrædere for disse udpeges af præsidenten for østre landsret blandt rettens dommere.
Finansministeren og de i § 49 nævnte centralorganisationer i forening udpeger hver mindst to og højst fire medlemmer samt stedfortrædere for disse.« c) I§ 52 indsættes som stk. 4:
»Stk. 4. I den enkelte sags behandling deltager retsformanden eller dennes stedfortræder, de to af præsidenten for østre landsret udpegede medlemmer eller disses stedfortrædere samt to af hver af de af henholdsvis finansministeren og centralorganisationerne udpegede medlemmer eller disses stedfortrædere.« 8. I § 53, stk. 5, indsættes efter 1. pkt.:
»Finansministeren kan endvidere bestemme, at overtrædelser som nævnt i stk. 1, nr. 2, begået af tjenestemænd, ansat under Grønlands Hjemmestyre i Danmark på vilkår svarende til den danske tjenestemandslovgivning, behandles af tjenestemandsretten i det omfang, der i den for disse tjenestemænd gældende lovgivning er fastsat hjemmel dertil.« 9. § 58, stk. 1, 2. pkt., ophæves.
 10. Efter § 58 indsættes:
»§ 58a.
Vedkommende minister eller den, ministeren bemyndiger dertil, kan inden for rammer, der fastsættes ved aftale i henhold til § 45, gøre uddannelse, hvortil ansættelsesmyndigheden afholder omkostningerne, betinget af, at tjenestemanden på forhånd forpligter sig til at forblive i tjenesten en vis periode efter gennemgået uddannelse, samt af at løn i uddannelsesperioden og eventuelle øvrige uddannelsesomkostninger helt eller delvis tilbagebetales, hvis denne tjenestepligt ikke opfyldes.
Stk. 2. Bestemmelserne i stk. 1 finder ikke anvendelse på områder, hvor regler om tjenestepligt efter gennemgået uddannelse allerede måtte være fastsat ved lov eller i medfør af lov forud for denne lovs ikrafttræden.« § 2 Loven træder i kraft den 1. juli 1986.
BEMÆRKNINGER TIL LOVFORSLAGET Almindelige bemærkninger I regeringens moderniseringsplan for den offentlige sektor indgår en række initiativer på det personalepolitiske og -administrative område, hvoraf enkelte kræver ændring af tjenestemandsloven.
Det drejer sig om ændringer i kompetencereglerne om ydelse af tjenestefrihed, hvor det ud fra et ønske om decentralisering og administrativ forenkling findes formålstjenligt af afskaffe den bestående regel om, at tjenestefrihed ud over 3 år kræver finansministerens samtykke.
I lyset af bl.a. det øgede behov for efter- og videreuddannelse af tjenestemænd er det endvidere fundet hensigtsmæssigt at skabe lovhjemmel for, at staten ved at foreskrive en vis tjenestepligt efter endt uddannelse har sikkerhed for at kunne drage nytte af den uddannelse af personalet, som staten investerer i.
Endelig er der med det sigte at forbedre rekrutteringsgrundlaget fremsat forslag om at sikre ansøgere til tjenestemandsstillinger større diskretion ved et offentliggørelsesforbud med hensyn til lister over ansøgere til ledige tjenestemandsstillinger.
Herudover indeholder lovforslaget forskellige ændringsforslag af bl.a. præciserende karakter, som den forløbne udvikling har affødt behov for, og som det er fundet hensigtsmæssigt at medtage ved den givne lejlighed.
Der henvises herom til bemærkningerne til de enkelte bestemmelser.
Forslagene i § 1, nr. 1, 2, 3, 4, 5, 6, 7 og 8, har ingen økonomiske eller administrative konsekvenser.
Særligt om nr. 8 bemærkes det, at det forudsættes, at udgifterne ved Grønlands Hjemmestyres brug af tjenestemandsretten (dommervederlag m.v.) afholdes af hjemmestyret, og at hjemmestyret og ikke finansministeriet er part i de pågældende sager.
Forslaget i § 1, nr. 9, indebærer en administrativ forenkling, idet et antal sager ikke længere skal forelægges finansministeriet.
Forslaget i § 1, nr. 10, har ingen administrative konsekvenser.
I det omfang tjenestepligten medfører, at tjenestemanden forbliver i tjeneste i en periode i stedet for at tage sin afsked eller tager sin afsked med tilbagebetaling af uddannelsesomkostninger til følge, indebærer forslaget en besparelse, hvis størrelse ikke på forhånd kan angives.
Lovforslaget har været forhandlet med de kommunale lønorganer, der ikke har haft bemærkninger. § 1, nr. 5 og 6, har været forhandlet med kirkeministeriet.
Forslaget har endvidere i medfør af tjenestemandslovens § 48 været forhandlet med tjenestemændenes centralorganisationer, der ikke har bemærkninger til forslaget.
Bemærkninger til lovforslagets enkelte bestemmelser Til § 1, nr. 1 I henhold til den nugældende bestemmelse i tjenestemandslovens § 5, stk. 3, har ansøgere og organisationer, hvis medlemmer er naturlige ansøgere til tjenestemandsstillinger, krav på efter anmodning at få oplysning om ansøgeres navne, og tjenestemandsloven indeholder ingen begrænsninger i adgangen til at anvende modtagne oplysninger om ansøgere.
Det i 1984 fremsatte forslag til lov om offentlighed i forvaltningen indeholdt en bestemmelse om offentlighed i form af udlevering af ansøgerlister ved besættelse af alle stillinger i det offentlige.
I det i 1985 fremsatte forslag til lov om offentlighed i forvaltningen er under pkt. 1.b. i de almindelige bemærkninger anført følgende:
»Under retsudvalgets behandling af det tidligere lovforslag blev der endvidere rejst tvivl om hensigtsmæssigheden og berettigelsen af bestemmelsen om ansøgerlister, som kan tænkes at afholde kvalificerede ansøgere fra at ansøge om ledige stillinger i det offentlige.
På den baggrund er bestemmelsen i det tidligere lovforslags § 7 om ansøgerlister udgået i nærværende lovforslag.
Foretages denne ændring med hensyn til ansøgerlister, bør det tillige overvejes, om den særlige adgang til at få oplysninger om medansøgere, som ansøgere til tjenestemandsstillinger har efter tjenestemandslovens § 5, skal ændres ved en eventuelt kommende ændring af tjenestemandsloven.« Retsudvalgets beretning er af 1. august 1985 (blad nr. 962).
Nærværende ændringsforslag til tjenestemandsloven skal ses på baggrund af den foran citerede passus, idet det ikke kan udelukkes, at den manglende diskretion indgår blandt de momenter, der kan tænkes at afholde ansatte i f.eks. det private erhvervsliv fra at søge ledige tjenestemandsstillinger.
Forslaget har herefter til hensigt at skabe basis for et bredere rekrutteringsgrundlag ved ansættelse i tjenestemandsstillinger.
Den nugældende regel i tjenestemandslovens § 5, stk. 3, tilsigter, at udnævnelser i det offentlige sker på et sagligt grundlag, og denne intention foreslås tilgodeset ved, at ansøgere og relevante organisationer fortsat har krav på at få oplysninger om ansøgeres navne.
Da navnene ikke altid vil være tilstrækkelige til at identificere ansøgerne, foreslås det, at oplysningspligten udvides til også at omfatte personlige data (f.eks. alder, uddannelse, hidtidig beskæftigelse) i det omfang, disse er nødvendige til en identifikation af ansøgerne.
Herved gives der mulighed for, at ansøgerne og organisationerne kan vurdere stillingsbesættelser med henblik på eventuelt at rette henvendelse til ansættelsesmyndigheden samt eventuelt forhandle med ansættelsesmyndigheden herom i henhold til gældende regler.
For at sikre ansøgere diskretion foreslås det imidlertid, at oplysninger om ansøgeres navne m.v. ikke må gengives offentligt, og at overtrædelse heraf straffes med bøde.
Bestemmelsen om offentliggørelsesforbud og bødestraf omfatter såvel ansøgere og organisationer som andre, der måtte blive bekendt med oplysninger om ansøgeres navne m.v.
Da oplysninger om ansøgeres navne m.v. først kan udarbejdes endeligt, når ansøgningsfristen er udløbet, foreslås det præciseret, at krav på at få oplysningerne først består efter dette tidspunkt.
Til § 1, nr. 2 I henhold til tjenestemandslovens § 21, stk. 7, er tjenestemandsforhør og retsmøder, der afholdes under sagen, ikke offentlige, medmindre vedkommende minister bestemmer det, og offentlig gengivelse af, hvad der er passeret under forhør og retsmøder, der ikke er offentlige, straffes ifølge § 21, stk. 8, med bøde.
Folketingets ombudsmand har i forbindelse med en konkret sag om aktindsigt i en tjenestemandssag fået tilsagn af finansministeriet om, at ministeriet i forbindelse med en kommende ændring af tjenestemandsloven vil inddrage spørgsmålet om en nærmere præcisering af § 21, stk. 7 og 8, i overvejelserne, jfr.
 ombudsmandens beretning for året 1979, side 184-188.
Sagen angik spørgsmålet om, hvorvidt - og i givet fald i hvilket omfang - de nævnte bestemmelser i tjenestemandsloven sammenholdt med offentlighedsloven ud over mundtligt fremkomne oplysninger også omfatter skriftligt materiale tilvejebragt i forbindelse med tjenstlige forhør.
Ombudsmanden fandt ikke at have tilstrækkeligt grundlag for at foretage videre med hensyn til den konkrete sag, hvor begæringen om aktindsigt blev afvist.
Endvidere forudsatte ombudsmanden i den konkrete sag, at justitsministeriet i forbindelse med en revision af offentlighedsloven i denne eller bemærkningerne hertil søger en nærmere præciseret stillingtagen til spørgsmålet om aktindsigt i tjenestemandssager, herunder til forholdet mellem § 21, stk. 7 og 8, og offentlighedsloven.
På baggrund af den omtalte ombudsmandssag foreslås bestemmelsen i § 21, stk. 8, jfr. stk. 7, præciseret ved indføjelse af et nyt stk.
 9.
Samtidig kan henvises til det af justitsministeren i indeværende samling genfremsatte forslag til Lov om offentlighed i forvaltningen.
Specielt kan henvises til lovforslagets § 13, stk.
 1. nr. 3, og bemærkningerne dertil.
Hensigten med nærværende forslag til nyt stk. 9 i tjenestemandsloven er herefter at præcisere, at offentliggørelsesforbuddet i stk. 8 ikke må gøres illusorisk derved, at oplysninger indeholdt i tilgrundliggende materiale for tjenestemandsforhøret offentliggøres.
Der kan f.eks. være tale om oplysninger indeholdt i den i henhold til § 20, stk. 1, angivne indberetning, tjenestemandens eventuelle skriftlige udtalelse herom samt eventuelle senere skriftlige indlæg, meddelelsen om sagens stilling efter § 22, stk. 1, og udtalelser om tjenestemandens eventuelle krav på hel eller delvis godtgørelse af udgift til bisidder efter § 23.
Forbuddet mod offentlig gengivelse vil herefter tillige omfatte sådanne oplysninger fra tjenestemandsforhør, der måtte indgå som led i en efter forhørets afslutning rejst straffesag.
Offentliggørelsesforbuddet gælder som hidtil, uanset hvorledes den pågældende er blevet bekendt med oplysningerne, dog bortset fra og i det omfang oplysningerne er bekendt fra en offentliggørelse foretaget af vedkommende styrelse, jfr. herved FT 1968/69, tillæg A, sp. 3899, der forudsætter, at en styrelse har en vis adgang til offentliggørelse af undersøgelsens udfald.
Dersom vedkommende minister i henhold til § 21, stk. 6, anmoder forhørslederen om en indstilling om sagens afgørelse, anses det dog for bedst stemmende med forarbejderne til tjenestemandsloven, jfr. herved betænkning afgivet af Tjenestemandskommissionen af 1965, 1. del (nr. 483/1969) - især side 208 og 209 - at tjenestemanden og dennes eventuelle bisidder frit kan offentliggøre forhørslederens indstilling.
Til § 1, nr. 3 Princippet i tjenestemandspensionslovens § 10, hvorefter en tjenestemandspension inddrages, såfremt en pensioneret tjenestemand på ny opnår ansættelse, som efter reglerne i tjenestemandspensionslovens § 4 medregnes i den pågældendes pensionsalder, har hidtil været lagt til grund ved afgørelse af spørgsmål om inddragelse af rådighedsløn eller ventepenge, idet den periode, hvor disse ydelser oppebæres, medregnes i pensionsalderen.
I den forud for 1. juli 1969 gældende tjenestemandslovgivning var der udtrykkelig hjemmel for bortfald af såvel ventepenge som pension.
Hensynet til tjenestemanden, til den myndighed, der udbetaler ventepenge/rådighedsløn, samt til den nye ansættelsesmyndighed tilsiger, at der skabes større klarhed på området gennem en udtrykkelig hjemmel for bortfaldet af ventepengene/rådighedslønnen.
Til § 1, nr. 4 Tjenestemænd på prøve er i henhold til § 33, stk. 3, ikke omfattet af § 31, stk. 3, hvorefter der forud for uansøgt afsked normalt skal indhentes en udtalelse fra finansministeren om tjenestemandens krav på pension.
Denne undtagelse er begrundet i det forhold, at en prøveansat normalt ikke vil have erhvervet ret til pension.
I tilfælde, hvor en tjenestemand på prøve imidlertid har haft tidligere ansættelse, der var forbundet med tjenestemandspensionsrettigheder, som medregnes i pensionsalderen efter tjenestemandspensionslovens §§ 4, 4a og 4b, kan den pågældende ved afsked i prøvetiden, f.eks. på grund af tjenesteforseelse eller svagelighed, have ret til opsat eller aktuel pension.
Dertil kommer, at tjenestemænd på prøve - uanset pensionsalder - er berettiget til kvalificeret svagelighedspension eller tilskadekomstpension, jfr. henholdsvis tjenestemandspensionslovens § 7 og § 8, forudsat betingelserne herfor er opfyldt.
Det er derfor foreslået, at der udtrykkeligt fastsættes en bestemmelse, hvorefter der, inden sådan afskedigelse iværksættes, indhentes en udtalelse fra finansministeren om den pågældendes krav på pension.
Til § 1, nr. 5 og 6 Bestemmelserne i § 42, stk. 2, og 43, stk. 2, der foreslås ophævet, udgør en del af tjenestemandslovens særbestemmelser for folkekirkens tjenestemænd.
Efter bestemmelsen i § 42, stk. 2, kan kirkeministeren bestemme, at en præst, hvis stilling berøres af en planlagt ændring af den kirkelige forvaltnings organisation eller arbejdsform, eller som af helbredsmæssige grunde ikke kan varetage sin stilling, skal kunne tages i betragtning ved besættelsen af stillinger i henhold til § 36 i lov om menighedsråd, uanset om han i øvrigt opfylder de betingelser, der er fastsat i nævnte bestemmelse.
Tilsvarende kan en præst, der er afskediget efter bestemmelsen i § 43, stk. 1, på grund af langvarig uoverensstemmelse med menigheden, efter samme bestemmelses stk. 2 efter ansøgning eller i henhold til § 12 beskikkes i en stilling, som skal besættes i henhold til § 36 i lov om menighedsråd.
Bestemmelsen i § 36 i lov om menighedsråd foreskrev, at ved besættelse af hver femte stilling som sognepræst kunne kun ganske bestemte grupper af den personkreds, der i øvrigt anerkendtes som ansøgere til præstestilling, komme i betragtning.
Bestemmelsen er imidlertid ophævet ved lov nr. 173 af 29. april 1970 om ændring af lov om menighedsråd.
Herefter har bestemmelserne i tjenestemandslovens § 42, stk. 2, og § 43, stk. 2, været indholdsløse og bør derfor nu udgå af loven.
Til § 1, nr. 7 Da det i praksis har vist sig vanskeligt at beramme møder i tjenestemandsretten inden for rimelige tidsfrister, tilsigter forslaget at åbne mulighed for udpegning af et større antal medlemmer og stedfortrædere med henblik på at opnå en større smidighed i rettens arbejdstilrettelæggelse.
Det er i forbindelse med bestemmelsen i § 52, stk. 4, forudsat, at dommerne til den enkelte sag udpeges af retsformanden, bl.a. under hensyntagen til karakteren af den konkrete sag.
Til § 1, nr. 8 I forbindelse med Grønlands Hjemmestyres overtagelse af Den kgl.
Grønlandske Handel (KGH) har Grønlands Landsting den 25. oktober 1985 vedtaget landstingslov om lønnings- og pensionsforhold m.v.
 for tjenestemænd ansat under Grønlands Hjemmestyre i Danmark.
Dette lovforslag omfatter såvel tjenestemænd, der i forbindelse med hjemmestyrets overtagelse af KGH og senere overtagelse af andre statsinstitutioner overgår fra statsansættelse til hjemmestyreansættelse, som tjenestemænd, der efter 1. januar 1986 nyansættes under hjemmestyrets institutioner i Danmark.
Det bemærkes, at ny lovgivning har været påkrævet, da hjemmestyret ikke hidtil har haft tjenestemænd med fast tjenestested i Danmark.
I landstingslovens § 3 er det forudsat, at hjemmestyrets tjenestemænd i Danmark, der i øvrigt er tillagt løn-, pensions- og øvrige ansættelsesvilkår svarende til danske tjenestemænds, med den danske stats indforståelse kan blive omfattet af den i henhold til tjenestemandsloven nedsatte tjenestemandsrets kompetence for så vidt angå kollektive overtrædelser af regler svarende til tjenestemandslovens § 10, stk. 1.
Dette spørgsmål har været forhandlet med finansministeriet, der for sit vedkommende har erklæret sig villig til at søge tjenestemandsloven ændret, således at der åbnes mulighed for at inddrage tjenestemænd under hjemmestyret i Danmark under rettens kompetence som ovenfor nævnt.
Det er herved lagt til grund, dels at det vil være mere hensigtsmæssigt at anvende et allerede eksisterende organ i de formentlig relativt få forekommende tilfælde fremfor at etablere en selvstændig institution, dels - og især - at der i en lang årrække fremover må formodes på de overtagne institutioner at være beskæftiget såvel tjenestemænd, der har valgt at opretholde statsansættelsen, som tjenestemænd, der er overgået til eller senere er blevet ansat som egentlige hjemmestyretjenestemænd, hvorfor det må anses for en fordel, at eventuelle kollektive arbejdsnedlæggelser, der involverer begge grupper, kan behandles af en instans.
Sager om fortolkning af og brud på aftaler m.v. er ifølge landstingsloven henlagt til en særlig voldgiftsret i hjemmestyrets eget regie under hensyn til, at disse aftaler indgås af hjemmestyret med tjenestemændenes centralorganisationer.
Til § 1, nr. 9 Kompetencen til afgørelse af ansøgninger om tjenestefrihed uden løn i medfør af tjenestemandslovens § 58, stk. 1, tilkommer vedkommende minister eller den, han bemyndiger dertil, dog således at ansøgninger om tjenestefrihed uden løn ud over 3 år kræver finansministerens samtykke, jfr. § 58, stk. 1, 2. pkt.
For to områder har finansministeren givet generelt samtykke til tjenestefrihed ud over 3 år:
1) Tjenestefrihed til varetagelse af borgerligt eller kommunalt ombud.
Vilkår for tjenestefrihed til disse formål er fastsat i medfør af § 16, stk. 2, og § 58. De nærmere retningslinier for tjenestefrihed til omhandlede formål er fastsat i finansministeriets bekendtgørelse nr. 636 af 7. december 1982 om afholdelse af udgifter til tjenestens udførelse under tjenestemænds fravær som følge af varetagelse af ombud samt hverv som medlem af folketinget og Europa-Parlamentet m.v. som ændret ved finansministeriets bekendtgørelse nr. 536 af 25. november 1985 om lønforhold m.v. for ansatte i staten, folkeskolen og folkekirken under varetagelse af ombud samt hverv som medlem af folketinget og Europa-Parlamentet m.v.
 2) Tjenestefrihed til organisationsarbejde.
Vilkår for tjenestefrihed til dette formål er fastsat i medfør af § 58, stk. 4, og de nærmere retningslinier herfor fremgår af finansministeriets cirkulære nr. 141 af 24. august 1981 om vilkår for tjenestefrihed til organisationsarbejde for tjenestemænd i staten, folkeskolen og folkekirken.
Formålene, til hvilke der i øvrigt ydes tjenestefrihed uden løn i medfør af § 58, stk. 1, er meget forskelligartede, og der kan opstilles følgende typiske eksempler på sådanne formål, hvor tjenestefrihed uden løn ud over 3 år kræver finansministerens samtykke:
3) Tjenestefrihed uden løn i forbindelse med ansættelse i Grønlands Hjemmestyre samt til varetagelse af hverv i internationale organisationer m.v.
I disse tilfælde kan tjenestefrihed - efter forelæggelse for finansministeriet - medregnes i tjenestemandens lønanciennitet i medfør af § 58, stk. 4, og pensionsalder i medfør af tjenestemandspensionslovens § 4, stk. 5. Medregning i pensionsalderen under ansættelse i det grønlandske hjemmestyre er dog betinget af, at hjemmestyret indbetaler et pensionsbidrag til den danske ansættelsesmyndighed.
Medregning i pensionsalderen under internationale hverv er betinget af, at der ikke til det internationale hverv er knyttet en pensionsordning.
4) Tjenestefrihed uden løn til ægtefælle/samlever til personer, der i den danske stats interesse gør tjeneste i Grønlands Hjemmestyre eller i udlandet.
Når ansøgninger om tjenestefrihed uden løn ud over 3 år til de under pkt. 3) og 4) nævnte formål forelægges for finansministeriet, giver finansministeriet som fast praksis samtykke til disse ansøgninger.
5) Tjenestefrihed uden løn til tjenestemænd der søger beskæftigelse i det private erhvervsliv eller ønsker tjenestefrihed af andre personlige årsager.
Tjenestefrihed til disse formål ydes uden medregning i pensionsalder og normalt uden medregning i lønanciennitet.
Praksis i finansministeriet for at give samtykke til tjenestefrihed ud over 3 år i de under 5) nævnte tilfælde er, at der ved afgørelse af ansøgninger om tjenestefrihed i længere perioder lægges vægt på formålet, hvortil den ansøgte tjenestefrihed skal anvendes, ligesom der lægges vægt på vedkommende ministeriums anbefaling af den ansøgte tjenestefrihed, men som hovedregel gives der ikke samtykke til tjenestefrihed ud over 4-5 år.
Lovforslaget om ændring af § 58, stk. 1, tager sigte på, at ansøgninger om tjenestefrihed uden løn ud over 3 år ikke i noget tilfælde kræver finansministerens samtykke, og skal ses dels som et led i regeringens moderniserings- og decentraliseringsplaner, dels ud fra den kendsgerning, at afgørelse af ansøgninger om tjenestefrihed ud over 3 år efter nugældende bestemmelser træffes af finansministeren med udgangspunkt i vedkommende ministeriums anbefalinger.
Til § 1, nr. 10 På det statslige overenskomstområde findes en praksis, hvorefter tjenestefrihed med hel eller delvis løn med henblik på studieformål gøres betinget af, at den ansatte forbliver i tjenesten en vis periode efter uddannelsen (tjenestepligt) og i modsat fald tilbagebetaler den løn, der er udbetalt i orlovsperioden.
I henhold til Lov om forsvarets personel har forsvarsministeren hjemmel til at fastsætte bestemmelser om varigheden af den tjeneste, ansatte, herunder tjenestemænd, i forsvaret forpligter sig til at udføre efter endt uddannelse, hvortil forsvarsministeriet betaler omkostningerne.
Det findes rimeligt, at der også for tjenestemænd uden for forsvaret kan skabes en vis sikkerhed for, at en ansat, der gennemgår en uddannelse, hvortil omkostningerne afholdes af staten, forbliver i sin stilling en nærmere fastsat periode efter uddannelsen og derved anvender den viden, der er erhvervet under den gennemløbne uddannelse, inden for statens tjeneste.
Det foreslås derfor, at der ved aftale mellem finansministeren eller den enkelte minister og vedkommende organisation i henhold til § 45 fastsættes rammer, inden for hvilke den enkelte minister kan bestemme, at uddannelse gøres betinget af, at tjenestemanden påtager sig en vis tjenestepligt efter gennemgået uddannelse.
Aftale om sådanne rammer forudsættes at indeholde oplysninger om, hvilke personalegrupper der er omfattet, hvilke uddannelser tjenestepligten i givet fald kan omfatte, tjenestepligtens maksimale længde, hvilket ansættelsesområde tjenestepligten omfatter, samt hvilke vilkår der i øvrigt måtte være knyttet til tjenestepligten, herunder hvorledes der forholdes ved afbrydelse af tjenesten.
Bestående ordninger, der er fastsat ved lov eller i medfør af lov, berøres ikke af lovforslaget.
Fastsættelse af tjenestepligt forudsættes at kunne ske såvel i forbindelse med uddannelse, der gennemføres som led i tjenesten, som i forbindelse med uddannelse, der gennemføres under tjenestefrihed med hel eller delvis løn.
Uddannelse med tilknyttet tjenestepligt vil ikke kunne pålægges en tjenestemand mod hans vilje.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. § 5, stk. 3, affattes således:
»Stk. 3. Når ansøgningsfristen er udløbet, meddeles der på begæring ansøgere og organisationer, hvis medlemmer er naturlige ansøgere til stillingen, oplysning om ansøgernes navne og eventuelt tillige andre personlige data, der er nødvendige for at identificere de enkelte ansøgere.
Offentlig gengivelse af oplysninger, der kan identificere de enkelte ansøgere, må ikke finde sted, og overtrædelse heraf straffes med bøde.« --/ § 5. - - Stk. 3. Efter anmodning meddeles der ansøgere og organisationer, hvis  

 medlemmer er naturlige ansøgere til stillingen, oplysning om ansøgernes  

 navne.
/-- 2. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt såvel før som under forhør og retsmøder, der afholdes under sagen, og hvad enten oplysningerne foreligger mundtligt eller skriftligt.« --/ § 21. - - Stk. 7. Tjenestemandsforhør og retsmøder, der afholdes under sagen, er  

 ikke offentlige.
Dog kan vedkommende minister bestemme, at offentligheden  

 skal have adgang til at overvære sagens behandling, hvis tjenestemanden med  

 tilslutning af vedkommende centralorganisation fremsætter begæring derom.
 Stk. 8. Offentlig gengivelse af, hvad der er passeret under forhør og  

 retsmøder, der ikke er offentlige, straffes med bøde.
/-- 3. I § 32 indsættes som stk. 2:
»Stk. 2. Såfremt den pågældende opnår ansættelse, som efter tjenestemandspensionslovens § 4 medregnes i pensionsalderen som tjenestemand, inddrages den i stk. 1 omtalte rådighedsløn.
Tilsvarende gælder for ventepenge, der måtte være tillagt tjenestemænd i medfør af den forud for 1. juli 1969 gældende tjenestemandslovgivning.« 4. § 33, stk. 3, affattes således:
»Bestemmelserne i § 26, stk. 2, 2. pkt., § 31, stk. 3, samt § 32 gælder ikke for tjenestemænd på prøve, idet der dog skal indhentes en udtalelse fra finansministeren, jfr. § 31, stk. 3, i tilfælde, hvor der måtte opstå spørgsmål om eventuel ret til pension efter tjenestemandspensionslovens kapitler 2 og 7.« --/ § 33. - - Stk. 3. Bestemmelserne i § 26, stk. 2, 2. pkt., § 31, stk. 3, samt § 32  

 gælder ikke for tjenestemænd ansat på prøve.
/-- 5. § 42, stk. 2, ophæves.
--/ § 42. - - Stk. 2. Kirkeministeren kan bestemme, at en præst, hvis stilling berøres  

 af en planlagt ændring af den kirkelige forvaltnings organisation eller  

 arbejdsform, eller som af helbredsmæssige grunde ikke kan varetage sin  

 stilling, skal kunne tages i betragtning ved besættelsen af stillinger i  

 henhold til § 36 i lov om menighedsråd, uanset om han i øvrigt opfylder de  

 betingelser, der er fastsat i nævnte bestemmelse.
/-- 6. § 43, stk. 2, ophæves.
--/ § 43. - - Stk. 2. En præst, der er afskediget efter stk. 1, kan i henhold til § 12  

 eller efter ansøgning beskikkes i en stilling, som skal besættes i henhold  

 til § 36 i lov om menighedsråd, uanset om han i øvrigt opfylder de  

 betingelser, der er fastsat i nævnte bestemmelse.
/-- 7.
 a) § 52, stk. 1, affattes således:
»Stk. 1. Tjenestemandsretten, der nedsættes af finansministeren, består af en formand og en stedfortræder for denne samt fra seks til ti andre medlemmer og stedfortrædere for disse.
Til retten knyttes en sekretær.« b) § 52, stk. 2, affattes således:
»Stk. 2. Formanden og dennes stedfortræder udpeges af højesterets præsident blandt højesterets dommere.
To medlemmer og stedfortrædere for disse udpeges af præsidenten for østre landsret blandt rettens dommere.
Finansministeren og de i § 49 nævnte centralorganisationer i forening udpeger hver mindst to og højst fire medlemmer samt stedfortrædere for disse.« c) I§ 52 indsættes som stk. 4:
»Stk. 4. I den enkelte sags behandling deltager retsformanden eller dennes stedfortræder, de to af præsidenten for østre landsret udpegede medlemmer eller disses stedfortrædere samt to af hver af de af henholdsvis finansministeriet og centralorganisationerne udpegede medlemmer eller disses stedfortrædere.« --/ § 52. Tjenestemandsretten, der nedsættes af finansministeren, består af en  

 formand og 6 andre medlemmer.
Til retten knyttes en sekretær.
Stk. 2. Formanden og dennes stedfortræder udpeges af højesterets præsident  

 blandt højesterets dommere. 2 medlemmer og stedfortrædere for disse udpeges  

 af præsidenten for østre landsret blandt rettens dommere.
Finansministeren og  

 de i § 49 nævnte centralorganisationer i forening udpeger hver 2 medlemmer og  

 stedfortrædere for disse.
 Stk. 3. Medlemmerne og stedfortræderne udpeges for 3 år ad gangen.
/-- 8. I § 53, stk. 5, indsættes efter 1. pkt.:
»Finansministeren kan endvidere bestemme, at overtrædelser som nævnt i stk. 1, nr. 2, begået af tjenestemænd, ansat under Grønlands Hjemmestyre i Danmark på vilkår svarende til den danske tjenestemandslovgivning, behandles af tjenestemandsretten i det omfang, der i den for disse tjenestemænd gældende lovgivning er fastsat hjemmel dertil.« § 53. - - Stk. 5. Finansministeren kan bestemme, at overtrædelser som nævnt i stk. 1, nr. 2, begået af personale ansat på tjenestemandslignende vilkår i staten, folkeskolen eller folkekirken, i tilskudsberettigede institutioner eller koncessionerede virksomheder m.v. behandles af tjenestemandsretten, såfremt personalet er ansat i henhold til regler, der indeholder bestemmelser svarende til § 10, stk. 1, og §§ 20-24. Der fastsættes samtidig nærmere regler om pligt til at indberette overtrædelser til finansministeren og om de nødvendige fravigelser fra § 54 a, stk. 2, med hensyn til, hvem der er parter i sagen.
/-- 9. § 58, stk. 1, 2. pkt., ophæves.
--/ § 58. Vedkommende minister eller den, han bemyndiger dertil, kan give en  

 tjenestemand tjenestefrihed uden løn i en på forhånd fastsat periode af  

 mindst een måneds varighed.
Uden samtykke af ministeren for statens lønnings-  

 og pensionsvæsen kan perioden ikke overstige 3 år.
Perioden fradrages ved  

 beregning af lønanciennitet.
/-- 10. Efter § 58 indsættes:
»§ 58a.
Vedkommende minister eller den, ministeren bemyndiger dertil, kan inden for rammer, der fastsættes ved aftale i henhold til § 45, gøre uddannelse, hvortil ansættelsesmyndigheden afholder omkostningerne, betinget af, at tjenestemanden på forhånd forpligter sig til at forblive i tjenesten en vis periode efter gennemgået uddannelse, samt af at løn i uddannelsesperioden og eventuelle øvrige uddannelsesomkostninger helt eller delvis tilbagebetales, hvis denne tjenestepligt ikke opfyldes.
