(Til samtlige kommunalbestyrelser og  

 civilforsvarskommissionen for Storkøbenhavn, samtlige CF-regioner,  

 samtlige politimestre og politidirektøren i København,  

 Civilforsvars-Forbundet/Danske Kvinders Beredskab, Foreningen af  

 Civilforsvarsledere i Danmark) I 1982 blev der indgået en ny aftale imellem Indenrigsministeriet og  

 Civilforsvars-Forbundet om løsning af opgaver inden for Civilforsvaret og det  

 civile beredskab.
Endvidere er der med 2 cirkulærskrivelser herfra af 20.  

 december 1984 udsendt dels nye bestemmelser om grunduddannelse af frivillige  

 i civilforsvaret, dels de nye formularer til kontrakter m.v. for frivillige i  

 civilforsvaret.
På den baggrund er der foretaget en revision af  

 retningslinierne for DKB-arbejdet.
Der vedlægges et sæt af de reviderede  

 retningslinier, dateret februar 1985.
 Der fastsættes følgende bestemmelser for administration af DKB-ordningen:
 1. ORGANISATION.
 BEREDSKABSSEKTIONEN omfatter kvinder, der alene ønsker at forrette  

 tjeneste i tilfælde af forøget beredskab, eller som efter grunduddannelsen  

 underskriver kontrakt med og uddannes inden for DKB.
 SPECIALSEKTIONEN omfatter kvinder, der efter grunduddannelsen underskriver  

 kontrakt med det statslige eller kommunale civilforsvar.
 2. TILMELDING TIL GRUNDUDDANNELSEN OG ANSØGNING OM  

 OPTAGELSE.
Frivillige i DKBs beredskabssektion, som alene ønsker at forrette tjeneste  

 i tilfælde af forøget beredskab, underskriver formularen »Ansøgning om  

 optagelse som frivillig i civilforsvaret«.
Formularen forsynes med  

 følgende påtegning: »Jeg er indforstået med, at DKB anmoder om min hjælp  

 til civilforsvaret, hvis der i tilfælde af forøget beredksba skønnes at være  

 brug for mig«.
Formularen afleveres til den stedlige DKB-kredsleder.
Disse frivillige får ikke udleveret mundering (uniform og udrustning). Der  

 oprettes ikke stamkort.
Der stilles heller ikke krav om uddannelse inden for  

 civilforsvaret.
De pågældende opfordres til at gennemgå civilforsvarets  

 grunduddannelse. Ønsker de dette, udfyldes en tilmeldingsblanket til  

 grunduddannelsen.
Tilmeldingen kan frit tilbagekaldes, sålænge der ikke er  

 underskrevet kontrakt med DKB.
Da der ikke oprettes stamkort for de  

 pågældende, indkaldes de i tilfælde af forøget beredskab på grundlag af  

 oplysningerne i ansøgningsblanketten.
 Frivillige, der ønsker en specialuddannelse i DKB eller inden for det  

 statslige eller kommunale civilforsvar, skal gennemgå civilforsvarets  

 grunduddannelse, inden der underskrives komtrakt med  

 civilforsvarsmyndigheden/DKB.
Tilmeldingen til grunduddannelse sker ved at udfylde formularen  

 »Tilmelding til civilforsvarets grunduddannelse«, der afleveres til  

 den stedlige CFF/DKB-kreds.
Ved at udfylde tilmeldingsformularen bliver de  

 pågældende under grunduddannelsen dækket af en lov om erstatning til  

 skadelidte værnepligtige m.fl.
Under eller efter grunduddannelsen udfyldes formularen »Ansøgning om  

 optagelse som frivillig i civilforsvaret«. Ønsker den pågældende at  

 forrette tjeneste i DKBs beredskabssektion, afleveres/indsendes ansøgningen  

 til den lokale DKB-kreds eller til kursuslederen på grunduddannelsen, der  

 videresender ansøgningen til DKB. Ønsker den pågældende at forrette tjeneste  

 i det statslige eller kommunale civilforsvar, afleveres/indsendes ansøgningen  

 til CF-regionen/kommunen eller til kursuslederen på grunduddannelsen, der  

 videresender ansøgningen til den respektive myndighed.
Ansøgeren skal såvidt  

 muligt gøres bekendt med, hvornår besked om optagelse kan forventes.  

 Myndigheden/DKB kan indhente supplerende oplysninger hos kursuslederen på  

 grunduddannelsen.
Ansøgningen kan frit tilbagekaldes, indtil komtrakten er  

 underskrevet.
 3. MEDDELELSE OM OPTAGELSE.
Når ansøgningen er færdigbehandlet, sender civilforsvarsmyndigheden/DKB  

 besked til ansøgeren om optagelsen/ikke-optagelsen.
Gælder ansøgningen det  

 statslige eller det kommunale civilforsvar, sender myndigheden tillige kopien  

 af ansøgningsblanketten til den stedlige DKB-kreds med påtegningen  

 »godkendt/ikke godkendt« eller ligenende samt dato.
På bagsiden af  

 blanketkopien er fortrykt en rubrik til DKBs noteringer om ansøgerens  

 uddannelse m.v.
Samtidig med meddelelse om optagelse i civilforsvaret/DKB  

 gives såvidt besked om begyndelsestidspunktet for henholdsvis den supplerende  

 grunduddannelse og specialuddannelsen.
 4. UDDANNELSE.
DKBere, der ønsker at indgå kontrakt om frivillig tjeneste med  

 civilforsvaret/DKB, skal gennemgå civilforsvarets grunduddannelse, inden  

 kontrakten indgås.
Uddannelsen forestås og administreres af  

 Civilforsvars-Forbundet/Danske Kvinders Beredskab og varer 24 timer, incl.  

 det autoriserede 12-timers kursus i førstehjælp og et 2-timers kursus i  

 elementær brandbekæmpelse.
Planen for denne uddannelse er udsendt med  

 styrelsens cirkulærskrivelse af 20. december 1984. Der udstedes bevis for  

 gennemgået kursus.
Før den videre uddannelse i DKBs beredskabssektion eller det statslige  

 eller kommunale civilforsvar skal den frivillige endvidere gennemgå en  

 supplerende grunduddannelse af 12 timers varighed.
Denne uddannelse forestås  

 og administreres af det kommunale civilforsvar, jfr. ovennævnte  

 cirkulærskrivelse af 20. december 1984, hvormed også fulgte planen for den  

 supplerende grunduddannelse.
For DKBere i beredskabssektionen sørger den stedlige DKB-kreds for  

 tilmelding til uddannelsen.
For DKBere i det statslige civilforsvar sørger  

 CF-regionen for tilmelding til uddannelsen.
DKBere, der ønsker at gennemgå en uddannelse til DKB-leder, skal udover  

 civilforsvarets grunduddannelse og den supplerende grunduddannelse gennemgå  

 DKB-basisuddannelsen, der varer 35 timer, og som forestås og administreres af  

 DKB.
DKB-lederuddannelsen foregår på Civilforsvarets centrale skoler.
 5. KONTRAKT.
DKBere, der udover civilforsvarets grunduddannelse ønsker at gennemgå en  

 videregående uddannelse i DKB eller i det statslige eller kommunale  

 civilforsvar, indgår en kontrakt om frivillig tjeneste med  

 civilforsvaret/DKB.
Kontrakten oprettes på grundlag af den pågældendes  

 ansøgning om optagelse som frivillig.
Kontrakten udfærdiges i 2 eksemplarer  

 og underskrives af den pågældende og af civilforsvarsmyndigheden/DKB.
Det ene  

 eksemplar udleveres til vedkommende DKBer.
Det andet opbevares af  

 myndigheden/DKB.
Når kontrakten er underskrevet, opretter myndigheden/DKB  

 sædvanligt stamkort på den pågældende.
 6. UNIFORMERING.
DKBere, der har indgået kontrakt om frivillig tjeneste i  

 civilforsvaret/DKB, får udleveret mundering (uniform og udrustning) efter de  

 gældende bestemmelser.
Udleveringen af mundering til DKBere i  

 beredskabssektionen sker ved det kommunale civilforsvars foranstaltning.
DKB-kredsen holder kontrol med den udleverede mundering og sørger for  

 aflevering, når kontrakten opsiges.
Til brug herfor udleverer myndigheden  

 kopi af DKBerens munderingskort til den stedlige DKB-kreds.
 Udlevering af mundering til DKBere i det statslige eller kommunale  

 civilforsvar sker ved den regionale/lokale civilforsvarsmyndigheds  

 foranstaltning.
 7. FLYTNING.
 Såfremt en DKBer i beredskabssektionen, der ikke har indgået kontrakt,  

 flytter til en ny kommune og fortsat ønsker at stå til rådighed for  

 civilforsvaret, foretages en papirmæssig overførelse af den pågældende ved  

 tilsendelse af ansøgningsblanketten (tidligere tilmeldingsblanketten til DKB)  

 til den nye DKB-kreds.
DKBere, der har indgået kontrakt, skal indgå en ny kontrakt med den nye  

 CF-myndighed/DKB-kreds.
Den lokale myndighed, der har udleveret munderingen,  

 underrettes og sørger herefter for, at der foretages en papirmæssig  

 overførelse af munderingen til den nye lokale CF-myndighed.
DKBerens stamkort  

 sendes til den nye civilforsvarsmyndighed/DKB-kreds.
DKB-kredsen sender kopi  

 af munderingskortet til den nye DKB-kreds.
 8. OVERFØRELSE AF DKBERE IMELLEM BEREDSKABSSEKTIONEN  

 OG SPECIALSEKTIONEN.
Overførelse af DKBere, der har indgået kontrakt, sker i samråd med DKB og  

 vedkommende myndighed.
Ved overførslen udfærdiges en ny kontrakt.
Den  

 tidligere kontrakt opæves.
Ved overførsel til specialsektionen sender  

 DKB-kredsen DKBerens stamkort til vedkommende myndighed.
DKBere i specialsektionen, som ikke længere ønsker at deltage i det  

 løbende uddannelses- og øvelsesprogram, kan vælge imellem følgende  

 muligheder: - AT forblive i specialsektionen uden forpligtelse til aktiv  

 civilforsvarstjeneste i fredstid, men MED PLIGT til at give MØDE I EN  

 MOBILISERINGSSITUATION.
Kontrakten opretholdes.
CF-myndigheden afgør, om  

 munderingen skal inddrages, - AT lade sig overføre til DKBs  

 beredskabssektion, enten for at gennemgå en beredskabs- eller lederuddannelse  

 i DKB eller for kun at deltage i DKBs almindelige aktiviteter.
Kontrakten med  

 myndigheden ophæves, og der udfærdiges en ny kontrakt med DKB.
Stamkort  

 overføres til DKB-kredsen. - AT lade sig overføre til DKBs beredskabssektion  

 for blot at indgå i den pulje af DKBere, der efter behov kan indkaldes i  

 tilfælde af forøget beredskab.
Kontrakten med myndigheden ophæves, og  

 munderingen inddrages, - AT blive løst fra enhver form for frivillig  

 tilknytning til civilforsvaret.
Kontrakten ophæves, den pågældende slettes i  

 kartoteket og munderingen inddrages.
 For DKBere i beredskabssektionen, der ønsker at blive løst fra enhver form  

 for frivillig tilknytning til civilforsvaret/DKB, ophæves kontrakten.  

 DKB-kredslederen inddrager munderingen, og den frivillige slettes i  

 kartoteket.
 9. SÆRLIGT OM BEREDSKABS-DKBERE.
 DKB-kredsen skal efter anmodning fra vedkommende CF-myndighed stille  

 personel fra beredskabssektionen til rådighed, når der skønnes at være behov  

 herfor såvel under fredsforhold som under forøget beredskab.
 10. IKRAFTTRÆDEN.
 Retningslinier træder i kraft straks.
 DKBerne, der har gennemgået den tidligere grundskole, behøver ikke at  

 gennemgå civilforsvarets grunduddannelse som forudsætning for videre  

 uddannelse i civilforsvaret/DKB.
 11. OPHÆVELSE AF BESTEMMELSER.
Samtidig ophæves følgende bestemmelser: - Civilforsvarsstyrelsens  

 cirkulærskrivelse af 10. oktober 1979 om revision af retningsliner for  

 DKB-arbejdet samt - Civilforsvarsstyrelsens cirkulærskrivelse af 30. maj 1980  

 om administration af DKB-ordningen. ---- ---- --- Danske Kvinders Beredskab er efter Civilforsvarsstyrelsens opfattelse et  

 nødvendigt og særdeles nyttigt led inden for civilforsvarets samlede  

 organisation.
Civilforsvarsstyrelsen har med tilfredshed konstateret, at  

 samarbejdet imellem de statslige og kommunale myndigheder på den ene side og  

 DKBs lokale ledelser på den anden foregår på en udmærket og konstruktiv måde  

 til gavn for civilforsvaret.
Styrelsen ser gerne, at det gode samarbejde  

 fortsætter på de nye retningsliniers grund.
Med venlig hilsen OLE FORSTING /H.Hornemann -------------------------- BILAG RETNINGSLINIER FOR DKB-ARBEJDET Danske Kvinders Beredskab (DKB) er en landsorganisation for alle kvinder,  

 der melder sig som frivillig i civilforsvaret.
Danske Kvinders Beredskab er  

 en del af Civilforsvars-Forbundet (CFF).
 1. FORMÅL.
 Det er DKBs formål gennem særlig virksomhed over for kvinder at skabe  

 forståelse for civilforsvarstanken og derved gøre dem interesserede i at være  

 til rådighed, hvor civilforsvaret såvel under fredsforhold som under forøget  

 beredskab får brug for kvindelige frivillige.
2. OPGAVER. a.
DKBs opgaver er de samme som  

 Civilforsvars-Forbundets.
Disse fremgår af formålsparagraffen i  

 »Vedtægter for Civilforsvars-Forbundet«. b.
Det er DKBs særlige  

 opgaver at tilbyde en civilforsvarsmæssig orientering med henblik på at  

 skabeinteresse for og hvervning til DKBs egne beredskabsformål, at deltage i  

 administration og gennemførelse af grunduddannelsen af frivilligt personel,  

 at forestå gennemførelse af de opgaver, herunder uddannelse, der påhviler  

 DKBs beredskabssektion, at forestå DKBs basisuddannelse, at varetage  

 kvindelige frivilliges interesser i forholdet til myndighederne, at udføre  

 andre opgaver af fredsmæssig eller beredskabsmæsslig karakter efter behov.  

 DKBere kan varetage opgaver i: det statslige civilforsvar det kommunale  

 civilforsvar sygehusberedskabet DKBs beredskabssektion politiet det civile  

 beredskab.
 3. ORGANISATION.
DKB er en landsorganisation med samme regioms- og kredsinddeling som Civilforsvars-Forbundet.
DKPerne opstilles på kredsplan i to sektioner: beredskabssektionen  

 specialsektionen Beredskabssektionen omfatter kvindelige frivillige, der alene er  

 tilknyttet DKB således: a.
Kvindelige frivillige, der har erklæret sig  

 villige til i tilfælde af forøget beredskab at påtage sig sådanne opgaver,  

 som de umiddelbart vil kunne løse i kraft af deres civile uddannelse. b.  

 Kvindelige frivillige, der har gennemgået Civilforsvarets Grunduddannelse,  

 men ikke ønsker videre uddannelse. c.
Kvindelige frivillige, der har indgået  

 kontrakt med DKB. d.
Kvindelige frivillige, som er udgået af  

 mobiliseringsstyrken, men som fortsat ønsker tilknytning til DKB.  

 Specialsektionen omfatter kvindelige frivillige, som er tilknyttet et bestemt  

 tjenesteområde inden for civilforsvaret: Kvindelige frivillige, som har  

 underskrevet kontrakt om frivillige tjeneste med det kommunale eller  

 statslige civilforsvar.
DKBere i specialsektionen står under ledelse af  

 vedkommende civilforsvarsmyndighed.
De kan som DKBere deltage i de  

 arrangementer, der tilrettelægges af DKB.
LEDELSE DKB ledes af DKB-chefen,  

 der er ansvarlig for gennemførelse af de opgaver, der påhviler DKB.  

 DKB-chefen udpeges af Civilforsvars-Forbundets landsstyrelse efter  

 indstilling fra DKBs landsledelse.
Udpegningen skal godkendes af  

 indenrigsministeren.
DKB-chefen er rådgivende for Civilforsvarsstyrelsen og  

 andre myndigheder med hensyn til det kvindelige frivillige personel.  

 DKB-chefen fastsætter efter drøftelse i DKBs landsledelse de nærmere regler  

 for ansvar og kompetence i henholdsvis regions- og kredsledelser.  

 Lederpersonel udpeges for 2 år ad gangen og skal gennemgå nærmere fastsatte  

 uddannelser, der tilrettelægges og gennemføres af DKB i samråd med  

 Civilforsvarsstyrelsen.
For at blive udpeget til leder skal vedkommende have  

 afsluttet den for den pågældende lederfunktion fastsatte uddannelse med  

 tilfredsstillende resultat.
I særlige tilfælde kan konstitution finde sted,  

 indtil uddannelsen er afsluttet.
DKB-lederpersonel kan ikke samtidig med  

 varetagelsen af DKB-lederposten modtage valg til Civilforsvars-Forbundets  

 lands-, regions- eller kredsstyrelser.
DKB-specialledere kan dog fortsat  

 vælges til kredsstyrelsen som repræsentant for de frivillige.
DKB-chefen,  

 DKB-regionsledere, DKB-kredsledere og DKB-beredskabsledere kan ikke samtidig  

 med udførelsen af DKB-lederfunktionen gøre tjeneste i det kommunale eller  

 statslige civilforsvar, men kan fortsat virke som instruktører.
LANDSLEDELSE  

 DKB-chefen, DKB-regionslederene samt DKB områdelederen for Storkøbenhavn  

 udgør DKBs landsledelse.
REGIONSLEDELSE DKB-chefen udpeger for hver region en  

 DKB-regionsleder efter samråd med DKBs regionsledelse og CF-regionschefen.  

 DKB-regionslederen og regionens DKB-kredsledere - i CF-region VI tillige  

 DKB-områdelederen i Storkøbenhavn - udgør DKBs regionsledelse.
Den regionale  

 leder af Samrådets Børneordning overværer DKBs regionsledelsesmøder.  

 OMRÅDELEDELSE DKB-chefen udpeger DKB-områdelederen for Storkøbenhavn.  

 Indstilling foretages af DKB-regionslederen for CF-region VI efter samråd med  

 områdets DKB-kredsledere og med civilforsvarschefen for Storkøbenhavn.  

 DKB-områdelederen og områdets DKB-kredsledere udgør DKBs områdeledelse.  

 Lederen af Storkøbenhavns Børneordning overværer DKBs områdeledelsesmøder.  

 KREDSLEDELSE DKB-chefen udpeger for hver kreds en DKB-kredsleder.
Indstilling  

 foretages af DKB-regionslederen efter samråd med kredsens DKBere og med den  

 lokale civilforsvarschef/civilforsvarsleder.
DKB-kredslederen og lederne af  

 beredskabs- og specialsektionen udgør DKBs kredsledelse.
I Storkøbenhavn  

 foretages indstilling af DKB-kredsledere af DKB-områdelederen for  

 Storkøbenhavn gennem DKB-regionslederen og efter samråd med den lokale  

 civilforsvarsmyndighed.
Den daglige leder af Samrådets Børneordning overværer  

 DKBs kredsledelsesmøder.
LEDELSE AF BEREDSKABS- OG LEDELSESSEKTIONEN  

 DKB-chefen udpeger for hver af de to sektioner i kredsene henholdsvis en  

 DKB-beredskabsleder og en DKB-specialleder.
Indstilling om udpegning  

 foretages af DKB-kredslederen efter samråd med kredsens DKBere og for  

 speciallederens vedkommende tillige efter samråd med den lokale  

 civilforsvarschef/civilforsvarsleder.
I regionsbyer indstiller  

 DKB-kredslederen tillige en DKB-specialleder for DKBerne i det statslige  

 civilforsvar.
Indstillingen foretages efter samråd med CF-regionschefen og  

 kredsens DKBere.
DKB-beredskabslederen er DKB-kredslederens stedfortræder. 4.  

 UNIFORMERING DKBerne uniformeres efter de af Civilforsvarsstyrelsen fastsatte  

 bestemmelser. 5. UDDANNELSE Frivillige i DKBs beredskabssektion tilbydes  

 følgende uddannelser: Civilforsvarets Grunduddannelse Den supplerende  

 grunduddannelse DKBs beredskabsuddannelse Frivillige i DKBs specialsektion  

 tilbydes følgende uddannelser: Civilforsvarets Grunduddannelse Den  

 supplerende grunduddannelse Specialuddannelse i det kommunale eller statslige  

 civilforsvar.
DKBs leder personel gennemgår følgende uddannelser:  

 Civilforsvarets Grunduddannelse Den supplerende grunduddannelse DKBs  

 basisuddannelse DKB-lederkursus A DKB-lederkursus B Evt.
DKB-lederkursus C.  

 Uddannelserne er angivet i den rækkefølge, de skal gennemgå.
DKBs  

 basisuddannelse er obligatorisk for DKB-lederpersonel.
DKB tilbyder endvidere  

 kurser i idræt og andre emner.
Civilforsvarets Grunduddannelse administreres  

 af Civilforsvars-Forbundet/Danske Kvinders Beredskab, 6Den supplerende  

 grunduddannelse gennemføres ved det kommunale civilforsvars foranstaltning.  

 Specialuddannelserne inden for det kommunale eller statslige civilforsvar  

 gennemføres ved disse myndigheders foranstaltning. Øvrige uddannelser  

 gennemføres af DKB, for lederkursernes vedkommende på civilforsvarets  

 centrale skoler. 6 6. ØKONOMI Danske Kvinders Beredskab administrerer de  

 midler, der afsættes på Civilforsvars-Forbundets årlige budget til DKBs  

 arbejde, dog således at sekretariatsvirksomheden, herunder kasse og  

 bogholderi er fælles med Civilforsvars-Forbundet.
Efterhånden som der inden  

 for Civilforsvars-Forbundets rammer skabes økonomisk mulighed herfor,  

 tillægges der DKB-chefen, DKB-regionslederne og DKB-kredslederne en nærmere  

 fastsat godtgørelse. 7. IKRAFTTRÆDELSES- OG OVERGANGSBESTEMMELSER Disse  

 regler træder i kraft straks.
Samtidig ophæves retningslinierne fra 1979. For  

 DKBere, der har gennemgået den tidligere grundskole, stilles der ikke krav om  

 at gennemgå civilforsvarets grunduddannelse.
