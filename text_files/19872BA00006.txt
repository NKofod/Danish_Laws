Nr BSF 6 Forslag til folketingsbeslutning Folketingsbeslutning i henhold til  

 grundlovens § 47 med hensyn til statsregnskabet for finansåret 1985 den 28. juni 1988 Vedtaget ved anden (sidste) behandling den 28. juni 1988 Statsregnskabet for finansåret 1985 godkendes.
Oprindeligt fremsat betænkning og indstilling Det i folketingsårets 1. samling nedsatte Finansudvalg har behandlet den  

 af statsrevisorerne afgivne endelige betænkning over statsregnskabet for  

 finansåret 1985 samt de af statsrevisorerne afgivne beretninger.
I forbindelse med gennemgangen af materialet stillede udvalget spørgsmål  

 til ministrene for at få belyst en række forhold nærmere.
Ministrenes  

 besvarelser er optrykt som bilag til nærværende betænkning.
 Udvalget har ikke fundet anledning til at foretage en fornyet gennemgang  

 af materialet og kan henholde sig til de allerede indhentede oplysninger.
 Ligesom i tidligere år tilslutter udvalget sig generelt samtlige kritiske  

 udtalelser, statsrevisorerne har fremsat i betænkningen og beretningerne, og  

 udvalget forudsætter, at den rejste kritik allerede har givet de berørte  

 ministerier og styrelser anledning til dybtgående overvejelser om en  

 forbedring af budgetlægningen og regnskabsaflæggelsen på de punkter, som  

 omfattes af kritikken.
 Et mindretal (Fremskridtspartiets medlem af udvalget) udtaler:  

 Statsrevisorernes rapporter er udtryk for, hvilke områder eller ministerier  

 statsrevisorerne har gennemgået vedrørende det pågældende finansår eller  

 anden tidsperiode.
Statsrevisorerne påtaler i rapporterne en lang række uregelmæssigheder.
I  

 betragtning af at rapporterne kun omfatter en meget lille del af den samlede  

 offentlige virksomhed, kan det give anledning til tvivl, om der på alle de  

 mange ikke undersøgte offentlige områder er tale om tilsvarende grader af  

 uregelmæssigheder.
På baggrund heraf bad Finansudvalget finansministeren i samråd for at få  

 afklaret, hvad regeringen gør for at undgå uregelmæssighederne i  

 statsadministrationen.
Problemet er, at kontrolforanstaltninger let kan kræve  

 flere ressourcer end det hjemhentede provenu ved kontrollen.
Fremskridtspartiet mener derfor, at en opdeling af statsadministrationen i  

 flere nettostyrede enheder og direkte ansvar hos embedsmændene er den eneste  

 mulighed, Folketinget har for at få mindsket uregelmæssighederne.
Når  

 uregelmæssigheder opstår, bør den ansvarlige kunne stilles til regnskab i  

 større omfang end tildelingen af en næse.
 Hvis Folketinget skal have mulighed for at få fuld valuta for de penge,  

 der bevilges, og mulighed for at foretage nødvendige besparelser, må det  

 første skridt være at få standset uregelmæssigheder i statsadministrationen.  

 Skatteyderne har krav på, at det offentlige udviser særdeles streng  

 påpasselighed med deres penge.
Fremskridtspartiet vil stemme for beslutningsforslaget om  

 statsrevisorernes endelige betænkning over statsregnskabet for finansåret  

 1985, ikke fordi Fremskridtspartiet dermed godkender, at pengene er brugt,  

 eller som en accept af de forhold, som statsrevisorerne påtaler, men alene  

 fordi det er ren teknik at stemme for beslutningsforslaget.
Pengene er jo  

 brugt.
 Herefter indstiller udvalget i overensstemmelse med  

 statsrevisorerne følgende:
Forslag til folketingsbeslutning i henhold til grundlovens § 47 med hensyn  

 til statsregnskabet for finansåret 1985 Statsregnskabet for finansåret 1985 godkendes.
Henning Andersen (KF) Collet (KF) Karen Højte Jensen (KF) Svend Erik  

 Hovmand (V) fmd.
Skrumsager Skau (V) Behnke (FP) Kirsten Lee (RV) Mimi  

 Jakobsen (CD) Kofod-Svendsen (KRF) Baadsgaard (S) Helle Degn (S) Arne Jensen  

 (S) Erling Olsen (S) nfmd.
Henning Rasmussen (S) Erik B.
Smith (S)  

 Ingerlise Koefoed (SF) Jes Lunde (SF) Bilag TRAFIKMINISTERIET Den 14. april 1988 Under henvisning til Finansudvalgets brev af 22. marts  

 1988 (bil. nr. 16.33) Ad beretning nr. 10 1985 om den økonomiske og  

 bevillingsmæssige centrale forvaltning i Ministeriet for Offentlige Arbejder  

 skal jeg oplyse følgende:
 Spørgsmål 1:
 - I redegørelse af 10. december 1986 vedrørende den nævnte  

 statsrevisorberetning anfører ministeren under punkt 4, at påtalen af de  

 privat afholdte arrangementer må medføre, at ministeriet i fremtiden afvikler  

 alle sine arrangementer »ude i byen«, og at der derved må forventes  

 højere kuvertpriser.
 - Der ønskes med udgangspunkt i dette en oversigt, der viser udviklingen i  

 den betalte kuvertpris, siden ministeriet fik påtalen.
 Svar:
Jeg kan oplyse, at der i 1987 kun har været afholdt få repræsentative  

 arrangementer, som - til dels - kan sammenlignes med de arrangementer, der er  

 omtalt under det nævnte punkt i min redegørelse.
Det drejer sig om følgende:  

 Samlet udgift Deltagerantal Kuvertpris Middag i Den Gyldne Fortun den 15. januar 1987 for dommerkomiteen for »Trafik og handicap« 7.772 kr. 15 514 kr.
Møde med og middag for formanden for Danske Flyttevognmænd forud for Danske Vognmænds generalforsamling Divan 1, Tivoli, den 22. maj 1987 1.378 kr. 2 689 kr.
Afskedsfrokost på Langeliniepavillonen den 5. oktober 1987 med generaldirektøren for Post og Telegrafvæsenet i forbindelse med ressortændringen 976 kr. 2 488 kr.
Frokost i Den Gyldne Fortun den 26. oktober 1987 i forbindelse med møde med den svenske trafikminister, det norske samferdels departement og SAS' styrelse 10.164 kr. 17 598 kr.
Frokost i Folketingets Restaurant den 11. november 1987 i forbindelse med møde - som led i EF-formandskabet - med trafikministrene fra Østrig, Schweiz, Italien, Tyrkiet, Grækenland samt med EF-Kommissionen 14.485 kr. 36 402 De nævnte kuvertpriser kan sammenlignes med de kuvertpriser på ca. 200-250  

 kr., der var tale om, ved de omhandlede private arrangementer.
 Spørgsmål 2:
I beretningens afsnit IV og VI nævnes flere tilfælde, hvor ministeriet har  

 haft udgiftsstigninger, der ligger væsentligt ud over stigningen i  

 reguleringspristallet.
På følgende områder ønskes statistikken videreført for  

 årene 1986 og 1987:
 - IV.07. Tjenesterejser og befordring, hvor der var tale om 59 procents  

 stigning mod 35 procent i reguleringspristallet.
 - VI.10. Kontorhold:
 - Papir og papirvarer, hvor der var stigning på 120 procent mod 33 procent  

 i reguleringspristallet.
 - Porto, telefon, hvor der var tale om 120 procent stigning mod 38 procent  

 i reguleringspristallet.
 - Aviser, hvor der var tale om 70 procent mod 50 procent i  

 reguleringspristallet.
 Svar:
 Udgifterne i 1986 og 1987 har for de nævnte udgiftskategorier udgjort  

 følgende (tallene for 1985 er anført til sammenligning):
 Spørgsmål 3:
 Idet henvises til beretningens punkt 15 vedrørende udgifter til  

 forundersøgelser om etablering af en fast forbindelse over Storebælt spørges,  

 om ministeren eller Rigsrevisionen har eller har haft yderligere bemærkninger  

 end de i beretningen anførte til det rejste hjemmelspørgsmål, f.eks. i  

 forbindelse med forelæggelsen af beretningsudkastet.
 Svar:
 Der har hverken fra min eller fra Rigsrevisionens side været bemærkninger  

 om dette spørgsmål ud over, hvad der fremgår af beretningen.
 Spørgsmål 4:
 I beretningens punkt 19 vedrørende standardkonto 15, køb af materialer  

 anføres, at der fra 1981 til 1985 har været en stigning fra 14.000 kr. til  

 617.000 kr. begrundet med overtagelse af driften af kantinen i departementet.
I samme periode er indtægterne, jf. pkt. 22 steget fra 653.000 kr. til  

 1.133.000 kr.
Også her er overtagelsen af driften af kantinen angivet som  

 årsag.
Indtægterne er således steget med 651.867 kr., udgifterne med 603.000 kr.  

 Hvilken kantinepolitik ligger bag dette forhold, og er forholdet det samme,  

 hvis kantineudgifterne/indtægterne tages ud af regnskaberne? Svar:
Som det fremgår af oversigten, indgår kantinens driftsudgifter og  

 driftsindtægter kun som en del af de nævnte beløb.
Særlig for indtægternes  

 vedkommende omfatter tallene tillige en række andre indtægtsposter.
Tallene  

 giver derfor ikke noget billede af kantinens driftsøkonomi.
Jeg kan oplyse,  

 at departementets kantinepolitik går ud på, at kantinen økonomisk skal hvile  

 i sig selv, bortset fra de løntilskud der kan ydes i henhold til  

 Finansministeriets cirkulære af 3. december 1982 om oprettelse og drift af  

 personalekantiner m.v. hos statslige institutioner.
Det er naturligvis ikke  

 muligt at opnå fuldstændig balance i det enkelte finansår, idet der i nogle  

 år kan være tale om et mindre underskud og i nogle år et mindre overskud.
I 1985, som er det sidste af de år, der er med i oversigten i beretningen,  

 har kantinens driftsudgifter udgjort ca. 564.000 kr. til varekøb og ca.  

 204.000 kr. til de lønudgifter, der skal afholdes af kantinen selv, hvortil  

 kommer et momsbeløb på ca. 66.000 kr.
Salgsindtægterne har udgjort ca.  

 823.000 kr. og efter regulering for forbrug af varelager har det samlede  

 resultat for 1985 udgjort et underskud på ca. 14.000 kr.
I det følgende år  

 viste det samlede resultat et overskud på ca. 9.000 kr.
 Spørgsmål 5:
Vedrørende de i Beretningen grundigt omtalte uregelmæssigheder ved  

 rejseafregninger er af ministeren givet tilsagn om en opstramning af  

 administrationen og en forbedring af kontrollen.
Der ønskes med udgangspunkt  

 heri en statistik, der dokumenterer, at forholdene er blevet  

 forbedret.
 Svar:
 Efter påtalen blev det indskærpet overfor alle medarbejdere, at rejser,  

 hvor det er muligt, skal afregnes inden 14 dage efter rejsens afslutning.  

 Hvis det af særlige grunde ikke kan lade sig gøre at foretage endelig  

 afregning inden denne frist, skal der gives besked herom til kassereren, og  

 overskydende rejseforskud skal tilbageleveres til kassereren mod kvittering.
 Kassereren fører nøje kontrol med, at fristen overholdes, og hvis det ikke  

 sker, gives skriftlig rykker til den pågældende med kopi til personalechefen.
Ministeriet er ikke i besiddelse af nogen egentlig statistik over, hvor  

 mange dage der går mellem rejseafregningen og rejsens afslutning, men det kan  

 oplyses, at rejseafregning i stort set alle tilfælde er sket indenfor  

 2 ugers fristen.
Kun i ganske enkeltstående tilfælde - i størrelsesordenen 1  

 pct. af alle rejser - har det ikke været muligt at overholde fristen.
Med venlig hilsen Frode Nør Christensen Til Finansudvalget UNDERVISNINGSMINISTERIET Den 15. marts 1988 I skrivelse af 2. marts 1988 (bil. nr. 20.19.) har  

 Finansudvalget bedt om mine kommentarer til den af statsrevisorerne afgivne  

 beretning nr. 3 1986, om landbrugsskolernes elevtal og økonomi.
 I den anledning kan jeg oplyse, at der i henhold til bestemmelsen i lov om  

 revision af statens regnskaber m.m. § 18, stk. 2, er en svarfrist på 4  

 måneder over for statsrevisorerne.
 Undervisningsministeriet arbejder for tiden på udkast til en redegørelse  

 for de foranstaltninger og overvejelser, som beretningen om  

 landbrugsskolernes elevtal og økonomi har givet anledning til, og jeg regner  

 med at have redegørelsen færdig medio maj.
 Fremsendelsen til Finansudvalget vil ske umiddelbart derefter.
Bertel Haarder / Michael N.
Hansen Til Finansudvalget UNDERVISNINGSMINISTERIET Den 15. april 1988 I et brev af 7. april 1988 (bil. 20.22.) har  

 Finansudvalget stillet mig følgende spørgsmål:
»Ad beretning nr. 8 1985 om statens tilskud til Europahøjskolen 1) I nævnte beretning er på side 38 anført, at ministeren den 7. marts  

 1986 anmodede repræsentantskabet om en udtalelse, herunder »om  

 forretningsudvalget ønsker iværksættelse af en politimæssig  

 undersøgelse«.
Hvad var baggrunden for denne forespørgsel om eventuel iværksættelse af en  

 politimæssig undersøgelse, og hvilke overvejelser gjorde ministeren sig på  

 baggrund af den afgivne udtalelse?» Svar:
 I denne anledning kan jeg oplyse følgende i tilknytning til, hvad der er  

 anført på siderne 38 og 39 i den nævnte beretning:
 Baggrunden for min forespørgsel i brevet af 7. marts 1986 var, at  

 ministeriet havde fået den opfattelse af sagsforløbet, at Europahøjskolens  

 forstander i sin administration havde begået et sådant tillidsbrud over for  

 ministeriet, at man alvorligt overvejede at inddrage skolens godkendelse,  

 indtil en ny forstander var udpeget.
 Jeg fandt det imidlertid bedst at henlede forretningsudvalgets  

 opmærksomhed på - og give det lejlighed til at udtale sig om - muligheden af  

 en politimæssig undersøgelse, idet den undersøgelse, som ministeriet havde  

 kunnet gennemføre, ikke efterlod tvivl om, at skolen havde afgivet urigtige  

 skriftlige erklæringer i forbindelse med tilskudsregnskaberne, men ikke  

 gjorde det muligt at dokumentere, at forstanderens handlinger var sket med  

 forsæt.
 Forretningsudvalget meddelte i brev af 10. marts 1986, at det ikke ønskede  

 en politimæssig undersøgelse, og lovede en redegørelse.
 Redegørelsen var ikke modtaget, da statsrevisorerne i marts måned 1986  

 anmodede Rigsrevisionen om at foretage en undersøgelse af Europahøjskolen  

 omfattende også de forhold, som ministeriet havde stillet skolen spørgsmål om  

 i brevet af 7. marts 1986.
 Derfor fandt jeg det rigtigst at lade ministeriets stillingtagen til  

 spørgsmålet om fortsat godkendelse af skolen, herunder spørgsmålet om en  

 politimæssig undersøgelse, afvente statsrevisorernes redegørelse, idet jeg i  

 brev af 5. maj 1986 til forretningsudvalgets formand tillige meddelte, at  

 forretningsudvalget ville få anledning til at udtale sig om redegørelsen, så  

 snart den forelå, og inden ministeriet tog stilling i sagen.
 Rigsrevisionens beretning til statsrevisorerne forelå i juni 1986, og i et  

 brev af 25. juni 1986 bad jeg forretningsudvalgets formand om udvalgets  

 udtalelse inden 1 uge.
I et brev af 1. juli 1986 meddelte forretningsudvalget, at man fortsat  

 havde tillid til, at forstander Ingolf Knudsen havde både vilje og evne til  

 at lede skolen på betryggende måde, men bad samtidig om på et møde at måtte  

 gøre rede for sine synspunkter og søge at nå til enighed om konsekvenserne af  

 sagen.
Mødet blev afholdt den 17. juli 1986.
 I et brev af 23. juli 1986 meddelte forretningsudvalgets formand mig, at  

 Ingolf Knudsen havde besluttet at opsige sin stilling som forstander til  

 fratræden den 1. november 1986.
 Ud fra en helhedsvurdering af sagen fandt ministeriet ikke tilstrækkeligt  

 grundlag for at foretage sig yderligere, herunder anmode om en politimæssig  

 undersøgelse.
 I de år, hvor Ingolf Knudsen har fungeret ved Europahøjskolen, er det min  

 opfattelse, at han har været en fortræffelig forstander.
Bertel Haarder / Michael Nordmark Hansen Til Finansudvalget KULTUR- OG KOMMUNIKATIONSMINISTERIET Den 8. april 1988 Hermed følger svar på spørgsmål nr. 1, stillet af Folketingets  

 Finansudvalg i brev af 23. marts 1988, bil. nr. 21.29.
 Spørgsmål nr. 1:
I Rigsrevisionens notat til statsrevisorerne af 21. oktober 1987, jf. den  

 endelige betænkning side 156, er det anført, at det ikke af ministerens  

 redegørelse fremgår, hvilke overvejelser og foranstaltninger der er iværksat  

 for at bedre forholdene vedrørende saldoopløsninger.
Rigsrevisionen har  

 samtidig konstateret, at forholdene i 1986 ikke er bragt i orden.  

 Statsrevisorerne har beklaget den langsomme arbejdsgang med løsningen af  

 dette problem.
Hvor langt er man på indeværende tidspunkt nået med løsningen af dette  

 problem vedrørende regnskabsaflæggelsen? Svar:
I det nye Postens Økonomisystem, der blev taget i brug pr. 1. januar 1988,  

 er grundlaget for opfølgning på regnskabet væsentlig forbedret.
Forbedringen  

 ligger i, at der som registreringsprincip anvendes enkelttransaktioner, og at  

 der er etableret særlige underkontonumre og uddata til analyseformål,  

 herunder saldoopløsninger.
I forbindelse med uddannelsen i det nye system er der endvidere lagt vægt  

 på at gøre de regnskabsførende enheder mere bevidste om betydningen af at  

 følge statuskontiene løbende.
Derved opnås, at der ikke som hidtil vil  

 restere et ressourcekrævende arbejde med gennemgang af kontiene ved  

 årsregnskabets afslutning.
Det hidtidige problem i forbindelse med regnskabsaflæggelsen, som også vil  

 være gældende for 1987-regnskabet, er at arbejdet med saldoopløsninger har  

 været meget ressourcekrævende på grundlag af oplysningerne fra det hidtidige  

 regnskabssystem.
Dette skyldes dels registreringssystematikken og dels en  

 mindre detaljeringsgrad i kontoplanen.
Med venlig hilsen H.
P.
Clausen / M.
Muller Til Finansudvalget SKATTEMINISTERIET Den 5. april 1988 Ad beretning nr. 6 1985 om revisionen af skatter og afgifter i 1985, jf.  

 den endelige betænkning s. 133-137 Hermed følger svar på spørgsmål nr. 1 i  

 Finansudvalgets skrivelse af 15. marts 1988 (bil. nr. 24.17.).
 Spørgsmål:
Er sagen om inddrivelse af stempelafgift, jf. ministerens redegørelse af  

 27. marts 1987, afgjort ved domstolene? I bekræftende fald ønskes tilsendt det af Rigsrevisionen lovede fortsatte  

 notat.
 Svar:
 Sagen vedrørende inddrivelse af stempelafgift i konkursboerne for to  

 erhvervsdrivende, som var omtalt i redegørelsen af 27. marts 1987 til  

 statsrevisorerne, er berammet til domsforhandling i Østre Landsret den 17. og  

 21. oktober 1988.
 Rigsrevisionen vil blive underrettet om sagens udfald, når dommen  

 foreligger.
Anders Fogh Rasmussen / Jesper Pålsson Til Finansudvalget ØKONOMIMINISTERIET Den 5. april 1988 Vedlagt fremsendes i 40 eksemplarer svar på udvalgets spørgsmål vedrørende  

 bil. nr. 25.03.
 Svaret er udarbejdet af Rigsrevisionen.
Med venlig hilsen Knud Enggaard Besvarelse af spørgsmål bil. nr. 25.03. vedrørende beretning nr. 21 1985  

 om Rigsrevisionens virksomhed Spørgsmål:
»Har Rigsrevisionen fortsat svært ved at rekruttere og fastholde  

 kvalificerede medarbejdere?» Svar:
 Rigsrevisionen har til stadighed problemer med at fastholde og/eller  

 rekruttere kvalificerede medarbejdere.
Fra primo 1986 til ultimo 1987 har 84 medarbejdere forladt Rigsrevisionen,  

 mens der i samme periode er ansat 64 medarbejdere.
Disse bevægelser, der skal  

 ses i forhold til et samlet personaletal på 333 pr. 1. januar 1986, må  

 vurderes på baggrund af, at afgangen især finder sted blandt erfarne  

 medarbejdere.
De nyansatte er ofte uden tilstrækkelig revisions- og  

 regnskabsmæssig erfaring og har derfor måttet gennemgå et omfattende internt  

 kursusprogram.
 I indeværende år har man foreløbig modtaget opsigelse/orlovsansøgning fra  

 7 akademikere og 8 kontorfunktionærer.
På kontorfunktionærområdet er det meget vanskeligt at besætte stillinger  

 med ansøgere, der har de fornødne kvalifikationer, herunder tilstrækkelig  

 erfaring med hensyn til regnskab og revision.
Dels er antallet af ansøgninger  

 dalet, dels er ansøgernes kvalifikationer gennemgående ringere end tidligere.  

 Det er Rigsrevisionens opfattelse - blandt andet erfaret ved  

 ansøgerinterviews - at det helt overvejende er lønspændet mellem det  

 statslige og private arbejdsmarked, som betinger dette.
For at afhjælpe disse  

 problemer har man i stigende omfang ansat kontorfunktionærer, som netop har  

 færdiggjort deres 2-årige efg-uddannelse i Rigsrevisionen.
Der har endvidere fundet en betydelig afgang sted.
Fra januar 1987 til  

 april 1988 har 34 kontorfunktionærer forladt Rigsrevisionen, svarende til ca.  

 20 pct. af denne gruppe. 10 af disse forlod arbejdsmarkedet helt, mens man  

 ved, at en betydelig del af de øvrige overgik til - ofte bedre lønnede -  

 stillinger i den private eller kommunale sektor.
Stillinger som skalalønnede revisorer er ligeledes overordentlig  

 vanskelige at besætte og der er stadig ubesatte stillinger af denne kategori.  

 Revisorer, som opfylder Rigsrevisionens kvalifikationskrav - HD-eksamen med  

 relevant speciale samt erhvervsmæssig erfaring - er stærkt efterspurgte på  

 det private arbejdsmarked og tilbydes derfor lønninger, som ofte ligger  

 betydelig over det, som kan opnås ved ansættelse i staten.
Der har derimod  

 kun været en meget begrænset afgang blandt medarbejderne i denne gruppe.
Også på akademikerområdet har det i længere tid været vanskeligt at  

 tiltrække erfarne medarbejdere med tilstrækkelige kvalifikationer.
Man har  

 derfor hovedsageligt ansat medarbejdere med begrænset erfaring - ofte nye  

 kandidater.
Med etableringen af turnusordningen for overenskomstansatte akademikere i  

 april 1986 blev Rigsrevisionen betragtet som eet ansættelsesområde.
Det  

 indebærer, at stillingsrokeringer i Rigsrevisionen ikke er tilstrækkeligt til  

 at opfylde turnusordningens krav til at opnå turnustillæg, da rokeringerne  

 skal omfatte mindst eet institutionsskift, f.eks. fra et departement til en  

 styrelse eller mellem 2 styrelser inden for samme ministerium.
Dette vil alt  

 andet lige motivere de unge medarbejdere til at søge stilling uden for  

 Rigsrevisionen efter 2-4 års ansættelse.
Det er Rigsrevisionens vurdering, at  

 den overvejende del af afgangen i AC-gruppen har baggrund heri.
Siden  

 turnusordningens etablering i april 1986 har 13 akademikere fået orlov fra  

 Rigsrevisionen under henvisning til denne ordning, mens man i samme periode  

 kun har ansat 4 akademikere, der i henhold til turnusordningen vil kunne  

 oppebære turnustillæg i Rigsrevisionen.
Det er endnu for tidligt at bedømme,  

 i hvilket omfang de fratrådte medarbejdere vender tilbage til Rigsrevisionen.
