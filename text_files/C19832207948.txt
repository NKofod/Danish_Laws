(Handelsskoler) I forbindelse med omlægningen af direktoratets regnskabs- og budgetsystem  

 er det nødvendigt at korrigere cirkulæret af 31. marts 1978, retningslinier  

 for TP-arbejde, for så vidt angår budgetterings- og konteringsreglerne.
 Budgettering af udgifterne.
 Lønudgifter til lærere ved handelsskoler: Lønudgifter budgetteres på  

 grundlag af et skøn over medgåede arbejdstimer til en sats, der løbende  

 fastsættes af direktoratet.
Lønudgifter til deltagere i TP-projekter, der ikke er ansat på  

 handelsskoler.
Lønudgifterne budgetteres på grundlag af et skøn over medgåede  

 arbejdstimer til den timelønsats, som gælder for de pågældende deltagere i  

 projektet.
 Herudover budgetteres de nødvendige udgifter til rejser, kontorhold m.v.
 Budgettet godkendes af direktoratet i forbindelse med godkendelsen af  

 TP-projektet.
Kontering af udgifterne Lønudgifter, rejseudgifter m.v. til lærere ved handelsskoler afholdes og  

 konteres på den skole, hvor læreren er ansat.
 Lønudgifter, rejseudgifter m.v. til deltagere i TP-arbejder, der ikke er  

 ansat på handelsskoler, anvises af direktoratet for erhvervsuddannelserne.
 Samtidig med godkendelse af TP-projektet giver direktoratet hvert projekt  

 et nummer (TP-projektnummer).
I.
Lønudgifter til lærere konteres på lønpuljeaktiviteterne.
 Ved 7 måneders regnskabet og årsafslutningen fordeles lønudgifterne efter  

 det forbrugte lærerløntimetal på de respektive TP-aktivitetsområder (efg,  

 lærlinge, eksamen, 84%), jfr. aktivitetskontoplanen.
II.
Rejseudgifter og øvrige godkendte udgifter til TP-arbejde konteres på  

 den TP-aktivitet (efg, lærlinge, eksamen, 84%), hvortil udgifterne henhører  

 ifølge aktivitetskontoplanen.
I posteringsteksten anføres TP-projektnummeret.
 Ansvaret for registering.
De involverede skoler, og deltagere der ikke er ansat på handelsskoler,  

 skal til den projektansvarlige fremsende regnskab over rejseudgifter og  

 øvrige godkendte udgifter samt opgørelse over arbejdstimer.
Den  

 projektansvarlige har til opgave at samle disse udgifter/oplysninger og  

 indsende dem til direktoratet i forbindelse med afslutningen af TP-arbejdet.  

 I det omfang udgifterne skal anvises af direktoratet skal de fornødne  

 originalbilag medsendes.
 Ikrafttræden.
Ovenstående regler træder i kraft med virkning fra den 1. januar 1984.
 P.d.v.
 e.b.
Hanne Traberg fuldm.
