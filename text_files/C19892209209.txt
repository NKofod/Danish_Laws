(Til rektorerne for børnehave- og  

 fritidspædagogseminarierne) I henhold til Undervisningsministeriets bekendtgørelse nr. 613 af 23.  

 september 1987 om uddannelse af børnehavepædagoger og fritidspædagoger,  

 kapitel 5, fastsætter direktoratet herved følgende nærmere bestemmelser:
Almindelige bestemmelser § 1.  Afsluttende prøver afholdes i maj/juni,  

 sygeprøve afholdes i august, og prøver efter særligt studieforløb og  

 reeksamination i november/december.
§ 2.  Senest 20. februar giver hvert seminarium  

 direktoratet meddelelse om benævnelse på de afgangshold, der følges ad og som  

 skal have skriftlig prøve i samme fag.
Senest 15. marts meddeler direktoratet  

 hver seminarium i hvilke fag, der skal aflægges skriftlig prøve for de  

 respektive hold.
 § 3.  Datoer for skriftlig og mundtlig prøve  

 fastsættes af seminariet og meddeles direktoratet senest 15. april.
 § 4.  Seminariet indberetter senest 15. april til  

 direktoratet antallet af dimittender, der har indstillet sig til prøverne,  

 jfr. uddannelsesbekendtgørelsens § 23, stk. 2. Vedrørende mundtlig prøve skal  

 indberetningen indeholde oplysning om valg af prøveform, antallet af  

 synopsigsgrupper og disses størrelse.
§ 5.  Censorer beskikkes af direktoratet.
En del af  

 censorerne udpeges dog af seminariet og godkendes af direktoratet, jfr.  

 uddannelsesbekendtgørelsens § 27, stk. 1. Der medvirker en censor ved prøve i  

 sociale fag og normalt tre censorer ved prøve i psykologi, almen pædagogik  

 samt praktisk pædagogik og institutionslære.
§ 6.  Rektor sørger i fornødent omfang for, at  

 censorer tilsendes uddannelsesbekendtgørelse og cirkulære om de afsluttende  

 prøver, og sørger tillige for, at enhver censor, lærer, tilsynsførende og  

 dimittend gøres bekendt med, hvorledes de skal forholde sig forud for og  

 under prøven i henhold til bestemmelserne herom.
Umiddelbart inden prøverne  

 påbegyndes, kan der afholdes et orienterende møde mellem prøvefagenes lærere,  

 censorer og rektor.
 § 7.  Rektor kan bortvise dimittender, der under  

 prøven overtræder de givne regler.
§ 8.  Dimittender, der ikke er til stede i  

 prøvelokalet til den på forhånd fastsatte tid, udelukkes fra prøven.
Rektor  

 kan dog i særlige tilfælde give en dimittend, der kommer for sent, adgang til  

 prøven, når forsinkelsen er af mindre omfang og i øvrigt er fyldestgørende  

 begrundet i forhold, der ikke kan tilregnes dimittenden.
 § 9.  I de tilfælde, hvor en dimittend bortvises fra  

 prøven eller udebliver, foretager seminariet indberetning herom til  

 direktoratet, som efter seminariets indstilling kan give den pågældende  

 adgang til at aflægge prøve på et senere tidspunkt.
Udarbejdelse og godkendelse af prøvespørgsmål § 10.  Prøvespørgsmålene udarbejdes af prøvefagenes  

 lærere/hovedlærere og afleveres til rektor senest 15. april.
De studerende  

 medvirker, uanset prøveform, ikke ved udarbejdelse af prøvespørgsmål, men  

 alene ved afgrænsning af prøvestoffet, jfr. uddannelsesbekendtgørelsens § 28,  

 stk. 1.
§ 11.  Der udarbejdes for hvert undervisningshold 1  

 opgavesæt pr. dimittend/dimittendgruppe + 25 pct.
Et opgavesæt består af 3  

 prøvespørgsmål.
Et prøvespørgsmål må ikke optræde mere end to gange.
Dette  

 udelukker ikke, at de samme spørgsmål kan gå igen i et eller flere af  

 årgangens øvrige undervisningshold, hvis disse har haft samme lærer(e)  

 og/eller samme undervisningsstof.
Der er ikke forskel på spørgsmål til  

 mundtlig og skriftlig prøve.
 § 12.  Senest 28 kalenderdage før første prøvedag i  

 fagene sender rektor spørgsmålene og deres kombinationer i opgavesæt til  

 godkendelse hos censorerne, tillige med redegørelse for prøvestoffet i hvert  

 fag.
 § 13.  Ved godkendelse af prøvespørgsmålene skal  

 censor påse, at prøvespørgsmålene omhandler emner, der ligger indenfor  

 fagets/fagenes indholdsbeskrivelse, jfr. uddannelsesbekendtgørelsens §§  

 35-38, at samlingen af prøvespørgsmål dækker hovedparten af fagets/fagenes  

 indhold, at de enkelte opgavesæt ikke ensidigt omhandler en lille del af  

 fagets/fagenes indhold, at prøvespørgsmålenes indhold og omfang er af en  

 sådan art, at en opgaveløsning er mulig og at prøvespørgsmålene er formuleret  

 klart, entydigt og indenfor fagets/fagenes sprogramme.
 § 14.  Rektor bestemmer efter indstillling fra  

 prøvefagslærerne hvilket opgavesæt, der skal anvendes ved den skriftlige  

 prøve.
Skriftlig prøve § 15.  Ved den skriftlige prøve udleverer seminariet  

 det samme opgavesæt til samtlige dimittender, der skal have skriftlig prøve i  

 samme fag.
Den enkelte dimittend vælger hvilket af de tre opgavespørgsmål,  

 vedkommende vil besvare.
 § 16.  Dimittenden må medbringe hjælpemidler i form af  

 fagbøger, artikler, notater o.lign., men må i øvrigt ikke rådføre sig med  

 nogen.
§ 17.  Opgaven skal besvares på særlige opgaveark, som  

 udleveres af seminariet ved prøvens begyndelse.
Dimittenden kan få udleveret  

 kopi af besvarelsen.
Kladden afleveres ikke.
 § 18.  Dimittenden må ikke skrive navn på besvarelsen.  

 Seminariet skal på forhånd have tildelt hver dimittend et nummer, som denne  

 påfører hvert ark af besvarelsen.
§ 19.  Besvarelsen skal indeholde oplysning om,  

 hvilket prøvespørgsmål, der er valgt, en disposition for opgaven samt  

 oplysning om anvendt litteratur.
Citater og referater (f.eks. også fra  

 undervisningsbilag og andet materiale, som er udarbejdet i forbindelse med  

 undervisning på seminariet) skal forsynes med tydelig kildeangivelse.
 § 20.  Den skriftlige prøves varighed er 6 timer i den  

 pædagogiske faggruppe og 5 timer i sociale fag.
§ 21.  Seminariet skal sørge for god plads og rolige  

 omgivelser under prøven.
Der anvises særskilt lokale til dimittender, der  

 ønsker at bruge skrivemaskine.
I det omfang, det er muligt, stiller  

 seminariet skrivemaskine til rådighed.
Seminariet skal stille et særskilt  

 lokale til rådighed for rygere.
§ 22.  Seminariet sørger for, at der i prøvelokalerne  

 er en tilsynsførende, hvis opgave det er at påse, at bestemmelser om prøvens  

 afvikling overholdes.
Herudover skal den tilsynsførende Mundtlig prøve § 23.  Dimittenden trækker tre timer før sin egen  

 eksaminations begyndelse et opgavesæt og vælger, hvilket spørgsmål,  

 vedkommende vil besvar.
Under forberedelsen skal der udarbejdes en  

 disposition for besvarelsen.
Dispositionen skal indeholde hovedpunkterne i  

 dimittendens fremlæggelse og må ikke være udformet som et manuskript til  

 oplæsning.
Dispositionen kopieres til hver af de deltagende lærere og  

 censorer.
Der må medbringes illustrative hjælpemidler som tabeller, modeller,  

 lovtekster og lign. i prøvelokalet.
 § 24.  Prøvens varighed i den pædagogiske faggruppe er  

 30 minutter samt 15 minutter til votering.
 Stk. 2.  Prøvens varighed i sociale fag er 20 minutter  

 samt 10 minutter til votering.
Stk. 3.  Prøven former sig som en samtale, der indledes  

 af dimittenden på grundlag af dispositionen, men som i øvrigt ledes af en  

 lærer.
Dimittendens indlæg må højst vare 10 minutter.
Dispositionen er  

 retningsgivende for samtalen.
Stk. 4.  I den pædagogiske faggruppe går ledelse af  

 samtalerne på skift mellem lærerne, således at dimittenderne fordeles  

 ligeligt.
Dimittenden gøres ved prøvens begyndelse bekendt med, hvem der  

 leder samtalen.
Censor(er) kan deltage i samtalen, men ikke overtage ledelsen  

 af den.
Synopsisprøve § 25.  Dimittender kan gå til synopsisprøve eller i  

 grupper på 2 eller 3. Gruppesammensætningen kan ikke ændres, medmindre et  

 gruppemedlem bliver forhindret i at deltage i prøven.
§ 26.  Dimittenden/dimittendgruppen trækker 14  

 kalenderdage før første synopsisprøvedato i faget/faggruppen et opgavesæt og  

 vælger et spørgsmål til besvarelse.
Seminariet kan i forberedelsesperioden  

 stille lokaler og hjælpemidler til rådighed.
Der ydes ikke  

 vejledning/studievejledning vedrørende synopsen.
 Stk. 2.  Synopsen afleveres til rektor senest 5  

 kalenderdage før seminariets første prøvedag i faget/faggruppen og fordeles  

 umiddelbart derefter til de(n) medvirkende lærer(e) og censor(er).
§ 27.  En synopsis skal være på mindst 4 og højst 6  

 maskinskrevne A 4-sider med 1 1/2 linieafstand og sædvanlig margin, excl.  

 indholdsfortegnelse og litteraturliste.
Den skal indeholde:
 1. En angivelse af prøvespørgsmålet og navn/navne på  

 de(n) dimittend(er), der har udarbejdet synopsen.
 2. Afgrænsning af emnet og /eller problemformulering.
 3. Uddybning af emnet/problemet i hovedpunkter.
 4. Konklusion.
 5. Angivelse af de forhold/problemer, der ønskes  

 drøftet i samtalen.
 6. Ved gruppeprøve: Oplysning om, hvorledes samtalens  

 indledning fordels mellem dimittenderne.
 7. Litteraturliste.
 § 28.  Prøven former sig som en samtale, der indledes  

 af dimittenden/dimittendgruppen, men som i øvrigt ledes af en lærer.
Stk. 2.  Samtalegrundlaget er alene den i forvejen  

 udarbejdede og afleverede synopsis, og der må ikke på  

 dimittendens/dimittendernes synopsis være tilføjet yderligere noter og  

 lignende.
Dog må der medbringes illustrative hjælpemidler som tabeller,  

 modeller, lovtekster og lign. i prøvelokalet.
Dimittendens/dimitendernes  

 indledning må højst vare en trediedel af prøvetiden.
§ 29.  I den pædagogiske faggruppe går ledelse af  

 samtalerne på skift mellem lærerne, således at dimittenden/dimittendgrupperne  

 fordeles ligeligt.
Dimittenderne gøres ved prøvens begyndelse bekendt med,  

 hvem der leder samtalen.
Censor(er) kan deltage i samtalen, men ikke overtage  

 ledelsen af den.
Stk. 2.  Hvis der er tale om en gruppeprøve, skal den  

 lærer, der leder samtalen, sørge for, at alle dimittender kommer til orde.  

 Det kan af tidsmæssige grunde ikke forventes, at det skriftlige oplæg gøres  

 til genstand for samtale i sit fulde omfang.
Under samtalen kan såvel  

 dimittend/dimittender som lærer(e) og censor(er) fremdrage dele af synopsen  

 til nærmere drøftelse.
 § 30.  Prøvens varighed og voteringstid fastsættes i  

 forhold til antallet af dimitender således:
Bedømmelsen § 31.  Hver dimittend bedømmes individuelt.
Stk. 2.  Ved den mundtlige prøve/synopsisprøven får den  

 studerende sammen med bedømmelsen en kort, mundtlig begrundelse, som  

 formuleres i tilknytning til bedømmelsen af censor(er) og lærer(e). Denne del  

 af prøveforløbet er ligesom den mundtlige prøve/synopsisprøven offentlig,  

 jfr. uddannelsesbekendtgørelsens § 30, stk. 3. Ved den skriftlige prøve kan  

 dimittender, der ønsker det, få en kort, mundtlig begrundelse for den givne  

 bedømmelse.
Begrundelsen gives af en af rektor udpeget prøvefagslærer.  

 Læreres og censorers delbedømmelser meddeles ikke til  

 dimittenden/dimittenderne.
§ 32.  Ved den skriftlige prøve er alene den  

 besvarelse, som er skrevet på udleverede besvarelsesark, grundlag for  

 bedømmelsen.
Dispositionen kan indgå i vurderingen, hvis dimittenden på grund  

 af tidnød afleverer mangelfuldt.
Stk. 2.  Til grund for bedømmelsen ved mundtlig  

 prøve/synopsisprøve lægges alene dimittendens fremlæggelse og besvarelse i  

 prøvesituationen.
Dispositionen/synopsen kan indgå som supplerende  

 bedømmelsesgrundlag, hvis samtalen påvirkes af uforudsete hændelser, som ikke  

 kan lastes dimittenden, samt i situationer, hvor kun enkelte af  

 dispositionens/synopsens punkter berøres.
Ved gruppeprøver skal lden enkelte dimittend svare for hele synopsen.
En  

 enkelt dimittens forfald vil følgelig ikke påvirke bedømmelsesgrundlaget.
Vurderingsskala § 33.  Censor(er) og lærer(e) skal bedømme, om den  

 enkelte dimittends prøvepræstation opfylder fagets/fagenes mål, som de er  

 fastsat i uddannelsesbekendtgørelsen, samt bedømme i hvilken grad, målene er  

 opnået.
 I henhold til uddannelsesbekendtgørelsens § 24 anvendes følgende skala:
udmærket tilfredsstillende antageligt uantageligt.
Stk. 2.  Den udmærkede prøvepræstation er kendetegnet  

 ved, at dimittenden - har en omfattende viden og redegør for denne på en sådan måde, at mange  

 væsentlige forhold fremdrages, - giver en omfattende begrundelse for at fremdrage disse forhold, - sammenligner og kombinerer sin viden på en fagligt og personligt sikker  

 og vurderende måde, - anvender sin viden over for praktisk-pædagogiske problemstillinger meget  

 sikkert, således at meget nuancerede løsningsmuligheder opstilles.
Stk. 3.  Den tilfredsstillende prøvepræstation er  

 kendetegnet ved, at dimittenden - har en dækkende viden og redegør for denne på en sådan måde, at flere  

 væsentlige forhold fremdrages, - giver dækkende begrundelser for at fremdrage disse forhold, - sammenligner eller kombinerer sin viden og vurderer den på en sikker  

 måde, - anvender sin viden over for praktisk-pædagogiske problemstillinger på en  

 sådan måde, at nuancerede løsningsmuligheder opstilles.
Stk. 4.  Den antagelige prøvepræstation er kendetegnet  

 ved, at dimittenden - har en begrænset faglig viden, men redegør for denne på en sådan måde,  

 at væsentlige forhold medtages, - giver en acceptabel begrundelse for at fremdrage disse forhold, - sammenligner eller kombinerer sin viden på en ret usikker, men  

 acceptabel måde, - anvender sin viden over for praktisk-pædagogiske problemstiller på en  

 ret usikker måde, men dog således, at fagligt begrundede løsningsmuligheder  

 opstilles.
Stk. 5.  Den uantagelige prøvepræstation er kendetegnet  

 ved, at dimittenden - har en ringe faglig viden og redegør for denne på en sådan måde, at kun  

 få væsentlige forhold medtages, - giver en mangelfuld begrundelse for de fremdragne forhold, - sammenligner eller kombinerer sin viden på en måde, der er meget  

 usikker, - anvender sin viden over for praktisk-pædagogiske problemstilllinger på  

 en meget usikker måde med fagligt mangelfulde begrundelser.
Vurderingsprocedure § 34.  Bedømmelsen foregår som en blokbedømmelse, jfr.  

 uddannelsesbekendtgørelsens § 31, hvorefter censor/censorgruppen først  

 afgiver en bedømmelse og dernæst lærer/lærergruppen.
Hvis der er uenighed  

 mellem de to parter, forhandler man sig frem til enighed.
Hvis enighed ikke  

 opnås, er censor/censorgruppens bedømmelse udslaggivende.
Stk. 2.  Bedømmelsen uantageligt kan dog kun gives, hvis  

 censor(er) og lærer(e) er enige om det.
Denne enighed anses ved prøven i den  

 pædagogiske faggruppe for opnået, hvis mindst to af fagenes censorer og  

 mindst to af fagenes lærere går ind for bedømmelsen uantageligt.
 § 35.  Fremgangsmåden ved votering og bedømmelse i  

 forbindelse med skriftlig prøve fastlægges af rektor, således at resultatet  

 kan foreligge senest 3 uger efter prøvens afholdelse.
 Stk. 2.  Ved mundtlig prøve og synopsisprøve foretages  

 votering og bedømmelse i umiddelbar forlængelse af den enkelte eksamination.  

 Censor(er) og lærer(e) er alene under voteringen.
§ 36.  Finder en censor, at der ved de afsluttende  

 prøver er fremkommet forhold, der bør forelægges direktoratet, sender censor  

 en redegørelse herfor til direktoratet senest 4 uger efter prøven.
Censor  

 sender samtidig en kopi af redegørelsen til seminariet.
Stk. 2.  Finder en dimittend anledning til at klage over  

 en censor eller lærer, indsendes klagen til direktoratet gennem seminariets  

 rektor senest 4 uger efter prøven.
Rektor sender samtidig kopi til censor(er)  

 og lærer(e).
Sygeprøve og reeksamination § 37.  Ved sygeprøve og reeksamination skal  

 dimittenden til samme prøveform som fastsat ved den ordinære prøve, men med  

 et andet prøvesæt.
 § 38.  En dimittend, der ikke har deltaget i eller har  

 afbrudt et prøveforløb, har ret til sygeprøve, såfremt det ved lægeerklæring  

 dokumenteres, at der er tale om sygdom.
 § 39.  Dimittender, der ikke består, har ret til  

 vejledning og til at udtale sig til lærerrådet i forbindelse med rådets  

 indstillilng, jfr. uddannelsesbekendtgørelsens § 32, stk. 2 samt i  

 forbindelse med reeksamination eller omgang.
 § 40.  Senest 15. oktober sender seminariet oplysning  

 til direktoratet om, hvor mange studerende, der skal til henholdsvis  

 skriftlig og mundtlig prøve i november/december og i hvilke fag, samt  

 oplysning om, hvorvidt der er tale om reeksamination eller afslutning af  

 særlige studieforløb, jfr. § 26, stk. 4.
 Andre bestemmelser, herunder ikrafttræden m.v.
 § 41.  Dimittender med handicap kan af direktoratet  

 efter seminariets indstilling få tilladelse til at anvende særlige  

 hjælpemidler, udvidet prøvetid og lignende.
 § 42.  Senest 5. oktober sender seminariet  

 indberetning til direktoratet på et særligt skema vedrørende de dimittender,  

 der har modtaget afgangsbevis.
 § 43.  Cirkulæret træder i kraft straks og har  

 virkning for de undervisningshold, der er oprettet i 1987 og senere.
 § 44.  Cirkulære af 11. februar 1985 om de afsluttende  

 prøver i børnehave- og fritidspædagoguddannelserne ophæves.
 Undervisnings- og Forskningsministeriet, Direktoratet for de Videregående  

 Uddannelser den 25. september 1989.
 P. m. v.
 e. b.
