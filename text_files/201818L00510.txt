Ændringsforslag stillet den 17. december 2018 Ændringsforslag til 3. behandling af Forslag til lov om fastsættelse af udgiftslofter for stat, kommuner og regioner for finansåret 2022 [af finansministeren (Kristian Jensen)]:
Til § 1 Af finansministeren:
 3) I stk. 1 ændres »490,2« til: »491,7«, »217,1« ændres til: »215,1«, og »273,1« ændres til: »276,6«.
[Ændringer som følge af aftale om finansloven for 2019 m.fl.] Bemærkninger Til nr. 3 Det foreslås på baggrund af aftale om ny regulering af folkepensionen og indførelse af obligatorisk opsparing for overførselsmodtagere, aftale om en forenklet beskæftigelsesindsats, aftale om mere enkle og skærpede sanktioner, styrket kontrol med snyd og færre fejludbetalinger, ændringsforslagene knyttet til udskydelse af indfasning af registreringsafgift for eldrevne biler m.v. og aftale om finansloven for 2019 at ændre udgiftslofterne for staten for finansåret 2022.
 De foreslåede ændringer afspejler virkningerne af de konkrete initiativer i aftale om ny regulering af folkepensionen og indførelse af obligatorisk opsparing for overførselsmodtagere, aftale om en forenklet beskæftigelsesindsats, aftale om mere enkle og skærpede sanktioner, styrket kontrol med snyd og færre fejludbetalinger, ændringsforslagene knyttet til udskydelse af indfasning af registreringsafgift for eldrevne biler m.v. og aftale om finansloven for 2019. De foreslåede ændringer skal ses i lyset af en række modsatrettede korrektioner af udgiftslofterne i staten for 2022. Et dokumentationsnotat vedrørende de konkrete korrektioner findes på Finansministeriets hjemmeside til understøttelse af Folketingets behandling af lovforslaget.
