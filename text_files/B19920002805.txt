 I medfør af § 45, stk. 1, og § 101, stk. 3-4, i realkreditloven, jf.
lovbekendtgørelse nr. 553 af 16. juli 1991, samt Boligministeriets bekendtgørelse af 15. januar 1990 om henlæggelse af beføjelser til Finanstilsynet, fastsættes:
Afgrænsning af ejendomskategorier Generelle bestemmelser § 1.  Ved realkreditbelåning af fast ejendom anvendes  

 reglerne for værdiansættelse og låneudmåling, herunder lånegrænser og  

 lånetyper, for den ejendomskategori, hvortil ejendommen må henregnes efter  

 bestemmelserne i stk. 2-3, og §§ 2-14. Såfremt pantet efter nævnte  

 bestemmelser består af flere ejendomskategorier, skal værdiansættelse og  

 låneudmåling ske særskilt for de enkelte ejendomskategorier, jf. dog  

 realkreditlovens § 45, stk. 3.
 Stk. 2.  Ved realkreditbelåning af ideelle anparter af  

 fast ejendom skal belåning tilsvarende ske efter reglerne for den  

 ejendomskategori, som brugsretten er knyttet til.
Stk. 3.  Ved bedømmelse af ejendomskategori tages  

 udgangspunkt i den lovlige anvendelse, herunder på grundlag af  

 dispensationer, der dog ikke må være personlige.
Hvis der er flere lovlige  

 anvendelsesmuligheder, er det den faktiske anvendelse, der er afgørende.
Ejerboliger og fritidshuse § 2.  Ved ejerboliger til helårsbrug, jf.  

 realkreditlovens § 26, forstås ejendomme som parcelhuse, rækkehuse, kædehuse,  

 ejerlejligheder, anpartslejligheder m.m., der lovligt kan benyttes til  

 helårsbeboelse for ejeren.
 Stk. 2.  Endvidere er tofamilieshuse omfattet af denne  

 ejendomskategori, når mindst en af lejlighederne benyttes af ejeren.
 Stk. 3.  Selvom ejeren ikke selv benytter boligen,  

 omfattes den dog af denne ejendomskategori, medmindre ejendommen er udlejet i  

 henhold til en lejekontrakt, som er indgået mellem uafhængige parter, og hvor  

 lejemålet har en restløbetid på mindst 5 år.
 Stk. 4.  Stuehuse til landbrugsejendomme kan ikke  

 belånes som ejerboliger til helårsbrug, jf. dog § 12, stk. 3.
 § 3.  Ved fritidshuse, jf. realkreditlovens § 27,  

 forstås beboelsesejendomme, der er opført på en grund, hvor helårsbeboelse  

 ikke er tilladt, og ejendomme, der kun lovligt kan anvendes til ophold en del  

 af året.
 Stk. 2.  En flerhed af fritidshuse, der ejes af samme  

 ejer, og hvortil der hører fælles bygninger, kan belånes som en kontor- og  

 forretningsejendom, jf. § 11.
Private andelsboliger § 4.  Ved private andelsboliger, jf. realkreditlovens  

 § 28, forstås beboelseslejligheder, der ejes af en privat  

 andelsboligforening, et boligaktieselskab eller et boliganpartsselskab, der  

 er omfattet af reglerne i kapitel II eller III i lov om andelsboligforeninger  

 og andre boligfællesskaber.
 Stk. 2.  Beboelseslejligheder, der ejes af  

 boligkommanditselskaber, boliginteressentskaber og lignende, som opfylder  

 bestemmelserne i kapitel III i lov om andelsboligforeninger og andre  

 boligfællesskaber, henregnes til denne ejendomskategori.
 Stk. 3.  Såfremt ejendommen indeholder mindst 13  

 beboelseslejligheder, omfattes ejendommens lokaler, der er udlejet til andet  

 end beboelse, af reglerne for denne ejendomskategori.
Private beboelsesejendomme til udlejning § 5.  Ved private beboelsesejendomme til udlejning,  

 jf. realkreditlovens § 29, forstås ejendomme, der ikke omfattes af § 2, § 4,  

 eller §§ 6-8, og som udelukkende indeholder beboelseslejligheder eller  

 enkeltværelser, der lovligt kan benyttes til helårsbeboelse, og som er  

 udlejet eller bestemt til udlejning.
 Stk. 2.  Ejendomme, der indeholder mindst 3  

 beboelseslejligheder, henregnes til denne ejendomskategori, uanset om ejeren  

 bebor en lejlighed i ejendommen.
Almennyttigt boligbyggeri, ungdoms- og ældreboliger § 6.  Ved almennyttigt boligbyggeri, jf.  

 realkreditlovens § 30, forstås boliger, der tilhører selskaber, som er  

 godkendt til at udøve almennyttig boligvirksomhed, jf. § 2 i lov om  

 boligbyggeri, og som ikke er opført eller erhvervet med salg for øje eller er  

 ungdoms- eller ældreboliger, jf. §§ 7-8.
 § 7.  Ved ungdomsboliger, jf. realkreditlovens § 31,  

 forstås kollegier og ungdomsboliger tilvejebragt med støtte efter  

 byggestøtte-, kollegie- eller boligbyggerilovene.
 § 8.  Ved ældreboliger, jf. realkreditlovens § 32,  

 forstås plejehjem og beskyttede boliger tilvejebragt efter lov om social  

 bistand, lette kollektivboliger tilvejebragt efter lov om boligbyggeri samt  

 ældreboliger tilvejebragt efter lov om boliger for ældre og personer med  

 handicap.
Industri- og håndværksejendomme § 9.  Ved industri- og håndværksejendomme, jf.  

 realkreditlovens § 33, forstås ejendomme, der udlejes til industriel eller  

 håndværksmæssig produktion eller produktbehandling, eller som anvendes af  

 ejeren til sådanne formål.
Herunder kan nævnes:
Stk. 2.  Omfattet af reglerne for belåning af ejendomme  

 til industri- og håndværksmæssige formål er endvidere bygnings- og  

 grundarealer, der ikke direkte anvendes til produktion eller  

 produktbehandling, hvis arealerne er en integreret del af en ejendom til  

 industri- eller håndværksmæssige formål og betjener denne eller har en sådan  

 indretning, at de ikke er almindeligt anvendelige.
Herunder kan nævnes:
Kollektive energiforsyningsanlæg § 10.  Ved kollektive energiforsyningsanlæg, der kan  

 belånes som industri- og håndværksejendomme, jf. realkreditlovens § 34, stk.  

 1, forstås anlæg til produktion, transmission, distribution eller lagring af  

 varme, elektricitet eller brændbare gasser til en flerhed af ejendomme.
Kontor- og forretningsejendomme § 11.  Ved kontor- og forretningsejendomme, jf.  

 realkreditlovens § 35, forstås ejendomme, der enten udlejes til  

 administration eller servicevirksomheder m.v., eller som anvendes af ejeren  

 til administration eller servicevirksomhed m.v.
Herunder kan nævnes:
 Landbrugsejendomme m.v.
 § 12.  Ved landbrugsejendomme m.v., jf.  

 realkreditlovens § 36, forstås:
 Stk. 2.  En ejendom, der er noteret som landbrug, kan  

 dog ikke belånes som landbrugsejendom, såfremt ejendommen udnyttes til andet  

 erhvervsmæssigt formål i et sådant omfang, at denne udnyttelse er helt  

 dominerende i forhold til en landbrugsmæssig eller dermed beslægtet  

 erhvervsmæssig produktion.
 Stk. 3.  Ejendomme med areal under 5 ha, der er noteret  

 som landbrug, men hvor erhvervsudøvelsen ikke er af afgørende betydning for  

 ejerens økonomi, kan belånes efter reglerne for ejerboliger eller  

 fritidshuse, såfremt § 2 eller § 3 giver mulighed herfor.
 Stk. 4.  Boliger på ejendomme, der efter stk. 1-3 skal  

 belånes som landbrugsejendomme, skal belånes efter reglerne for  

 landbrugsejendomme.
Ejendomme til sociale, kulturelle og undervisningsmæssige formål § 13.  Ved ejendomme til sociale, kulturelle og  

 undervisningsmæssige formål, jf. realkreditlovens § 37, forstås ejendomme,  

 der anvendes til sociale institutioner, rekreative formål,  

 underholdningsmæssige formål, forsamling af grupper, idrætsudøvelse og  

 undervisning.
Herunder kan nævnes:
 Stk. 2.  En ejendom er dog kun omfattet af denne  

 ejendomskategori, såfremt offentligheden generelt har adgang, eventuelt mod  

 betaling eller opfyldelse af visse adgangskriterier, og der enten i henhold  

 til særlig lovgivning gives offentlig tilskud til opførelse eller drift af  

 ejendommen, eller det offentlige yder garanti for driftsstøtte eller lånets  

 tilbagebetaling - gældende i mere end halvdelen af lånets løbetid.
Andre ejendomme § 14.  Ved andre ejendomme, jf. realkreditlovens § 38,  

 forstås ubebyggede grunde, der ikke er idrætsanlæg, jf. §§ 11 og 13, eller en  

 landbrugsejendom, jf. § 12, samt øvrige ejendomme, der ikke omfattes af §§  

 2-13.
 Stk. 2.  En bebygget grund skal belånes som ubebygget,  

 såfremt realkreditinstituttet alene har pant i grunden.
Stk. 3.  Grundarealer med bygninger kan belånes efter  

 reglerne for den ejendomskategori, bygningerne tilhører, såfremt  

 grundarealets værdi ansættes uden byggeretsværdi.
Såfremt der ansættes en  

 byggeretsværdi, jf. § 27 i Finanstilsynets bekendtgørelse om  

 realkreditinstitutters værdiansættelse, skal værdiansættelse og låneudmåling  

 ske særskilt for henholdsvis grunden, som byggeretsværdien vedrører, og  

 bygningerne med det resterende areal.
Indfrielse af lån ved overgang til anden ejendomskategori § 15.  Overgår en ejendom inden 2 år fra lånets  

 udbetaling til anden anvendelse, således at ejendommen overgår til en anden  

 ejendomskategori, forfalder lånet til indfrielse, såfremt:
 Stk. 2.  2-års-perioden i stk. 1 regnes i tilfælde af  

 forhåndsbelåning fra det tidspunkt, hvor forhåndslånet overgik til endeligt  

 lån.
Stk. 3.  Tidspunktet for overgang til anden  

 ejendomskategori regnes fra tidspunktet for lejekontraktens eller handelens  

 indgåelse, dog henholdsvis lejeforholdets påbegyndelse og overtagelsesdagen,  

 hvis dette tidspunkt ligger senere.
Hvis lejekontrakt eller handel ikke  

 indgås, regnes overgangstidspunktet fra tidspunktet for ophøret af den  

 hidtidige anvendelse.
Stk. 4.  Lånet indfries fuldt ud.
I tilfælde, som nævnt  

 i stk. 1, nr. 1, skal lånet dog kun nedbringes, så det i forhold til den  

 aktuelle værdi fastsat efter de for den nye ejendomskategori gældende  

 værdiansættelsesregler opnår sikkerhed indenfor lånegrænsen for denne  

 ejendomskategori.
 Stk. 5.  Ved udstykning af ejerlejligheder i private  

 beboelsesejendomme til udlejning forfalder lån efter realkreditlovens § 29,  

 stk. 2, eller lov om indeksregulerede realkreditlån § 2, stk. 1, nr. 9, til  

 forholdsmæssig indfrielse i takt med salget af de enkelte lejligheder.
 § 16.  Der skal i pantebrevet optages bestemmelser om  

 lånets forfald til indfrielse i de i § 15 nævnte tilfælde samt om, at  

 låntager skal underrette instituttet om ændret anvendelse, der sker inden 2  

 år fra lånets udbetaling.
 Stk. 2.  Hviler den lovlige anvendelse, jf. § 1, stk. 3,  

 på en ikke personlig dispensation med en restløbetid, der enten er ubestemt  

 eller mindre end det tilbudte låns, skal der i pantebrevet optages  

 bestemmelser om lånets indfrielse, i tilfælde som nævnt i § 15, såfremt  

 ejendommen inden lånets udamortisering overgår til anden ejendomskategori.  

 Det påhviler realkreditinstituttet at kræve lånet indfriet som foreskrevet i  

 § 15, stk. 1 og 4.
 Stk. 3.  Det påhviler realkreditinstituttet at kræve  

 lånet indfriet som foreskrevet i § 15, såfremt instituttet ved låntagers  

 underretning, ved ansøgning om nyt lån eller om godkendelse af  

 gældsovertagelse eller på anden vis får kendskab til den ændrede anvendelse.
Straffebestemmelser og ikrafttræden § 17.  Med bøde straffes den, der overtræder § 1 og §  

 16.
 Stk. 2.  Er overtrædelsen begået af et  

 realkreditinstitut, kan der efter realkreditlovens § 101, stk. 4, pålægges  

 realkreditinstituttet som sådant bødeansvar.
 § 18.  Bekendtgørelsen træder i kraft den 1. februar  

 1992.
