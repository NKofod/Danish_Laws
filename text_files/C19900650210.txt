 Med brev af 22. marts 1990 fremsendte Finansministeriet overenskomst af  

 16. marts 1990 for lærere ved ergoterapeut- og fysioterapeutskolerne.
 I fortsættelse heraf meddeles følgende ændringer af overenskomsten:
 1. § 3, 2. punktum affattes således:
»Fra 1. april 1990 erstattes skalatrin 33 med skalatrin 34, skalatrin  

 35 med skalatrin 36, skalatrin 37 med skalatrin 38 og skalatrin 39 med  

 skalatrin 40.« 2. Til bestemmelsen under nr. 1. knyttes følgende bemærkning:
 »Ændringen indebærer, at der pr. 1. april 1990 sker følgende  

 oprykninger: Ansatte lærere indplaceret på skalatrin 33 oprykkes til  

 skalatrin 34, ansatte indplaceret på skalatrin 35 oprykkes til skalatrin 36,  

 ansatte på skalatrin 37 oprykkes til skalatrin 38 og ansatte på skalatrin 39  

 oprykkes til skalatrin 40.
De ansatte bevarer den hidtidige dato for oprykning til nyt  

 skalatrin.« 3. Den i pkt. 4 i protokollat af 16. marts 1990 nævnte pulje til  

 individuel aflønning forhøjes med 14.000 kr., således at den udgør ialt  

 74.000 kr. i stedet for 60.000 kr. i perioden 1. april 1990 - 31. marts 1991.
 Undervisningsministeriet anmodes om at foretage det i sagen videre  

 fornødne.
 Ændringerne er aftalt mellem Danske Fysioterapeuter,  

 Ergoterapeutforeningen og Finansministeriet som resultat af forhandlingerne  

 om anvendelse af den pr. 1. april 1990 i medfør af reguleringsordningen  

 udløste omklassificeringspulje.
 Statens Regnskabsdirektorat, Danske Fysioterapeuter og  

 Ergoterapeutforeningen modtager kopi af dette brev.
