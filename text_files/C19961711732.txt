Registrering af brændstofforbrug for personbil M1 I regeringens lovprogram for folketingets samling 1996/97 fremgår det, at  

 skatteministeren vil fremsætte et lovforslag om en ændret årlig afgift for  

 personbiler, der skal erstatte vægtafgiften med en afgift afhængig af bilens  

 brændstofforbrug.
 Af »Regeringens handlingsplan for reduktion af transportsektorens  

 CO2-udslip« fremgår det desuden, at regeringen vil iværksætte en  

 oplysningskampagne, der angiver energiforbruget for biler.
 Af punkt 7.01.021 i Detailforskrifter for Køretøjer 1996 fremgår det, at  

 for personbil M1 skal oplysninger om brændstofforbrug i henhold til Rådets  

 direktiv nr.80/1269/EØF, som ændret ved direktiv nr. 93/116/EF, foreligge for  

 biler, der registreres efter den 1. januar 1997.
 For at Færdselsstyrelsen administrativt kan være i stand til at imødekomme  

 ovenstående, meddeles følgende administrative retningslinier om  

 brændstofforbrug:
- anmeldelse af nye EF-typegodkendelser og - anmeldelse/ansøgning om optryk for anmeldte EF-typegodkendelser og  

 standardtypegodkendelser.
 Ved syn hos Statens Bilinspektion efter den 1. januar 1997 skal der indtil  

 videre ikke fremlægges særskilt dokumentation for brændstofforbrug.
Færdselsstyrelsewn vil senere, når der foreligger en lov om afgift efter  

 brændstofforbrug, udsende administrative retningslinier om - dokumentation ved syn med henblik på 1. registrering af personbiler hos  

 Statens Bilinspektion, og - hvorledes brændstofforbruget skal oplyses for EF-typegodkendelser og  

 standardtypegodkendelser, der ikke er opdateret med brændstofforbrug.
