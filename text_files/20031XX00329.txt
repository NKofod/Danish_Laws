Skriftlig fremsættelse (24. marts 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger samt støttede private andelsboliger m.v.  

 (Midlertidige aflastningsboliger) (Lovforslag nr.
L 191).
 Regeringen lægger vægt på, at der sikres kvalitet og sammenhæng  

 i indsatsen overfor gruppen af de svage ældre, herunder personer med demens,  

 således at ældres mulighed for at trives godt i eget hjem styrkes.
 Regeringen indgik derfor den 30. juni 2003 en aftale med Dansk  

 Folkeparti om afsættelse af 37 mio. kr. til en ansøgningspulje til udvikling  

 og  

 etablering af kommunale tilbud om aflastnings-, akutpleje- og  

 genoptræningspladser med henblik på at bidrage til at sikre kvalitet og  

 sammenhæng i indsatsen overfor gruppen af svage ældre patienter, herunder  

 personer med demens.
 Den samlede pulje på 37 mio. kr. fordeles med 17 mio. kr. til  

 støtte af etablering af kommunale ældreboliger som midlertidige  

 aflastningsboliger efter almenboligloven, 8 mio. kr. til etablering af  

 aflastningsboliger m.v. i ustøttet byggeri i Socialministeriets regi og 12  

 mio.  

 kr. til udvikling og evaluering af tilbud.
Lovforslaget omhandler alene støtten til etablering af kommunale  

 ældreboliger som midlertidige aflastningsboliger efter almenboligloven.
Med  

 henblik på at fremme kommunernes incitament til at opføre disse boliger  

 foreslås det, at staten inden for en pulje på 17 mio. kr. yder den fulde  

 støtte  

 til opførelsen.
Støtten omfatter den kommunale grundkapital, statslig  

 ydelsesstøtte samt det statslige tilskud til eventuelle servicearealer.
Der  

 er  

 således ikke kommunale udgifter forbundet med opførelsen af boligerne.
Økonomisk forudsættes det, at 3 pct. af puljen anvendes til  

 administration af ordningen.
Herudover vil der være en statslig merudgift på  

 0,5 mio. kr. i 2004 til tilpasning af Erhvervs- og Boligstyrelsens  

 informations- og forvaltningssystem for støttet boligbyggeri (BOSSINF). De  

 kommunaløkonomiske konsekvenser af forslaget skal forhandles med de kommunale  

 partnere.
 Administrativt vil Økonomi- og Erhvervsministeriet få en vis  

 merbelastning i forbindelse med implementering og administration af  

 ordningen.  

 Forslaget skønnes ikke at have nævneværdige administrative konsekvenser for  

 kommunerne.
 Erhvervsøkonomisk har forslaget været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder administrative konsekvenser for erhvervslivet på  

 samfundsniveau eller pr. virksomhed i et omfang, der berettiger, at det  

 bliver  

 forelagt et af Økonomi- og Erhvervsministeriets virksomhedspaneler.
Forslaget har ikke miljømæssige konsekvenser.
Forslaget skønnes  

 ikke at have administrative konsekvenser for borgerne.
I forhold til  

 EU-retten,  

 vil forslaget ikke være omfattet af traktatens regler om statsstøtte,  

 herunder  

 anmeldelsespligten, da lovens ordning ikke er selektiv.
Forslaget indeholder  

 derfor ingen EU-retslige aspekter.
 Det foreslås, at loven træder i kraft den 1. juli 2004.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til tingets velvillige  

 behandling.
