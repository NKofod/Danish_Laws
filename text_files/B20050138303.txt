Anordning om at visse forskrifter for kommunernes,  

  

 regionernes, sammenlægningsudvalgenes og  

  

 forberedelsesudvalgenes budget- og regnskabsvæsen ikke  

  

 indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I henhold til § 2, stk. 2, 2. led, i lov om udgivelsen  

 af en Lovtidende og en Ministerialtidende, jf. lovbekendtgørelse nr. 842 af  

 16.  

 december 1991, som ændret ved lov nr. 552 af 24. juni 2005, fastsættes:
 § 1.  

  

 Regler om specifikationen af de  

 poster på årsbudgettet, hvortil kommunalbestyrelsen henholdsvis regionsrådet  

 ved  

 dettes endelige vedtagelse skal tage bevillingsmæssig stilling, jf.  

 § 38,  

 stk. 2, og § 40, stk. 1, i lov om kommunernes styrelse  

 (lovbekendtgørelse nr. 968 af 2. december 2003) henholdsvis § 19  

 stk. 2, og § 21, stk. 1, i lov nr. 537 af 24. juni 2005 om  

 regioner og om nedlæggelse af amtskommunerne,  

 Hovedstadens Udviklingsråd  

 og Hovedstadens Sygehusfællesskab, indføres ikke i Lovtidende, men kundgøres  

 og  

 træder i kraft efter regler, der fastsættes af indenrigs- og  

 sundhedsministeren.
 § 2.  

  

 Forskrifter vedrørende formen for  

 kommunernes henholdsvis regionernes årsbudget, flerårige budgetoverslag og  

 regnskab, jf. § 57, stk. 1, i lov om kommunernes styrelse  

 (lovbekendtgørelse nr. 968 af 2. december 2003) henholdsvis § 25,  

 stk. 1,  

 i lov nr. 537 af 24. juni 2005 om regioner og om nedlæggelse af  

 amtskommunerne,  

 Hovedstadens Udviklingsråd  

 og Hovedstadens  

 Sygehusfællesskab, indføres ikke i Lovtidende, men kundgøres og træder i  

 kraft  

 efter regler, der fastsættes af indenrigs- og sundhedsministeren.
 § 3.  

  

 Regler  

 om specifikationen af de poster på sammenlægningsudvalgets henholdsvis  

 forberedelsesudvalgets årsbudget og årsbudget 2007 for kommunen henholdsvis  

 regionen, hvortil sammenlægningsudvalget henholdsvis forberedelsesudvalget  

 ved  

 dettes endelige vedtagelse skal tage bevillingsmæssig stilling, jf.  

 § 26,  

 stk. 5, og § 27, stk. 6, i lov nr. 540 af 24. juni 2005 om  

 revision af den kommunale inddeling henholdsvis § 59, stk. 6, og  

 § 60, stk. 6, i lov nr. 537 af 24. juni 2005 om regioner og om  

 nedlæggelse af amtskommunerne, Hovedstadens Udviklingsråd og Hovedstadens  

 Sygehusfællesskab,  

 indføres ikke i Lovtidende, men kundgøres og træder i kraft efter regler, der  

 fastsættes af indenrigs- og sundhedsministeren.
 § 4.  

  

 Forskrifter  

 vedrørende formen for forberedelsesudvalgets henholdsvis  

 sammenlægningsudvalgets  

 årsbudget og regnskab, samt kommunens henholdsvis regionens årsbudget for  

 2007  

 og flerårige budgetoverslag, jf. § 26, stk. 5, § 27,  

 stk. 6, og § 29, stk. 5, i lov nr. 540 af 24. juni 2005 om  

 revision af den kommunale inddeling henholdsvis § 59, stk. 6,  

 § 60, stk. 6, og § 62, stk. 5, i lov nr. 537 af 24. juni  

 2005 om regioner og om nedlæggelse af amtskommunerne, Hovedstadens  

 Udviklingsråd og Hovedstadens Sygehusfællesskab, indføres ikke i Lovtidende,  

 men kundgøres og træder i kraft efter regler, der fastsættes af indenrigs- og  

 sundhedsministeren.
 § 5.  

  

 Anordning  

 nr. 560 af 13. november 1975 om, at visse forskrifter for kommunernes budget-  

 og regnskabsvæsen ikke indføres i Lovtidende, ophæves.
Givet på Amalienborg, den 19. december  

 2005 Under Vor Kongelige Hånd og Segl MARGRETHE R.
