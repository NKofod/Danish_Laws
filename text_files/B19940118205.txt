 I medfør af § 2, stk. 1, nr. 9, § 12 , § 21, stk. 2, og § 26, stk.
2, i lov om folkekirkens økonomi, jf. lovbekendtgørelse nr. 627 af 4. juli 1994, samt § 32 i lov om folkekirkens  

 kirkebygninger og kirkegårde, jf. lovbekendtgørelse nr. 454 af 11. juni 1992, fastsættes følgende:
Diæter m.v. til medlemmer af menighedsråd § 1.  Der ydes diæter til valgte medlemmer af  

 menighedsråd for deltagelse i syn over kirkebygninger, kirkegårde med  

 bygninger, præsteboliger, præstegårdes avlsbygninger, menighedshuse og  

 konfirmandbygninger.
 Stk. 2.  Diæterne fastsættes til et bestemt beløb pr.  

 dag, efter Kirkeministeriets nærmere bestemmelse.
 Stk. 3.  Beslaglægger synsforretningen mere end 4 timer,  

 ydes det dobbelte beløb.
 Stk. 4.  Der ydes kun et diætbeløb, selvom der afvikles  

 flere synsforretninger inden for 4 timer.
§ 2.  Der kan endvidere ydes diæter til valgte  

 medlemmer af menighedsråd for deltagelse i møder inden for normal arbejdstid,  

 som vedkommende stiftsøvrighed indkalder til.
Selvom mødet ikke er indkaldt  

 af stiftsøvrigheden, kan der ydes diæter, hvis stiftsøvrigheden tiltræder, at  

 det er nødvendigt at beramme et ekstraordinært menighedsrådsmøde, en  

 forhandling med et menighedsråd eller et møde inden for normal arbejdstid i  

 et udvalg, der er nedsat af menighedsrådet.
 Stk. 2.  Stiftsøvrigheden træffer i hvert enkelt  

 tilfælde bestemmelse om, hvorvidt der skal ydes diæter for deltagelse i møder  

 som nævnt i stk. 1.
 Stk. 3.  Der kan ikke ydes diæter for deltagelse i  

 indstillingsmøder i forbindelse med præsteansættelser, hvortil der indkaldes  

 af biskoppen, eller for deltagelse i de budgetsamråd, der er nævnt i § 5 i  

 lov om folkekirkens økonomi.
 Stk. 4.  § 1, stk. 2-4, finder tilsvarende anvendelse  

 ved fastsættelsen af mødediæterne.
§ 3.  Ved beregningen af møders og synsforretningers  

 varighed medregnes den tid, der medgår til befordring mellem bopæl og  

 mødested.
Dette gælder dog kun ved møder, der afholdes uden for  

 menighedsrådskredsen, og som er berammet i medfør af § 2.
§ 4.  Der ydes diæter til medlemmer af menighedsråd,  

 der ved menighedsrådsvalg medvirker på valgdagen.
Disse diæter kan maksimalt  

 fastsættes til et beløb, der svarer til vederlaget for medvirken ved  

 kommunale valg.
 § 5.  Der kan ikke ydes diæter til valgte medlemmer af  

 menighedsråd for deltagelse i synsforretninger, såfremt de pågældende som  

 kirkefunktionærer er forpligtede til at deltage i synsforretningen.
Stk. 2.  Kirkeværger og kasserere modtager diæter for  

 deltagelse i synsforretninger.
Dette gælder også, selvom de er valgt uden for  

 rådets midte.
§ 6.  Der tilkommer ikke medlemmer af menighedsråd  

 befordringsgodtgørelse, time- og dagpenge eller andre ydelser i forbindelse  

 med deltagelse i menighedsrådets møder og i synsforretninger.
Der ydes dog  

 befordringsgodtgørelse for deltagelse i møder uden for menighedsrådskredsen i  

 medfør af § 2. Befordringsgodtgørelse ydes efter de regler, der er fastsat  

 for statens tjenestemænd.
 § 7.  Diæter, der ydes i medfør af §§ 1-2 og 4,  

 afholdes af vedkommende kirkekasse.
Vederlag m.v. til bygningskyndige deltagere  

 i synsforretninger over § 8.  Der ydes vederlag til bygningskyndige deltagere  

 i synsforretninger over kirker og præsteboliger.
 Stk. 2.  Vederlaget fastsættes af kirkeministeren.
 § 9.  Endvidere ydes der time- og dagpenge m.v. efter  

 tilsvarende regler som for statens tjenestemænd, uanset afstanden og mødets  

 varighed.
 § 10.  Der ydes befordringsgodtgørelse efter de  

 regler, der er fastsat for statens tjenestemænd.
 § 11.  Bygningskyndige deltagere, der oppebærer  

 vederlag i medfør af § 8, kan ikke samtidig modtage diæter efter  

 bestemmelserne i kapitel 1.
 § 12.  Vederlag, time- og dagpenge m.v. og  

 befordringsgodtgørelse i henhold til §§ 8-10 afholdes af vedkommende  

 kirkekasse.
Diæter m.v. til valgte medlemmer af  

 provstiudvalg og stiftsudvalg § 13.  For deltagelse i provstiudvalgenes møder ydes  

 der diæter til de valgte medlemmer. § 1, stk. 2-4, og § 3, 1. pkt., finder  

 tilsvarende anvendelse ved diæternes fastsættelse.
 § 14.  For deltagelse i provstiudvalgets møder ydes  

 der de valgte medlemmer befordringsgodtgørelse efter de regler, der er  

 fastsat for statens tjenestemænd.
Stk. 2.  Stiftsøvrigheden kan udfærdige bemyndigelse for  

 de læge medlemmer af provstiudvalget til inden for 1.000 km årligt at benytte  

 egen bil ved kørsel til provstiudvalgsmøder.
Kørsel indtil dette maksimum  

 godtgøres med den af Finansministeriet fastsatte højeste takst for benyttelse  

 af eget befordringsmiddel på tjenesterejser, medens kørsel herudover  

 godtgøres med den laveste takst.
 Stk. 3.  Der ydes ikke de valgte medlemmer af  

 provstiudvalg time- og dagpenge eller andre ydelser udover diæter og  

 befordringsgodtgørelse.
 § 15.  Diæter for deltagelse i provstiudvalgsmøder  

 afholdes af fællesfonden.
 § 16.  Befordringsgodtgørelse til valgte medlemmer af  

 provstiudvalget i forbindelse med provstiudvalgsmøder afholdes af  

 fællesfonden.
 § 17.  For deltagelse i stiftsudvalgenes møder ydes  

 der som hidtil medlemmerne diæter og befordringsgodtgørelse efter de regler,  

 der er fastsat i §§ 13-16.
Godtgørelser m.v. til provsterne § 18.  Der tilkommer provster, der er ansat i  

 provstier, som ikke er af overvejende bymæssig karakter, godtgørelse til  

 dækning af nødvendige merudgifter til forplejning under deltagelse i  

 provstiudvalgsmøder og andre møder inden for provstiet samt i forbindelse med  

 deltagelse i synsforretninger, uanset afstanden og mødets varighed.
 Stk. 2.  Der ydes provsten befordringsgodtgørelse efter  

 de regler, der er fastsat for statens tjenestemænd.
 Stk. 3.  I forbindelse med tjenesterejser uden for  

 provstiet ydes der provsten time- og dagpenge m.v. efter de regler, der er  

 fastsat for statens tjenestemænd.
§ 19.  Godtgørelse til provsten for merudgifter ved  

 tjenesterejser i forbindelse med provstiudvalgsmøder og andre møder afholdes  

 af fællesfonden.
Godtgørelser til provsten i medfør af § 18 for deltagelse i  

 synsforretninger afholdes af vedkommende kirkekasse.
 Ikrafttræden m.m.
 § 20.  Bekendtgørelsen træder i kraft den 3. januar  

 1995.
 Stk. 2.  Samtidig ophæves:
