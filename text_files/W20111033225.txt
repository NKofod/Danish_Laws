Erstatningsansvarslovens § 26 A, godtgørelse til efterladte, nævnets j.nr. 11-520-18802 Ansøgers bror blev dræbt, og skadevolderne blev dømt for overtrædelse af straffelovens § 237. Ansøger søgte nævnet om godtgørelse efter erstatningsansvarslovens § 26 a.
Bistandsadvokaten oplyste overfor nævnet, at ansøger, der var 33 år, havde boet sammen med broderen, indtil hun var næsten 29 år, at hun fortsat kom i hjemmet dagligt, og at hun havde overtaget ansvaret for afdødes kiosk.
Nævnet besluttede at meddele afslag.
Nævnet lagde ved sin afgørelse vægt på, at ansøger ikke havde boet sammen med afdøde i de sidste 4 år forud for dødsfaldet.
