1. Fuldt skattepligtige 2. Begrænset skattepligtige 3. Skatteundtagne og skattefritagne 1. Fuldt skattepligtige Under dette afsnit behandles de i SSL § 1, stk.1, nr.1-5a, nævnte  

 selskaber m.v., der objektivt er fuldt skattepligtige, jfr.
SC., og  

 foreninger m.v. der ifølge lovens § 1, stk.1, nr.6, jfr. stk.3 og 4, alene er  

 objektivt skattepligtige af indtægt ved erhvervsmæssig virksomhed, samt fonde  

 omfattet af FBL § 1. Hvorledes der skelnes mellem erhvervsindkomst og anden  

 indkomst, er der redegjort for under SG.
Den subjektivt begrænsede  

 skatteppligt er der redegjort for under SA 2.
Fælles for de i SSL § 1, stk.1, og FBL § 1 omhandlede selskaber,  

 foreninger m.v. er, at de skal være hjemmehørende her i landet.
Fortolkningen  

 af ordet hjemmehørende giver ikke vanskeligheder vedrørende indregistrerede  

 aktieselskaber og anpartsselskaber, da det er en betingelse for  

 indregistreringen i aktieselskabs-registeret, at selskabet angiver sit  

 hjemsted her i Danmark.
For de øvrige i bestemmelsen nævnte sammenslutninger  

 m.v. er det derimod af interesse, hvad der skal forstås ved hjemmehørende,  

 bl.a. for at afgrænse dem fra de i SSL § 2 omhandlede begrænset  

 skattepligtige selskaber og foreninger, jfr.
SA 2. Ifølge praksis er det  

 afgørende, at både bestyrelsen, i al fald flertallet af bestyrelsen, og  

 hovedkontoret befinder sig her i landet.
 En investeringsforening, der var oprettet med hjemsted i Godthåb  

 (Grønland) og postadresse sammesteds, ansås for hjemmehørende i Danmark, da  

 alle dispositioner af væsentlig betydning for foreningen, herunder  

 beslutninger om køb af værdipapirer for investerede midler samt salg af  

 værdipapirerne og kurspleje, blev truffet i København.
 Loven omfatter ifølge SSL § 41 ikke Færøerne og Grønland, hvorfor de der  

 hjemmehørende selskaber, foreninger m.v. højst kan blive begrænset  

 skattepligtige i henhold til SSL § 2.
 Afgrænsningen mellem de af loven omfattede selvstændige skattesubjekter på  

 den ene side og sammenslutninger uden selvstændig skattepligt  

 (interessentskaber (samejer), kommanditselskaber, partrederier og stille  

 selskaber) på den anden side omtales under SA 1.7.1.
1.1. Aktieselskaber og anpartsselskaber SSL § 1, stk.1, nr.1, omfatter de i aktieselskabs-registeret  

 indregistrerede aktie- og anpartsselskaber.
Om betingelser for at et  

 indregistreret selskab kan beskattes som kooperativ virksomhed, se nedenfor  

 under SA 1.4. At anpartsselskaber beskattes efter samme regler som  

 aktieselskaber følger af anpartsselskabslovens § 135, stk.1.
 Et gyldigt indregistreret selskab skal beskattes selvstændigt, med mindre  

 der i henhold til SSL § 31 er tilladt sambeskatning. (Om sambeskatning se SE  

 4.). Om tidspunktet for skattepligtens indtræden henvises til SB.
En række erhverv kan ikke drives af aktie- og anpartsselskaber.
Dette  

 skyldes, at udøvelsen af erhvervet forudsætter en bevilling, autorisation  

 eller lign., som i henhold til lovbestemmelser uden for skattelovgivningen  

 kun gives til personer.
 Dette gælder virksomhed som ejendomshandler og ejendomsmægler (jfr.  

 næringsloven, lov om ejendomsmæglere samt industriministeriets bekendtgørelse  

 nr.237 af 19.maj 1982 om ejendomsmægleres og ejendomshandleres virksomhed),  

 landinspektør (jfr. lov om landinspektørvirksomhed), skibs- og varemægler  

 (jfr. lov om skibsmæglere og varemæglere), dispachør (jfr. lov om  

 dispachører), translatør og tolk (jfr. lov om translatører og tolke), samt  

 som bevillingshaver til hyrevognskørsel (jfr. lov om hyrekørsel).
 Endvidere er det ved ØLD (UfR 1964, s.264) fastslået, at ej heller  

 advokatvirksomhed kan drives i selskabsform, idet retsplejelovens regler om  

 advokaters virksomhed og Det Danske Advokatsamfunds vedtægter forudsætter, at  

 advokatvirksomhed drives af personer.
 Om tilfælde, hvor indtægten ved en i selskabsretlig henseende lovligt  

 drevet virksomhed skal beskattes ved en personlig indkomstopgørelse, se SC  

 1.1.1.
1.2. Aktieselskabslignende selskaber Under SSL § 1, stk.1, nr.2, falder selskaber, som uden at kunne  

 indregistreres som aktie- eller anpartsselskaber, har det til fælles med dem,  

 at ingen af deltagerne hæfter personligt for selskabets forpligtelser, og at  

 overskuddet, herunder et eventuelt likvidationsprovenu, fordeles i forhold  

 til deltagernes indskudte kapital.
Det sidstnævnte vilkår afskærer disse selskaber fra at regnes for  

 kooperative foreninger, jfr.
SA 1.4., uanset at de ofte fører betegnelsen  

 A.m.b.A.
Ligeledes vil dette vilkår normalt bevirke, at disse selskaber ikke  

 kan regnes for foreninger, jfr.
SA 1.7.1., da foreninger i reglen ikke har  

 indskudskapital af betydning og heller ikke regler om overskudsfordeling.
 Under bestemmelsen hører eksempelvis selskaber uden indskudt kapital, men  

 kun med garantikapital, selskaber med vekslende kapital samt selskaber med  

 vedtægtsmæssig begrænsning af udbytte og likvidationsprovenu.
1.2.1. Statsanstalten for Livsforsikring Med virkning fra 1.jan. 1988 er Statsanstalten for Livsforsikring ved lov  

 nr.146 af 25.marts 1987 blevet skattepligtig jfr.
SSL § 1, stk.1, litra 2 b.
1.3. Sparekasser De i henhold til bank- og sparekasseloven anerkendte sparekasser beskattes  

 med virkning fra 1.1.1976 efter SSL § 1, stk.1, nr.2a.
Sparekasserne er  

 selvejende institutioner.
Andelskasser er derimod organiseret som foreninger, der virker inden for  

 lokalt afgrænsede områder.
Andelskasser omfattes af SSL § 1, stk.1, nr.6.
1.4. Kooperative foreninger Dette afsnit omhandler de fælles træk for de af SSL § 1, stk.1, nr.3, 3a  

 og 4, omfattede kooperative virksomheder (brugsforeninger, indkøbsforeninger  

 samt produktions- og salgsforeninger).
Kooperative virksomheder er normalt organiseret som foreninger, men der er  

 dog ikke krav om en bestemt organisationsform.
Et indregistreret aktie- eller  

 anpartsselskab kan beskattes som kooperativ virksomhed, hvis det opfylder  

 betingelserne som nedenfor anført om samhandel med aktionærer og om  

 overskudsfordeling.
Det er uden betydning for skattepligten som kooperativ  

 forening, om medlemmernes hæftelse for foreningens forpligtelser er begrænset  

 til deres indskud i foreningen, eller om de tillige hæfter med hele deres  

 øvrige formue.
Sædvanligvis har hvert medlem en stemme på generalforsamlingen  

 eller ved valg til repræsentantskabet.
 Der er 3 nødvendige forudsætninger for at betragte foreningen som en  

 kooperativ virksomhed:
a.
Foreningen skal have et kooperativt formål, d.v.s. den skal enten  

 indkøbe, fremskaffe eller fremstille varer eller tjenesteydelser til  

 medlemmerne, eller den skal bearbejde, forædle eller sælge medlemmernes  

 produkter.
Det er den måde, hvorpå virksomheden faktisk drives, der er  

 afgørende for bedømmelsen af formålet.
b.
Overskuddet skal, bortset fra en normal forrentning af indskudt  

 kapital, fordeles i forhold til medlemmernes omsætning med foreningen.
Som  

 normal forrentning af indskudt kapital kan ikke godkendes en højere  

 forrentning end Nationalbankens til enhver tid fastsatte diskonto.  

 Beregningsgrundlaget behøver ikke at være omsætningen i det enkelte  

 regnskabsår, men kan være flere års omsætning.
Også et eventuelt  

 likvidationsprovenu skal fordeles i forhold til omsætningen.
Den omsætning,  

 der skal danne grundlag for overskudsfordelingen, er i almindelighed  

 betalingen for de faktiske leverancer til eller fra medlemmerne.
c.
Foreningen skal hovedsagelig handle med medlemmer.
1.4.1. Brugsforeninger Skattepligtige som brugsforeninger efter SSL § 1, stk. 1, nr. 3, er  

 kooperative foreninger, hvis medlemmer helt eller delvis benytter  

 foreningernes leverancer til privat forbrug.
Det samme gælder iflg.
SSL § 1,  

 stk.2, hovedforeninger, hvoraf brugsforeninger og indkøbsforeninger (se SA  

 1.4.2.) er medlemmer, hvis medlemsforeningernes andelshavere helt eller  

 delvis benytter hovedforeningernes leverancer til privat forbrug.
 Det er uden betydning for skattepligten som hovedforening, om denne udover  

 kooperative foreninger tillige som medlemmer har ikke-kooperative foreninger,  

 selskaber, personligt drevne virksomheder eller enkeltpersoner.
1.4.2. Indkøbsforeninger Skattepligtige som indkøbsforeninger efter SSL § 1, stk. 1, nr. 3 a, er  

 kooperative foreninger, hvis medlemmer udelukkende benytter leverancer fra  

 foreningen ved udøvelsen af deres bedrift.
Man vil som hovedregel lægge vægt  

 på, om der ud fra virksomhedens varesortiment eller arten af leverancer er  

 formodning for, at medlemmerne udelukkende benytter de pågældende leverancer  

 erhvervsmæssigt.
Det er ikke nogen hindring for beskatning som indkøbsforening, at  

 foreningen har leverancer til ikke-medlemmer, når bare ikke denne leverance  

 antager et sådant omfang, at foreningen i skattemæssig henseende mister sin  

 karakter af kooperativ virksomhed.
Hvis leverancer til ikke-medlemmer  

 overstiger 25% af foreningens samlede leverancer, og det må anses for  

 overvejende sandsynligt, at denne tilstand vil være af længere varighed, kan  

 foreningen ikke længere beskattes som indkøbsforening.
Skattepligten må i så  

 fald bedømmes efter andre bestemmelser i SSL § 1, stk.1, og hyppigst som  

 omfattet af denne bestemmelses nr.6.
 Overstiger leverancerne til ikke-medlemmer ikke den nævnte grænse på 25%  

 af den samlede leverance, er det uden betydning for beskatningen som  

 indkøbsforening, om ikke-medlemmer benytter deres indkøb i foreningen helt  

 eller delvis til deres private forbrug.
25 %.-reglen finder kun anvendelse, hvis leverancerne til ikke-medlemmer  

 falder ind under indkøbsforeningens sædvanlige kooperative virksomhed.
En  

 indkøbsforening, der som en del af sin løbende aktivitet havde indledt en  

 virksomhed, der udelukkende tog sigte på omsætning med andre end medlemmerne,  

 kunne således ikke længere beskattes som en kooperativ virksomhed, selv om  

 denne virksomhed udgjorde mindre end 25 % af den samlede leverance.
RR 1984  

 SM 91.
 En forening, der ikke blot solgte varer til udelukkende brug i  

 medlemmernes bedrifter, men også varer, henhørende under medlemmernes  

 privatforbrug, kunne ikke beskattes som indkøbsforening efter  

 selskabsskattelovens § 1, stk.1, nr.3a, men skulle beskattes som  

 brugsforening efter § 1, stk.1, nr.3, Skat 1987.6.444.
Skattepligtige som indkøbsforeninger er endvidere hovedforeninger, hvoraf  

 brugsforeninger og indkøbsforeninger er medlemmer, hvis medlemsforeningernes  

 andelshavere udelukkende anvender leverancer fra hovedforeningen til udøvelse  

 af deres bedrift.
Ligesom for indkøbsforeningerne vil man for  

 hovedforeningernes vedkommende i almindelighed lægge vægt på, om  

 virksomhedens varesortiment eller arten af leverancer må antages at være af  

 en for medlemsforeningernes andelshavere rent erhvervsmæssig karakter.
 Hvor hovedforeningens medlemmer udelukkende er indkøbsforeninger, er  

 foreningen således klart skattepligtig som indkøbsforening.
Er hovedforeningens medlemmer både brugsforeninger og indkøbsforeninger,  

 kan den dog anses for skattepligtig som indkøbsforening, hvis andelshaverne i  

 de medlemsforeninger, der beskattes som brugsforeninger, udelukkende benytter  

 hovedforeningens leverancer til udøvelse af deres bedrift.
I modsat fald er  

 foreningen skattepligtig som brugsforening.
Såfremt hovedforeningen udover kooperative foreninger tillige har  

 ikke-kooperative foreninger som medlemmer, er også disse foreningers  

 medlemmers brug af hovedforeningens leverancer af betydning for, om  

 hovedforeningen skal beskattes som indkøbsforening eller som brugsforening.  

 Hvor selskaber, personligt drevne virksomheder eller enkeltpersoner tillige  

 er medlemmer, er det uden betydning, til hvilket formål hovedforeningens  

 leverancer benyttes af selskabets, den personligt drevne virksomheds eller  

 enkeltpersonens kunder.
Såfremt virksomhedens indehaver eller det personlige  

 medlem benytter hovedforeningens leverancer helt eller delvis til privat  

 forbrug, vil hovedforeningen dog principielt være skattepligtig som  

 brugsforening.
 Det gælder i det hele for indkøbsforeninger, at de må bestå af medlemmer,  

 som vel har fælles interesse i indkøbsfunktionerne, men som iøvrigt er  

 økonomisk uafhængige af hinanden.
 Hvis medlemskredsen overvejende består af koncernforbundne selskaber eller  

 søsterselskaber, kan foreningen ikke beskattes som indkøbsforening, men må  

 beskattes efter SSL § 1, stk. 1, nr. 6.
1.4.3. Produk- tions- og salgs- foreninger Skattepligtige efter nr. 4 er kooperative foreninger, som bearbejder,  

 forædler eller sælger medlemmernes produkter.
Medlemmerne må selv drive en erhvervsvirksomhed, hvis produkter kan  

 viderebearbejdes eller sælges gennem foreningen.
Det er ikke tilstrækkeligt,  

 at medlemmerne leverer ubearbejdede materialer og arbejdskraft m.v. til  

 foreningen, for hvis regning og risiko produktet så fremstilles og sælges.  

 Det er heller ikke tilstrækkeligt, at medlemmerne indskyder arbejdskraft og  

 kontante midler, se i øvrigt SF 3.1.
Opkøb af råvarer og færdigvarer skal fortrinsvis ske hos medlemmer, men en  

 forening kan fortsat beskattes som produktions- og salgsforening, selv om den  

 i begrænset omfang foretager opkøb hos ikke-medlemmer.
Som råvarer anses  

 samtlige indkøb af produkter til videre forarbejdning.
 Hvis opkøbet af råvarer overstiger 25% af det samlede opkøb, og der er en  

 overvejende sandsynlighed for, at denne tilstand er af længere varighed, kan  

 foreningen ikke vedblivende beskattes som produktions- og salgsforening.  

 Skattepligten må i så fald bedømmes efter en anden af bestemmelserne i SSL §  

 1, stk.1, hyppigst efter bestemmelsens nr.6, se Skat 1986.8.513.
 Et selskab, der blev oprettet for at koordinere salgsarbejdet for en kreds  

 af mindre vognmænd med speciale i pakketransport indenfor erhvervssektoren  

 blev anset for omfattet af SSL § 1 stk. 1 nr. 6 og ikke nr.4. Der blev herved  

 især lagt vægt på, at nr.4 efter sin ordlyd ikke omfatter sammenslutninger,  

 der leverer tjenesteydelser fra medlemmerne til aftagerne.
 Også for produktions- og salgsforeninger gælder, at medlemmerne vel har  

 fælles interesse i samarbejdet om at modtage, behandle og afsætte deres  

 produkter, men at de i øvrigt må være økonomisk uafhængige af hinanden.
1.5. Gensidige forsikringsforeninger De under SSL § 1, stk. 1, nr. 5, nævnte gensidige forsikringsforeninger er  

 sammenslutninger af forsikringstagere, hvor medlemmerne hæfter for  

 foreningens forpligtelser i forhold til de tegnede forsikringssummer, men som  

 desuden overtager forsikringer uden pligt for forsikringstageren til at  

 deltage i det gensidige ansvar.
 Hvor foreningen ikke tegner forsikringer af sidstnævnte art, hører den til  

 de foreninger m.v., der er skattepligtige i henhold til SSL § 1, stk. 1, nr.  

 6.
1.6. Investeringsforeninger Der sondres mellem foreninger, der udsteder investeringsbeviser  

 (certifikatudstedende) og kontoførende investeringsforeninger.
 Certifikatudstedende:
 - akkumulerende: SSL § 1, stk.1, nr.5a.
 - udloddende: SSL § 1, stk.1, nr.6.
 Medlemmerne beskattes efter aktieregler.
 Kontoførende:
 Medlemmerne beskattes i henhold til lovbkg. nr.654 af 8.okt. 1987 af:
1) indtjente renter og udbytter, 2) realiserede kursgevinster på fordringer, hvor den pålydende rente ikke  

 opfylder kravet til mindsterenten efter § 7 i lov om skattemæssig behandling  

 af gevinst og tab på fordringer og gæld, og 3) realiserede fortjenester som omhandlet i § 2 i lov om beskatning af  

 fortjeneste ved afståelse af aktier m.v., nedsat med eventuelle tab efter  

 samme paragraf, samt realiserede fortjenester som omhandlet i samme lovs §  

 2a.
 Se ligningsvejledningen K 2.3. og K 3.10.
 Disse foreninger er ikke anset for selvstændigt skattepligtige.
 I andre tilfælde, hvor en sammenslutning har til formål at anbringe  

 deltagernes midler i værdipapirer, vil der normalt være tale om  

 interessentskaber, hvor skattepligten påhviler den enkelte deltager.
1.6.1. Certifikatudstedende - akkumulerende Efter SSL § 1, stk.1, nr.5a, er investeringsforeninger, der udsteder  

 omsættelige beviser (certifikater) for medlemmernes indskud, skattepligtige,  

 medmindre foreningen vedtægtsmæssigt er forpligtet til inden fristen for  

 indgivelse af selvangivelsen for det pågældende indkomstår at udlodde de i  

 indkomståret indtjente renter og udbytter.
Med virkning fra og med  

 indkomståret 1986 skal foreningen endvidere være forpligtet til at udlodde de  

 realiserede kursgevinster på fordringer, hvor den pålydende rente ikke  

 opfylder kravet til mindsterenten og endvidere udlodde realiserede  

 aktieavancer, som omhandlet i aktieavancebeskatningslovens §§ 2 og 2 a.
 De således skattepligtige investeringsforeninger betegnes normalt som  

 akkumulerende.
 I investeringsforeninger, der er opdelt i afdelinger, hvoraf nogle er  

 akkumulerende og andre er udloddende, bedømmes skattepligten for hver  

 afdeling for sig, for så vidt der er sikkerhed for, at afdelingernes formue  

 m.v. ikke kan sammenblandes.
Det er efter lovbestemmelsen en betingelse for at falde uden for  

 beskatning efter de heromhandlede regler, at foreningen er forpligtet til at  

 udlodde de i årets løb indtjente renter og udbytter, d.v.s., at ingen del af  

 disse indtægter må tillægges formuen til varig værdiforøgelse af medlemmernes  

 certifikater.
Det beløb, der således skal bruges til udlodning til  

 certifikatejerne, kan dog reduceres med omkostningerne ved administration af  

 foreningen.
Skattepligt vil dog ikke indtræde for en forening, der for at kunne  

 foretage en udlodning med hele eller halve procenter af certifikaternes  

 pålydende, må tilbageholde en mindre del af årets indtjente renter og  

 udbytter.
Det må dog være sikret af foreningen, at det således overskydende  

 beløb ikke anvendes til en varig værdiforøgelse af certifikaterne, men  

 overføres til næste regnskabsår og indgår i det beløb, som for dette år  

 foreligger til udlodning.
 Er det beløb, der foreligger til udlodning, under 1 pct. kan det under  

 samme betingelser som ovenfor overføres til næste regnskabsår, se Skat  

 1985.2.56.
1.6.2. Certifikatudstedende - udloddende Investeringsforeninger, der udsteder omsættelige beviser for medlemmernes  

 indskud, og som ifølge deres vedtægter er forpligtet til inden fristen for  

 indgivelse af selvangivelse for det pågældende indkomstår at udlodde de i  

 indkomståret indtjente renter, udbytter m.v. efter afdrag af  

 administrationsomkostninger, er omfattet af SSL § 1, stk.1, nr.6. Dette  

 gælder selv om intet medlem hæfter personligt for foreningens forpligtelser,  

 Skat 87.2.146.
 Indskudsbeviserne, der i reglen betegnes certifikater, skal fremtræde som  

 særskilte dokumenter med et bestemt pålydende, således at certifikatets ejer  

 bliver lodtagen i foreningens overskud og formue i forhold til dets  

 pålydende.
 Certifikatudstedende investeringsforeninger, der ikke udlodder renter og  

 udbytter m.v. som ovenfor anført (de akkumulerende investeringsforeninger),  

 er altid skattepligtige i henhold til SSL § 1, stk.1, nr.5a.
 Om investeringsforeningers objektive skattepligt henvises til SC 4.
1.7. Foreninger m.v., der er skattepligtige for så vidt angår indtægt  

 ved erhvervsmæssig virksomhed SSL § 1, stk.1, nr.6, er en opsamlingsbestemmelse, der omfatter  

 sammenslutninger, der på den ene side er selvstændige skattesubjekter, men på  

 den anden side hverken omfattes af bestemmelsens nr.1-5 a eller er begrænset  

 skattepligtige i henhold til lovens § 2 og heller ikke er undtaget fra  

 skattepligten i henhold til lovens § 3, stk.1.
Foreninger m.v., som ikke driver skattepligtig virksomhed, er ikke  

 pligtige til at indsende selvangivelse.
Ligningsmyndigheden har dog ret til  

 at afkræve foreningen sådanne oplysninger, som er nødvendige for at afgøre,  

 om foreningen fortsat er skattefri.
1.7.1. Foreninger og korporationer Betegnelsen korporation er i denne forbindelse ensbetydende med forening.
 Afgrænsningen af disse selvstændige skattesubjekter overfor  

 sammenslutninger uden selvstændig skattepligt (interessentskaber,  

 kommanditselskaber, partrederier m.v.), hvor skattepligten i stedet påhviler  

 hver enkelt deltager, kan være vanskelig at foretage, da interessentskaber  

 kan fremtræde med en organisation, der på et eller flere punkter ligner  

 foreningers organisation.
 Af væsentlig betydning for denne sondring er sammenslutningens vedtægter  

 og hensigten med dens virksomhed, alt under hensyn til dens selvstændighed i  

 forhold til de enkelte deltagere, men herudover kan nedennævnte  

 forskelligheder være af betydning for bedømmelsen, når det huskes, at ingen  

 enkelt af disse kan være ubetinget afgørende:
 Medens det således er den enkelte deltagers udpræget selvstændige stilling  

 overfor sammenslutningen, der er årsag til, at interessentskabet ikke kan  

 anses for et selvstændigt skattesubjekt (forening), er der en anden kategori  

 af sammenslutninger, hvis manglende skattemæssige selvstændighed skyldes, at  

 selve sammenslutningen mangler den fornødne fasthed, nemlig den informelle  

 gruppe.
 At skelne mellem på den ene side den informelle gruppe, som er uden  

 skattemæssig betydning, og på den anden side den skattepligtige forening er  

 derfor et spørgsmål, om den pågældende sammenslutning er tilstrækkeligt fast  

 organiseret.
Dette kommer til i ret høj grad at bero på et konkret skøn, da man som  

 mindstemål for, at der skal foreligge en forening, kun kan kræve, at en  

 flerhed af personer gennem en vis tid har præsteret en fælles formålsrettet  

 virksomhed under en fælles ledelse.
Se skd.71.675.
Der kan således ikke kræves gængse foreningsorganer (bestyrelse og  

 generalforsamling) skrevne vedtægter eller årsregnskab.
Det er heller ikke en  

 forudsætning, at det til enhver tid kan dokumenteres, hvem der er medlemmer,  

 eller nøjagtigt hvor mange medlemmer der er.
Optagelse i foreningsregisteret  

 er ikke nødvendig.
 At publikum eller myndighederne på forskellig måde anerkender  

 sammenslutningen som sådan, kan være et indicium for, at man bør betragte den  

 som en selvstændigt skattepligtig forening.
1.7.1.1. Boligkollektiver Det forekommer, at en fast ejendom ifølge tinglyst skøde ejes af en  

 andelsboligforening, men at foreningen ikke kan betragtes som et selvstændigt  

 skattesubjekt.
 Sådanne sammenslutninger, der ofte betegnes boligkollektiver, beskattes  

 således ikke, men medlemmerne beskattes efter reglerne for ejendomme ejet i  

 sameje.
 Som typiske kendetegn ved boligkollektiver kan anføres:
 1) Ejendommen indeholder højst 3 beboelseslejligheder.
 2) Antallet af medlemmer overstiger ikke 15.
 3) Beslutninger vedrørende kollektivet, herunder om optagelse af nye  

 medlemmer, kræver enstemmighed hos medlemmerne.
 4) Medlemmerne hæfter personligt og solidarisk for ejendommens pantegæld.
 5) Medlemmerne er lodtagne i formuen i forhold til deres andel eller  

 andelsbevis.
Det følger heraf, at det forhold at deltagerne alene hæfter for  

 pantegælden ikke udelukker, at der foreligger et boligkollektiv.
Intet enkelt  

 kendetegn kan være afgørende for bedømmelsen af, om der foreligger en  

 skattepligtig forening eller et sameje (interessentskab), men ejendommens  

 indretning og medlemstallet får kun betydning, hvis det er tvivlsomt,  

 hvorvidt selve foreningsvedtægterne efter deres indhold opfylder de krav, der  

 må stilles til en interessentskabskontrakt.
 Har boligkollektivet ikke disse typiske kendetegn, kan man ikke uden  

 videre lægge til grund, at der er tale om en forening, men spørgsmålet må  

 afgøres konkret.
1.8. Registreringspligtige foreninger Foreninger, der er registreringspligtige i henhold til lov om fonde og  

 visse foreninger (FL) er omfattet af FBL, jfr. lovens § 1, nr.2 og 3. Det  

 fremgår af FL § 2, at loven omfatter arbejdsgiverforeninger, fagforeninger og  

 andre faglige sammenslutninger, der har til hovedformål at varetage de  

 økonomiske interesser for den erhvervsgruppe, som medlemmerne tilhører.  

 Registreringspligten omfatter desuden foreninger, hvis midler hovedsageligt  

 består af bidrag fra de ovennævnte faglige foreninger.
Det er dog en  

 betingelse, at foreningen har som et formål at varetage de økonomiske  

 interesser for den erhvervsgruppe, som medlemmerne tilhører.
 Gruppen af registreringspligtige foreninger svarer til gruppen af faglige  

 foreninger, hvortil kontingentindbetalinger er fradragsberettigede efter LL §  

 13.
Ifølge FL § 2, stk.2, omfatter loven ikke foreninger, hvis aktiver ikke  

 overstiger 250.000 kr., samt foreninger af kommuner eller amtskommuner.
Disse  

 foreninger er almindeligvis omfattet af SSL § 1, stk.1, nr.6, jfr. afsnit SA  

 1.7.
 Registreringen finder sted i fondsregistret, der ligeledes afgør om en  

 forening er registreringspligtig.
Registreringspligtige foreninger behandles ikke ens i skattemæssig  

 henseende, idet der skal sondres mellem arbejdsmarkedssammenslutninger, jfr.  

 FBL § 1, nr.3, og andre registreringspligtige foreninger (brancheforeninger  

 m.v.), jfr.
FBL § 1, nr.2. Denne sondring foretages af skattemyndighederne.  

 Vedrørende den skattemæssige behandling af registreringspligtige foreninger,  

 se afsnit SC 6.
1.8.1 Arbejdsmarkedssammenslutninger Ifølge FBL § 1, nr.3, består arbejdsmarkedssammenslutninger af følgende  

 registreringspligtige foreninger:
a. arbejdsgiverforeninger og fagforeninger b. andre faglige sammenslutninger, hvis kapital er bestemt til anvendelse  

 til understøttelse af medlemmer under faglig konflikt, samt c. foreninger, hvis midler hovedsagelig hidrører fra de under litra a og b  

 nævnte foreninger, såfremt foreningen har som et formål at understøtte  

 virksomheder eller personer under faglig konflikt eller faktisk yder en sådan  

 understøttelse.
1.8.2. Andre foreninger (brancheforeninger m.v.) FBL § 1, nr.2, omfatter registreringspligtige foreninger, der ikke kan  

 placeres under FBL § 1, nr.3. Foreninger, der alene varetager medlemmernes  

 faglige og økonomiske interesser af merkantil eller servicebetonet art, er  

 herefter omfattet af FBL § 1, nr.2.
Foreningens aktiviteter kan også bestå i, at den tilbyder undervisning og  

 kurser, udgiver faglitteratur eller yder konsulenttjenester m.v.
Som eksempel  

 kan nævnes brancheforeninger, erhvervsorganisationer,  

 handelsstandsforeninger, handelsforeninger, landbo- og husmandsorganisationer  

 samt kvægavlsforeninger og lignende.
 Udbetalinger fra en faglig forening til en arbejdsmarkedssammenslutning  

 medfører ikke i sig selv, at den udbetalende forening bliver en  

 arbejdsmarkedssammenslutning.
1.8.3. Foreninger med blandede formål Det følger af FBL § 1, nr.2 in fine, at foreninger, der varetager formål,  

 der falder ind under både § 1, nr.2, og § 1, nr.3, i sin helhed beskattes som  

 arbejdsmarkedssammenslutning, jfr.
FBL§ 1, nr.3.
For foreninger med et sådan blandet formål kan det ofte være et spørgsmål,  

 om der foreligger en forening med to eller flere sideordnede aktiviteter,  

 eller to (eller flere) selvstændige foreninger.
Afgørende for den  

 skattemæssige bedømmelse i denne sammenhæng er, om der i registreringsmæssig  

 henseende foreligger selvstændige foreninger.
1.9. Fonde Fonde er bl.a. karakteriseret ved, at en formue er uigenkaldeligt udskilt  

 fra stifterens formue for at anvendes til et eller flere bestemte formål.  

 Ejendomsretten til fondens formue tilkommer fonden som sådan, og  

 rådighedsbeføjelserne tilkommer en selvstændig ledelse.
Der er dannet et  

 selvstændigt retssubjekt.
 Ved lov nr.300 af 6.juni 1984 om fonde og visse foreninger (fondsloven)og  

 lov nr.286 af 6.juni 1984 om erhvervsdrivende fonde (erhvervsfondsloven) er  

 der fastsat nærmere regler om fondes stiftelse, registrering, virke m.v.
 Vedtagelsen af disse love medfører, at alle tvivlsspørgsmål, om hvorvidt  

 en institution, der er omfattet af fondslovene, er en fond, afgøres af  

 fondsregistret.
1.9.1. Registrerede fonde Ved FL og EFL er der fastsat regler om registrering af fonde, legater,  

 stiftelser, herunder, at en fond ved oprettelse efter 1.jan 1985 skal have en  

 egenkapital på mindst 200.000 kr., jfr.FL § 8, samt for erhvervsdrivende  

 fonde på mindst 300.000 kr., jfr.
EFL § 9.
 For ikke-erhvervsdrivende fonde er der mulighed for dispensation efter FL  

 § 8.
 Lovene gælder for fonde, legater, stiftelser og andre selvejende  

 institutioner (fonde).
Alle fonde skal registreres i fondsregistret, medmindre de er positivt  

 undtaget i fondslovene.
Erhvervsdrivende fonde skal tillige registreres i  

 Aktieselskabs-Registeret, men den civilretlige retsevne er knyttet til  

 registreringen i fondsregistret.
Fonde stiftet før 1.jan. 1985 Fonde stiftet før 1.jan. 1985, der i medfør af lov nr.213 af 31.maj 1983  

 er registreret i fondsregistret har ikke været undergivet nogen  

 legalitetsprøvelse i fondsregistret, men er registreret som fonde eller  

 foreninger på baggrunde af institutionens egne oplysninger.
Fonde stiftet efter 1.jan. 1985 Fonde stiftet efter 1.jan. 1985 skal for at blive anset som selvstændige  

 retssubjekter registreres i fondsregistret, jfr.
FL § 5 og EFL § 6, stk.1.  

 Alle fonde, som er registreret i fondsregistret efter 1.jan. 1985 med et  

 registreringsnummer fra og med nr.11.010, er blevet legalitetsprøvet i  

 fondsregistret.
Undtaget fra fondslovene Ifølge FL § 1, stk.2, og EFL § 1, stk.4, omfatter lovene ikke:
 1) Fonde, som er oprettet ved lov eller i henhold til lov, og som er  

 undergivet tilsyn af staten.
 2) Fonde, med hvilke en kommune eller amtskommune har indgået aftale til  

 opfyldelse af kommunens eller amtskommunens forpligtelser i henhold til lov  

 om social bistand, såfremt fonden ikke varetager andre opgaver.
 3) Folkekirkens selvejende institutioner, anerkendte trossamfund og  

 godkendte uddannelsesinstitutioner, såfremt fonden ikke ud over sit  

 hovedformål varetager andre opgaver.
 4) Danmarks Nationalbank, sparekasser, pensionskasser og godkendte  

 realkreditinstitutioner.
 5) Almennyttige boligselskaber, godkendte uddannelsesinstitutioner og  

 teknologiske serviceinstitutter, såfremt fonden ikke ud over sit hovedformål  

 varetager andre opgaver.
Fonde, der er konkret undtaget fra registrering Ifølge FL § 1, stk.3, kan fondsmyndigheden med justitsministerens samtykke  

 bestemme, at en fond, som på anden måde end efter FL er undergivet statslig  

 eller kommunalt tilsyn, helt eller delvis skal være undtaget fra loven.  

 Fondsmyndigheden kan endvidere med industriministerens samtykke bestemme, at  

 en fond, som på anden måde end efter EFL er undergivet offentligt tilsyn og  

 økonomiske kontrol, helt eller delvis skal være undtaget fra EFL, jfr. lovens  

 § 1, stk.5.
 Undtaget fra fondslovene er også fonde, hvis kapital ikke overstiger  

 50.000 kr., og som enten er oprettet før 1.jan. 1985 eller er stiftet i  

 henhold til testamente, der er oprettet før 1.jan. 1985.
Tvivlsspørgsmål om, hvorvidt en fond er erhvervsdrivende eller  

 ikke-erhvervsdrivende afgøres af overregistrator (Aktieselskabs-Registeret),  

 jfr.
EFL § 3.
1.9.2. Fondes skattepligt 1.9.2.1. Fondsbeskatningsloven Fonde, der er registreringspligtige i henhold til FL eller EFL er omfattet  

 af FBL, jfr. lovens § 1, nr.1, litra a og litra c.
Skattepligten er afhængig  

 af registreringspligten, og det er således ikke afgørende, om fonden formelt  

 er registreret.
 Det fremgår endvidere af FBL § 1, nr.1, litra b og litra d, at fonde, der  

 konkret er fritaget for registreringspligt i henhold til FL § 1, stk.3, eller  

 EFL § 1, stk.5, også er omfattet af fondsbeskatningsloven.
 Det er uden betydning for skattepligten, om en fond er omfattet af FL  

 eller EFL.
 Hovedreglen, hvorefter skattepligten er afhængig af registreringspligten,  

 brydes dog for så vidt angår lånefonde m.v., idet FBL § 1, nr.1, in fine,  

 foreskrive, at eventuelle registreringspligtige fonde, der er omfattet af FBL  

 § 1, nr.4, ikke er skattepligtige i henhold til FBL § 1, nr.1. Se tillige i  

 afsnit SA 1.9.2.3 om realrenteafgiftspligtige fonde.
1.9.2.2. Selskabsskatteloven Fonde, der ikke er omfattet af FBL, er almindeligvis skattepligtige i  

 henhold til SSL § 1, stk.1, nr.6, se dog nedenfor.
Det vil først og fremmest  

 omfatte fonde, der er oprettet før 1.jan. 1985, og som på grund af  

 kapitalkravet på 50.000 kr., ikke er registreringspligtige.
Fonde, der direkte er undtaget fra registrering efter FL § 1, stk.2,  

 nr.1-3, eller EFL § 1, stk.4, vil ofte være omfattet af SSL § 1, stk.1, nr.6.  

 Skattepligten kan dog også følge af andre lovbestemmelser, f.eks.  

 sparekasser, jfr.
SSL § 1, stk.1, nr.2a, og godkendte realkreditinstitutter,  

 jfr.
FBL § 1, nr.4. Skattepligtsspørgsmålet må afgøres konkret.  

 Opmærksomheden skal endelig henledes på, at fonde og institutter, der er  

 omfattet af SSL § 1, stk.1, nr.1-6, kan være helt eller delvis skatteundtaget  

 efter reglerne i SSL § 3, stk.1. Se nærmere i afsnit SA 3.
1.9.2.3. Realrenteafgiftspligtige fonde samt hjælpe- og  

 understøttelsesfonde Det fremgår af FBL § 1, nr.1, in fine, at skattepligten i henhold til FBL  

 ikke omfatter fonde, der er omfattet af lov om realrenteafgift af visse  

 pensionskapitaler.
 Registreringspligtige fonde, pensionsfonde, kapitalpensionsfonde og fonde,  

 der er godkendt i henhold til pensionsbeskatningslovens § 52, der er omfattet  

 af realrenteafgiftsloven, er således ikke omfattet af FBL, men derimod  

 normalt af SSL § 1, stk.1, nr.6. Det følger heraf, at de her nævnte fonde  

 sædvanligvis alene vil være realrenteafgiftspligtige og ikke  

 indkomstskattepligtige.
 Skattepligten for fonde, der er godkendt i henhold til LL § 14 F, afgøres  

 efter de almindelige for fonde gældende regler, som beskrevet under afsnit SA  

 1.9.2.1-2.
 1.10. Realkredit- og finansieringsinstitutter m.v.
 1.10.1 Realkreditinstitutter m.v.
 Institutter, der er godkendt i henhold til lov om realkreditinstitutter,  

 er skalttepligtige i henhold til FBL, jfr. lovens § 1, nr.4, litra a.
 Det fremgår af FBL § 1, nr.4, litra b-c, at følgende institutter også er  

 omfattet af loven:
1) Kreditforeningen af Kommuner i Danmark 2) Provinsbankernes Reallånefond 3) Landsbankernes Reallånefond 4) Dansk Landbrugs Realkreditfond 5) Danmarks Skibskreditfond 6) Dansk Eksportfinansieringsfond Lånefonde m.v., der er omfattet af FBL § 1, nr.4, er således ikke  

 skattepligtige i henhold til FBL § 1, nr.1, selv om fonden er  

 registreringspligtig, jfr.
FBL § 1, nr.1, in fine.
 SSL § 3, stk.1, nr.6, der hjemlede en ubetinget, men begrænset,  

 skatteundtagelse for ovennævnte institutioner er ophævet med virkning fra og  

 med indkomståret 1987 (skatteåret 1988/89).
1.10.2. Finansieringsinstitutter Finansieringsinstitutter, der er nævnt i FBL § 1, nr.4, litra d-g, kan  

 henføres til beskatning i henhold til FBL.
Det er dog en betingelse, at  

 skatteministeren i hvert enkelt tilfælde træffer bestemmelse herom.  

 Bemyndigelsen til at træffe beslutning herom administreres efter samme  

 retningslinier, som hidtil er fulgt ved bevilling af skattefritagelse efter  

 SSL § 3, stk.1, nr.9.
Finansieringsinstitutter, der er omfattet af de i denne bestemmelse nævnte  

 særlove, er i vidt omfang organiseret som aktieselskaber.
Beskatning finder  

 således sted efter de for aktieselskaber almindelige gældende regler,  

 medmindre instituttet konkret ved ministerens beslutning er henført til FBL.
 Er finansieringsinstituttet en registreringspligtig fond er den omfattet  

 af FBL § 1, nr.1, medmindre den konkret er henført til FBL § 1, nr.4.
 Ophævelsen af SSL § 3, stk.1, nr.9, bevirker, at de i henhold hertil  

 bevilgede skattefritagelser bortfalder med virkning fra og med indkomståret  

 1987 (skatteåret 1988/89).
2. Begrænset skattepligtige Iflg.
SSL § 2 er udenlandske selskaber og foreninger m.v. af tilsvarende  

 art, som de i SSL § 1 nævnte danske selskaber og foreninger m.v.  

 skattepligtige til Danmark, når de har indtægter her fra landet af en nærmere  

 angiven beskaffenhed, jfr. nedenfor.
Skattepligtens omfang er begrænset til  

 overskud fra disse indtægter.
 Selskaber og foreninger m.v. hjemmehørende i Grønland eller på Færøerne  

 sidestilles i denne forbindelse med udenlandske selskaber og foreninger.
2.1. Erhvervsvirksomhed Ved lov nr.309 af 25.maj 1987 er reglerne for begrænset skattepligt efter  

 SSL § 2, stk.1, nr.1a, ændret.
Efter ændringen er selskaber, foreninger m.v.,  

 som nævnt i SSL § 1, stk.1 og 2, der har hjemsted i udlandet, skattepligtige  

 her til landet, når de - udøver et erhverv med fast driftsted her i landet eller deltager i en  

 erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed  

 eller fra afståelse af en sådan virksomhed, når ydelserne ikke er udbytte,  

 afdrag på tilgodehavende, renter eller royalty, eller - har forpagtet en sådan virksomhed.
 Lovændringen har virkning for ydelser og forpagtningsafgifter, som den  

 skattepligtige erhverver endelig ret til den 18.febr. 1987 eller senere.
Ydelser, der er erhvervet endelig ret til før den 18.febr. 1987, er  

 omfattet af den tidligere gældende bestemmelse i SSL § 2, stk. 1, nr.1a.  

 Efter denne bestemmelse er selskaber og foreninger m.v., der har hjemsted i  

 udlandet, men udøver et erhverv med fast driftssted her i landet eller  

 deltager i en erhvervsvirksomhed med fast driftssted her, eller på anden måde  

 er berettiget til andel i overskud af en sådan virksomhed, skattepligtige her  

 i landet af overskud ved den angivne erhvervsudøvelse, jfr.
SSL § 2, stk.1,  

 nr.1 a.
Fast driftssted Ved fastlæggelsen af, hvornår der må antages at foreligge fast driftssted,  

 lægges der vægt på den præcisering af begrebet, der har fundet sted i  

 tilknytning til vore dobbeltbeskatningsoverenskomster.
Fast driftssted antages herefter altid at foreligge, når virksomheden  

 drives gennem: filial, kontor, fabrik eller værksted.
Det samme gælder  

 byggevirksomhed her i landet af en vis varighed, som oftest mindst 12  

 måneder.
Varetages virksomheden her i landet af en såkaldt kvalificeret agent, der  

 fra det udenlandske selskab, han repræsenterer, har fuldmagt til at indgå  

 handler med bindende virkning for virksomheden, foreligger der fast  

 driftssted her i landet.
Det afgørende er, hvor aftalen sluttes (bliver  

 accepteret).
 Varetages virksomheden her i landet af en formidleragent (agent, der skal  

 have accept hos den i udlandet beliggende virksomhed på de ordrer, han  

 modtager), foreligger der ikke fast driftssted.
 Såfremt der via en filial med lager her i landet sker bindende salg til  

 aftagere, såvel her i landet som i udlandet, omfatter den begrænsede  

 skattepligt fortjenesten vedrørende salget både til Danmark og til udlandet.
 Et schweizisk selskab blev anset for at have fast driftssted i forbindelse  

 med overtagelse af en portefølje af leasingkontrakter i Danmark, idet  

 hovedfunktionen for selskabet i forbindelse med erhvervelsen af  

 leasingporteføljen udførtes af et dansk administrationskontor, der ikke kunne  

 anses alene at udøve en virksomhed, der var forberedende eller hjælpende  

 karakter, Skat 1985.4.112.
 Tilstedeværelsen af en ren indkøbsfilial her i landet er ikke  

 tilstrækkelig til, at der foreligger fast driftssted.
 En frivillig momsregistrering af en udenlandsk virksomhed medfører ikke i  

 sig selv, at der dermed opstår skattepligt her til landet.
 Et i Grønland indregistreret aktieselskab, hvis hele indtægtsgivende  

 virksomhed var samlet i selskabets københavnske afdeling, blev anset for  

 begrænset skattepligtigt her til landet.
 Et udenlandsk moderselskab, der lejede et kontor hos det danske  

 datterselskab, hvor koncerndirektørens arbejdspapirer og arkiver opbevaredes,  

 og hvor al korrespondance fra koncerndirektøren afsendtes, ansås for at have  

 fast driftssted i Danmark.
 Om begrebet fast driftssted i øvrigt, se Erik Møller i R.R. 1963, s.8 og  

 Skatteorientering 2.3. juli 1985.
Deltagelse i erhvervsvirksomhed Et udenlandsk selskab, der indgår en interessentskabskontrakt med et dansk  

 selskab om opførelse og drift af en virksomhed her i landet, erhverver fast  

 driftssted ved underskrivelsen af kontrakten, uanset at der går længere tid,  

 inden den egentlige drift af virksomheden kommer i gang, Skd.44.29 - R.R.  

 1978 SM s.36.
Et internationalt boreselskab, der deltog i efterforskning af olie ved  

 Grønland, blev ikke anset for skattepligtig her til landet af den virksomhed,  

 som udøvedes af det kontorhold, der fulgte med selskabets skib, og som var  

 placeret i København.
Kontorholdets virksomhed bestod i at føre bøger,  

 udarbejde rapporter og indkøbe udrustning, R.R. 1977 SM s.215.
Andel i overskud Det fremgår af Skd. cirk. nr.274 af 22.12.1961 til selskabsskatteloven, at  

 begrebet andel i overskud skal forstås som andel i nettooverskud.  

 Bestemmelsen tager først og fremmest sigte på de tilfælde, hvor et udenlandsk  

 selskab som gengæld for ydede lån, kapitalindskud af mere varig karakter,  

 licenstilladelser el.lign., betinger sig en andel i overskuddet i herværende  

 virksomheder.
 Betinger selskabet sig en egentlig rente, procentdel af omsætningen eller  

 et fast beløb, der skal udredes, hvad enten den danske virksomhed giver  

 overskud eller underskud, er der ikke tale om en overskudsandel, og derfor  

 heller ikke tale om skattepligt.
 Hvis en virksomhed bortforpagtes mod en fast forpagtningsafgift, indtræder  

 der heller ikke begrænset skattepligt, lsr. 1972.1, og Skd.18.166.
 De nævnte afgørelser vedrører personer, men da bestemmelsen i SSL § 2,  

 stk.1 a, er enslydende med den for personer gældende bestemmelse i KL § 2,  

 stk.1 c, gælder det samme for selskaber og foreninger.
Løbende ydelser Efter lovændringen er den begrænsede skattepligt ikke længere betinget af,  

 at de modtagne ydelser kan karakteriseres som »andel i overskud«.  

 Løbende ydelser, der beregnes i forhold til omsætningen i en virksomhed med  

 fast driftssted her i landet, vil således medføre begrænset skattepligt efter  

 den nye bestemmelse, men ikke efter den tidligere gældende bestemmelse.
Bortforpagtning I modsætning til tidligere retstilstand medfører en forpagtningsafgift  

 begrænset skattepligt, hvad enten den er fast eller variabel - f.eks. sat i  

 forhold til overskuddets eller omsætningens størrelse eller værdien af  

 naturalier.
 Selskaber, foreninger m.v., der er beliggende i udlandet, er således  

 skattepligtige af forpagtningsafgifter, som hidrører fra bortforpagtning af  

 en virksomhed med fast driftssted her i landet, også når denne drives fra  

 lejede lokaler, eller i tilfælde, hvor den ejendom, hvorfra virksomheden  

 drives, ikke samtidig bortforpagtes.
Når en virksomhed med fast driftssted her i landet afhændes, bliver ejere,  

 som ikke er fuldt skattepligtige i medfør af SSL § 1, stk.1 og 2, kun  

 beskattet af særlig indkomst, hvis denne hidrører fra afståelse af  

 formuegoder knyttet til en virksomhed, som medfører begrænset skattepligt,  

 jfr.
LOSI § 10.
 Lovændringen forhindrer således de tidligere forekommende tilfælde, hvor  

 en ejer af en virksomhed gennem en bortforpagtningskonstruktion og  

 fraflytning til udlandet kunne afhænde virksomheden uden beskatning af  

 fortjeneste og genvundne afskrivninger.
 Vedrørende den nærmere forståelse af begrebet »andel i  

 overskud«, som har betydning for ydelser, som der er erhvervet endelig  

 ret til inden den 18.febr. 1987, henvises til skd.cirk. nr.274 af 22.dec.  

 1961 til selskabsskatteloven samt til LV for selskaber 1986 side 28.
2.2. Fast ejendom Ifølge SSL § 2, stk.1 b, er selskaber og foreninger m.v., der har hjemsted  

 i udlandet, men i deres egenskab af ejer, medejer, brugs- eller indtægtsnyder  

 oppebærer indtægt (herunder også en fast forpagtningsafgift) af en her i  

 landet beliggende fast ejendom, begrænset skattepligtige.
2.3. Udbytteindtægter Udenlandske selskaber og foreninger m.v., som oppebærer udbytteindtægter  

 fra her i landet hjemmehørende selskaber, er omfattet af skattepligten her i  

 landet, jfr.
SSL § 2, stk.1 c.
Skattepligten omfatter iflg.
SSL § 3, stk.6,  

 også sådanne udenlandske selskaber og foreninger, som i øvrigt måtte være  

 undtaget fra skattepligt efter SSL § 3, stk.1.
Skattepligten af disse indtægter er dog begrænset til udbyttebeløb, i  

 hvilke der efter KL § 65 skal indeholdes udbytteskat.
Foruden det almindelige  

 af generalforsamlingen fastsatte årlige udbytte gælder dette udbetalinger ved  

 nedsættelse af aktiekapital i selskaber, som ikke er under likvidation, samt  

 udlodninger foretaget forud for det kalenderår, hvori selskabet endeligt  

 opløses.
Ved bestemmelserne i LL § 16 A, stk.2, og LOSI § 17, stk.3, jfr.  

 bekendtgørelse nr.524 af 11.10.1984, er der tillagt  

 amtsskatteinspektoraterne, i København og Frederiksberg vedkommende  

 skattedirektorat, bemyndigelse til at tillade, at de nævnte udbetalinger i  

 skattemæssig henseende behandles som ved aktiesalg til trediemand.
Dermed  

 bortfalder pligten til at indeholde udbytteskat, og såfremt tilladelsen  

 omfatter udenlandske selskaber og foreninger m.v., bortfalder også  

 skattepligten for disse.
 Ved lov nr.309 af 25.maj 1987 er SSL § 2, stk.1c, ændret, således at der  

 efter lovændringen også foreligger begrænset skattepligt, når udenlandske  

 selskaber, foreninger m.v. modtager udbytter omfattet af LL § 16A, stk.1,  

 eller modtager afståelsessummer omfattet af LL § 16B, stk.2 eller 5.
 I forhold til tidligere gældende retstilstand har lovændringen udvidet den  

 begrænsede skattepligt til også at omfatte maskeret udbytte og  

 afståelsessummer omfattet af LL § 16B, stk.2 og stk.3.
 Når der indrømmes dispensation efter LL § 16A, stk.2, LL § 16B, stk.6, og  

 LOSI § 17, stk.3, bortfalder denne del af den begrænsede skattepligt.
 Den udvidede skattepligt har virkning for udbytteudlodninger og  

 aktieafståelser, som foretages den 18.febr. 1987 eller senere.
 Skattepligten af udbytteindtægter omfattet af SSL § 2, stk.1c, anses for  

 endeligt opfyldt ved den i henhold til KL § 65 foretagne indeholdelse af  

 udbytteskat eller den skat, der skal betales i henhold til KL § 65A, stk.2.
 De udbytteindtægter, der ikke er omfattet af indeholdelsespligten i KL §  

 65, skal for begrænset skattepligtige ligeledes beskattes med en bruttoskat  

 på 30 pct.
 For begrænset skattepligtige er udbytteskatten - uanset om der foreligger  

 indeholdelse eller ej - en endelig skat, og det pågældende udbyttebeløb skal  

 således ikke indgå i en indkomstopgørelse vedr. andre af bestemmelsen  

 omfattede skattepligtige indkomster.
 I henhold til bestemmelser i mange dobbeltbeskatningsoverenskomster skal  

 der ske hel eller delvis tilbagebetaling af den indeholdte udbytteskat.
2.4. Skattegodtgørelse Udenlandske selskaber og foreninger m.v., som i henhold til en med en  

 fremmed stat, Færøerne eller Grønland indgået dobbeltbeskatningsoverenskomst  

 oppebærer skattegodtgørelse som nævnt i SSL § 17 A knyttet til de under SA  

 2.3 omhandlede udbytteindtægter, skal i henhold til SSL § 2, stk.1d, jfr.
KL  

 § 65 A svare en skat på 30 pct. heraf.
 Skattepligten er endeligt opfyldt ved den således erlagte skat.
2.5. Arbejdsindkomst Udenlandske selskaber og foreninger m.v., som oppebærer indkomst her fra  

 landet, der i medfør af KL § 43, stk.2 litra h, skulle henregnes til  

 A-indkomst, hvis den udbetaltes til en person, skal i henhold til SSL § 2,  

 stk.1e, jfr.
KL § 65 B svare en skat på 30 pct. af den omhandlede  

 bruttoindtægt.
 Bestemmelsen omfatter vederlag i penge samt i forbindelse hermed ydet fri  

 kost og logi til personer, der for selskabets regning stilles til rådighed  

 for at udføre arbejde her i landet.
 Skattepligten er endeligt opfyldt ved skattens indeholdelse.
2.6. Konsulenthonorar Ved lov nr.309 af 25.maj 1987 er den begrænsede skattepligt for  

 udenlandske selskaber, foreninger m.v. udvidet til også at omfatte vederlag,  

 som disse oppebærer som rådgiver, konsulent eller lignende medhjælp for en  

 virksomhed her i landet, jfr.
SSL § 2, stk.1, litra f.
Det er dog en betingelse, at en person, der tidligere har været fuld  

 skattepligtig til Danmark efter KL § 1, stk.1, nr.1, er hovedaktionær i det  

 udenlandske selskab, som modtager vederlaget og samtidig er eller inden for  

 de seneste 5 år forud for skattepligtsophøret har været hovedaktionær i det  

 selskab, som udreder vederlaget.
Er den udbetalende virksomhed personligt  

 ejet, henses til, om den pågældende person ejer eller har ejet 25 pct. eller  

 mere af egenkapitalen eller har eller har haft afgørende indflydelse i  

 virksomheden.
De for aktionærer gældende kriterier finder tilsvarende  

 anvendelse.
 Den nye regel om begrænset skattepligt af konsulenthonorarer har virkning  

 for indkomst, hvortil den skattepligtige erhverver endelig ret den 18.febr.  

 1987 eller senere.
2.7. Royalty Ved lov nr.309 af 25.maj 1987 er den begrænsede skattepligt udvidet til at  

 omfatte royalty hidrørende fra kilder her i landet.
 Det er en betingelse for den begrænsede skattepligt, at royalty-betaleren  

 har hjemting her i landet.
Der foreligger dog begrænset skattepligt, hvis udbetalingen foretages af  

 en befuldmægtiget, der har hjemting her, jfr.
KL § 65, stk.1.
 I KL § 65, stk.4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
 Royaltyindtægter, der er omfattet af bestemmelsen, beskattes med en  

 bruttoskat på 30 pct.
 Med virkning fra 1.jan. 1988 skal royalty-skatten opkræves ved  

 indeholdelse, jfr. bkg. nr.686 af 28.okt. 1987.
 De nye skattepligtsregler og reglen om indeholdelsespligt har virkning for  

 royalty, der forfalder til betaling eller godskrives den 1.jan. 1988 eller  

 senere.
Dog skal den begrænsede skattepligt allerede have virkning i perioden  

 18.febr. til 31.dec. 1987 for så vidt angår royalty, som udenlandske personer  

 og selskaber oppebærer fra kilder her i landet, hvis royaltyen betales i  

 henhold til en kontrakt som er indgået i samme periode.
Royaltyskatten for  

 denne periode opkræves ikke ved indeholdelse.
2.8. Selvangivelsespligten Selskaber og foreninger m.v., der er begrænset skattepligtige af  

 indtægter, som omhandlet i SSL § 2, stk.1a, b og f, er pligtig at selvangive  

 disse indtægter, og det udenlandske selskabs eller forenings herværende  

 befuldmægtigede er medansvarlig for skattens erlæggelse.
 Dette gælder ligeledes, hvis selskabet eller foreningen har modtaget  

 udbytte omfattet af LL § 16A, stk.1, i hvilket der ikke skal foretages  

 indeholdelse af udbytteskat efter KL § 65, eller har modtaget  

 afståelsessummer omfattet af LL § 16B, stk.2 eller 5, eller har oppebåret  

 royaltyindtægter, hvori der ikke er indeholdt royaltyskat.
3. Skatteundtagne og skattefritagne SSL § 3, stk.1, opregner en række selskaber, foreninger og institutioner,  

 som er fuldstændig undtaget fra skattepligten, eller som er fritaget for  

 beskatning af indkomst fra visse angivne kilder.
 Endvidere indeholder bestemmelsen i stk.4 regler om skattefritagelse for  

 visse foreninger m.v. omfattet af SSL § 1, stk.1, nr.6, når de opfylder  

 nærmere angivne krav af formålsmæssig karakter.
3.1. Skatteundtagne Bestemmelsens stk.1 omhandler institutioner m.v., der er undtaget fra  

 skattepligten.
Den i loven foretagne opregning er udtømmende og kan ikke  

 udvides til institutioner, der ligner de i loven nævnte.
 Nedenfor er institutionerne rubricerede efter arten og omfanget af  

 fritagelsen, samt efter tilfælde, hvor der stilles betingelser til  

 organisationsform eller vedtægter m.v.
 Nummerangivelsen svarer til nummereringen i lovbestemmelsen.
3.1.1. Ubetinget, fuldstændig Ubetinget og fuldstændig fritaget for skattepligt er:
 1) Staten og dens institutioner, jfr. dog SSL § 1, stk.1, nr.2b. (Staten  

 og dens institutioner er dog pligtige at svare kommunal indkomstskat i  

 overensstemmelse med kommuneskattelovens § 8). Bestemmelsen omfatter ikke  

 virksomheder, der er etableret som aktieselskaber uanset ejerforholdet, Skat  

 1986.1.75.
 2) Kommunerne og kommunale virksomheder og institutioner.
 3) Anerkendte trossamfund og kirkelige institutioner, oprettet i  

 tilslutning til disse eller til folkekirken.
 6) Boligselskabernes Garantifond og Landsbyggefonden for det almennyttige  

 Byggeri.
 7) Danmarks Nationalbank.
 8) Arbejdsmarkedets Tillægspension (ATP).
 9) Pensionskasser, der er undergivet tilsyn efter loven om tilsyn med  

 pensionskasser eller efter lov om forsikringsvirksomhed.
 12) Værdipapircentralen.
 13) Lønmodtagernes Dyrtidsfond.
 16) TV 2's landsdækkende virksomhed og de regionale virksomheder, TV  

 2-fonden samt det i § 15x i lov om radio og fjernsynsvirksomhed nævnte  

 aktieselskab.
 17) Industrialiseringsfonden for udviklingslandene.
3.1.2. Ubetinget, begrænset Ubetinget, men begrænset fritaget for skattepligt er:
 10) De foreninger, der er afgiftsfri i medfør af lov om landboforeningers  

 og husmandsforeningers auktioner m.m..
 18) Københavns Fondsbørs.
 Både for auktionsforeningerne og for Fondsbørsen gælder fritagelsen kun  

 indtægt ved den statutmæssige virksomhed, og ikke indtægt ved drift,  

 udlejning eller bortforpagtning af fast ejendom eller ved anden  

 erhvervsmæssig virksomhed.
3.1.3. Betinget, fuldstændig Betinget, men fuldstændig fritaget er:
4) havne, herunder lufthavne, såfremt de er åbne for offentlig trafik.  

 Endvidere elektricitets-, gas-, vand- og fjernvarmeværker, når alle inden for  

 værkets område kan få leverance fra værket.
En vindmøllepark er anset for  

 omfattet af bestemmelsen.
 For de nævnte havne og værker er organisationsformen uden betydning for  

 fritagelsen, men ud over den anførte offentlige adgang og leveringspligt er  

 det en betingelse, at det er vedtægtsmæssigt bestemt, at virksomhedernes  

 indtægter både løbende og ved opløsning kun kan anvendes til havnens,  

 respektive værkets formål eller til formål til videreførelse af virksomheden.
Der bortses dog fra normal forrentning eller tilbagebetaling af eventuel  

 indskudskapital.
Ministeren for skatter og afgifter kan i særlige tilfælde  

 dispensere fra kravet om, at begrænsningen for indtægtsanvendelsen skal  

 fremgå af vedtægterne, se Skd.cirk. nr.140 af 8.9.1983.
5) Skoler, hospitaler, sygehuse, statsanerkendte rekonvalescent- og  

 børnehjem, biblioteker under offentlig tilsyn og museer, der er åbne for  

 offentligheden.
Det er her en betingelse, at virksomheden drives af en  

 selvejende institution, og at indtægterne kun kan anvendes til institutionens  

 formål.
6) Boligselskaber, der er godkendt af boligministeren til at udøve  

 almennyttig boligvirksomhed.
Indtægterne må, bortset fra normal forrentning  

 af en eventuel indskudskapital iflg. vedtægtsmæssig bestemmelse kun kunne  

 anvendes til almennyttige boligformål.
 9) Pensionskasser, der er fritaget af ministeren for skatter og afgifter.
11) De i lov om sanering nævnte saneringsselskaber.
Det er en betingelse,  

 at indtægterne, bortset fra normal forrentning af indskudskapital, efter  

 vedtægterne kun kan anvendes til saneringsformål.
 14) Bedriftssundhedstjenester omfattet af SSL § 1, stk.1, nr.1, 2 eller 6,  

 såfremt de pågældende selskaber eller foreninger alene driver  

 bedriftsundshedstjeneste i overensstemmelse med arbejdsmiljølovens regler, og  

 såfremt indtægterne herved ifølge vedtægtsmæssig bestemmelse udelukkende kan  

 anvendes til de formål med bedriftssundhedstjenester, der er fastsat i de  

 pågældende regler.
 15) De i lov om byfornyelse og boligforbedring nævnte  

 byfornyelsesselskaber på tilsvarende betingelser som saneringsselskaberne.
 For de her under 3.1.3. nævnte institutioner gælder fritagelsen alle  

 erhvervsmæssige indtægter, altså ikke alene fra de kilder, som har  

 tilknytning til det formål, der begrunder fritagelsen, men også fra alle  

 andre kilder. (Om ikrafttrædelsesbestemmelser til de i 1983 gennemførte  

 ændringer og udvidelser vedrørende denne gruppe af skatteundtagne henvises  

 til Skd.cirk. nr.140 af 8.9.1983).
3.1.4. I h.t. særlig lov Bestemmelsen i § 3, stk.1, anses for udtømmende, og institutioner, der  

 ikke er omtalt, kan ikke fritages for skattepligten, medmindre hjemmelen til  

 skattefritagelse findes i særlig lov som f.eks. for Dansk TipstjenesteA/S i  

 lov om tipning.
Om internationale organisationer henvises til  

 ligningsvejledningen afsnit O 4.
3.2. Almenvelgørende eller på anden måde almennyttige foreninger Foreninger m.v. omfattet af SSL § 1, stk.1, nr.6, med et almenvelgørende  

 eller på anden måde almennyttigt formål kunne tidligere få en fritagelse for  

 at blive medtaget ved skatteansættelsen.
Stående skattefritagelser bevilget  

 efter de tidligere gældende regler i SSL § 3, stk.2-3, er bortfaldet fra og  

 med indkomståret 1987 (skatteåret 1988/89). Se SG 1.9.
3.3. SSL § 3, stk.4 Fritagelse efter SSL § 3, stk.4, kan gives foreninger m.v. omfattet af SSL  

 § 1, stk.1, nr.6, der ikke ifølge sine vedtægter har almenvelgørende eller på  

 anden måde almennyttige formål, men fritagelsesbestemmelsen fortolkes meget  

 restriktivt, se skd.73.225.
 De årlige skattefritagelser skal så vidt muligt gives som et  

 ligningsmæssigt fradrag og ikke ved eftergivelse af allerede pålignet skat.
 For at dette kan effektueres lettest muligt, bør ansøgningen om  

 skattefritagelse medfølge selvangivelsen for det pågældende skatteår.
Ansøgningen indsendes smmen med selvangivelsen til ligningsmyndigheden,  

 som videresender sagen til amtsskatteinspektoratet.
Afgørelsen fra  

 amtsskatteinspektoratet (i København og Frederiksberg vedkommende  

 skattedirektorat) kan indbringes for statsskattedirektoratet.
Der henvises i  

 øvrigt til statsskattedirektoratets vejledning af 2.2.1982 samt til  

 SD-cirk.1983-40.
I medfør af SSL § 3, stk.5, finder de i § 3, stk.4, givne regler tillige  

 anvendelse på selskaber omfattet af lovens § 1, stk.1, nr.1 og 2, når den  

 altovervejende del af aktie- eller anpartskapitalen ejes af en forening m.v.  

 med almenvelgørende eller på anden måde almennyttigt formål.
Se SD-cirk.  

 1987-26, pkt.2.
