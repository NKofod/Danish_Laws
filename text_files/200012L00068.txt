Fremsat den 1. november 2000 af  

 trafikministeren (Jacob Buksti) Forslag til Lov om ændring af lov om  

 jernbanevirksomhed m.v.
(Jernbaneinfrastrukturforvaltning m.v.) § 1 I lov nr. 289 af 18. maj 1998 om jernbanevirksomhed m.v. foretages  

 følgende ændringer:
 1. I § 1, stk. 1, indsættes efter  

 »jernbanevirksomhed«: »og jernbaneinfrastrukturforvaltning«.
 2. I § 1 indsættes som stk. 3:
»Stk. 3. Jernbaneinfrastrukturforvaltning omfatter drift af  

 jernbaneinfrastruktur med dertil hørende regulerings- og  

 sikkerhedssystemer samt tildeling af infrastrukturkapacitet.« 3. I § 2, stk. 1, indsættes efter  

 »jernbanevirksomhed«: »og jernbaneinfrastrukturforvaltning«.
 4. § 2, stk. 2, affattes således:
»Stk. 2. Trafikministeren bestemmer, i hvilket omfang loven  

 gælder for letbaner anlagt i medfør af lov om Ørestaden  

 m.v.« 5. § 2, stk. 4, affattes således:
»Stk. 4. Trafikministeren kan bestemme, at kapitel 4 og 5  

 tillige helt eller delvis skal gælde for nærmere angivne enkelte  

 baneafsnit eller skal gælde for al jernbanevirksomhed, jf. dog  

 stk. 2.« 6. I overskriften til kapitel 3 indsættes efter  

 »jernbanevirksomhed«: »og forvalte jernbaneinfrastruktur«.
 7. I § 3, stk. 1, indsættes efter  

 »jernbanevirksomhed«: »eller forvalte jernbaneinfrastruktur«.
 8. I § 4 indsættes efter stk. 1 som  

 nye stykker:
»Stk. 2. Tilladelse til at drive infrastrukturforvaltning kan  

 meddeles virksomheder, der opfylder betingelserne i stk. 1, nr. 2 6, og  

 som 1)	i faglig henseende er kvalificeret til at drive  

 infrastrukturforvaltning, herunder har etableret en godkendt  

 jernbanesikkerhedsorganisation, og 2)	er i besiddelse af en gyldig ansvarsforsikring, jf. § 17  

 a.
Stk. 3. Trafikministeren kan fastsætte regler, hvorefter  

 der kan udstedes tilladelse til infrastrukturforvaltning vedrørende  

 særligt ubetydelige anlæg, uden at de i stk. 1, nr. 2-6,  

 anførte betingelser dokumenteres opfyldt.« Stk. 2-6 bliver herefter stk. 4-8.
 9. I § 4, stk. 4, der bliver stk. 6,  

 ændres »stk. 1 og 2« til: »stk. 1, 2 og 4«.
 10. § 6 affattes således:
 »§ 6. Trafikministeren fastsætter nærmere regler  

 om adgang for jernbanevirksomheder og infrastrukturforvaltere til at få  

 uddannet det til varetagelsen af deres opgaver nødvendige personale.  

 Ministeren kan i den forbindelse pålægge jernbanevirksomheder og  

 infrastrukturforvaltere mod betaling og på lige og ikkediskriminerende  

 vilkår at uddanne jernbaneteknisk personale for andre virksomheder.
Stk. 2. Trafikministeren kan fastsætte regler om  

 certificering af jernbaneteknisk personale.
Der kan opkræves gebyr for  

 udstedelse af certifikater.« 11. I § 7, stk. 1, indsættes efter  

 »jernbanevirksomheder«: »og infrastrukturforvaltere«.
 12. I § 7, stk. 3, ændres »en  

 jernbanevirksomheds« til: »en virksomheds«.
 13. I § 8, stk. 3, udgår: »der måtte  

 have tilladelse til at drive jernbanevirksomhed i henhold til kapitel  

 3,«.
 14. Efter § 8 indsættes:
»Kapitel 4 a Infrastrukturforvaltning § 8 a.
Trafikministeren kan fastsætte almindelige regler  

 og normer for anlæg, vedligeholdelse og drift af jernbaneinfrastruktur,  

 herunder for infrastrukturens forhold til omgivelserne, for  

 entreprisebetingelser og for sådanne forhold, som i øvrigt er af  

 betydning for jernbaneinfrastrukturens ensartethed og sikkerhed.
 Stk. 2. Trafikministeren kan pålægge  

 infrastrukturforvaltere at afgive tekniske og statistiske oplysninger om den  

 jernbaneinfrastruktur, de forvalter, i den form, som ministeren  

 bestemmer.
§ 8 b.
Trafikministeren bemyndiges til at oprette et  

 koordineringsorgan med deltagelse af repræsentanter for  

 jernbanevirksomhederne, jernbaneinfrastrukturforvaltere, Jernbanetilsynet og  

 Trafikministeriet.
Trafikministeren kan fastsætte nærmere regler  

 for koordineringsorganets sammensætning og opgaver m.v.
§ 8 c.
Infrastrukturforvalteren skal stille de for  

 kørslen på et baneafsnit fornødne tekniske forskrifter  

 til rådighed for jernbanevirksomhederne.
Kapitel 4 b Banestyrelsen § 8 d.
Banestyrelsen under Trafikministeriet forvalter statens  

 jernbaneinfrastruktur.
Styrelsen skal erhverve sikkerhedscertifikat efter  

 § 3, stk. 1, og skal over for Jernbanetilsynet dokumentere, at de i  

 § 4, stk. 2, nr. 1, anførte betingelser for at forvalte  

 jernbaneinfrastruktur er opfyldt.
 Stk. 2. § 7 finder ikke anvendelse for Banestyrelsen.
§ 8 e.
Banestyrelsen skal ved nedlæggelse af  

 jernbaneoverkørsler og jernbaneovergange, der er offentligt  

 tilgængelige og åbne for almindelig færdsel,  

 offentliggøre planer om den påtænkte nedlæggelse med  

 en frist på mindst 8 uger til at fremsætte bemærkninger til  

 planerne.« 15. Efter § 17 indsættes:
»§ 17 a.
Krav om erstatning for skader forvoldt af  

 infrastrukturforvaltere skal i det omfang, de pågældende ikke er  

 omfattet af statens selvforsikringsordning, være dækket af en  

 ansvarsforsikring.
Trafikministeren kan fastsætte nærmere regler  

 om forsikringsdækning.« 16. I overskriften til kapitel 8 ændres  

 »jernbanevirksomhedernes område« til: »jernbaneområde«.
 17. I § 19 indsættes som stk. 1:
 »Jernbaneområde omfatter:
1)	banelinier med tilhørende skråninger, banketter,  

 grøfter, broer og andre anlæg, 2)	stationernes område, 3)	tog og andre jernbanekøretøjer samt 4)	forpladser og adgangsveje til stationer og  

 jernbanefærgesteder.« Stk. 1 bliver herefter stk. 2.
 18. § 21, stk. 1, affattes således:
»Enhver, der søger adgang til eller opholder sig på en  

 jernbanevirksomheds eller infrastrukturforvalters område, skal rette  

 sig efter de forskrifter til opretholdelse af orden og sikkerhed, der  

 meddeles af virksomhedens personale, eller som af virksomheden er  

 bekendtgjort ved opslag på virksomhedens område eller på  

 anden hensigtsmæssig måde.« 19. I § 21, stk. 2, ændres to steder  

 »jernbanevirksomhedens« til: »virksomhedens«.
 20. I § 21, stk. 3, ændres  

 »jernbanevirksomhederne« til: »virksomhederne«, og »jernbanevirksomhedernes«  

 ændres til: »virksomhedernes«.
 21. Efter § 21 indsættes:
»Kapitel 8 a Krydsende trafik § 21 a.
På baner, hvor den højest tilladte  

 hastighed overstiger 75 km/t, skal private overkørsler og overgange  

 være forsynet med led, bomme, låger, drejekors eller anden  

 lukkeindretning.
 Stk. 2. Lukkeindretningerne etableres og vedligeholdes af  

 infrastrukturforvalteren for det pågældende baneafsnit.
§ 21 b.
Trafikanter, der skal passere private  

 overkørsler og overgange, skal udvise særlig forsigtighed.  

 Færdsel over overkørsler og overgange må ikke finde sted,  

 når det kan ses eller høres, at tog nærmer sig.
Når  

 sporene passeres, skal dette ske uden unødigt ophold.
 Stk. 2. Den, der skal drive eller trække dyr over banen,  

 skal ligeledes udvise særlig forsigtighed og må ikke lade dyr  

 stå stille på overkørslen.
 Stk. 3. Særligt langsomt kørende transporter  

 må kun passere overkørslen efter aftale med  

 infrastrukturforvalteren.
Stk. 4. Led og bomme skal lukkes efter benyttelsen.
Under  

 arbejder, som kræver hyppig brug af en overkørsel, kan  

 overkørslen dog holdes åben, når den er under konstant  

 opsyn af en person, der til enhver tid kan standse færdslen over  

 overkørslen.
 Stk. 5. Brugeren af en privat overkørsel eller overgang  

 skal straks anmelde mangler ved led eller bomme til infrastrukturforvalteren  

 af det pågældende baneafsnit.
 Stk. 6. Brugeren er endvidere ansvarlig for forseelser, som  

 dennes folk under arbejde gør sig skyldig i ved benyttelsen af  

 overkørslen eller overgangen.
 Stk. 7. Uvedkommende må ikke benytte private  

 overkørsler og overgange.
Kapitel 8 b Infrastrukturforvalterens forhold til borgerne § 21 c.
Uden tilladelse fra infrastrukturforvalteren af det  

 pågældende baneafsnit må der ikke 1)	foretages udgravninger eller opfyldninger eller anbringes materiel  

 eller materialer i en sådan nærhed af infrastrukturforvalterens  

 grund, at der derved kan opstå fare for driften, 2)	føres ledninger over, under eller langs med banen, 3)	ledes vand til banen eller dennes grøfter eller 4)	foretages arbejder i overkørsler eller overgange.
§ 21 d.
Inden for de afstande, der fastsættes af  

 trafikministeren, skal rummet over og på begge sider af alle spor, der  

 ligger på havneområde uden at være bestemt afgrænset  

 fra dette, samt alle spor, der ligger i vej, gade eller plads, der er  

 åben for almindelig færdsel, holdes fri for faste og løse  

 genstande.
 Stk. 2. § 21 c gælder tilsvarende for de i  

 stk. 1 nævnte spor.
 Stk. 3. Trafikministeren fastsætter i et ordensreglement  

 de nærmere bestemmelser vedrørende de i stk. 1 og 2  

 nævnte forhold samt de bestemmelser, der i øvrigt måtte  

 findes fornødne til sikring af driften på sporene.
§ 21 e.
Enhver grundejer skal efter offentlig  

 bekendtgørelse eller direkte skriftlig henvendelse fra  

 infrastrukturforvalteren med mindst 8 dages varsel give alle vedkommende  

 adgang til at foretage jordbundsundersøgelser, opmålinger,  

 udstikninger og afmærkninger i marken, som er nødvendige til  

 planlæggelse af nye baneanlæg eller ændringer af  

 bestående baneanlæg.
 Stk. 2. Erstatning for skade, som måtte blive  

 påført grundejeren ved de i stk. 1 nævnte  

 foranstaltninger, fastsættes i mangel af aftale ved taksation efter  

 reglerne i lov om fremgangsmåden ved ekspropriation vedrørende  

 fast ejendom.
§ 21 f.
Infrastrukturforvalteren træffer  

 afgørelse om hegnstyper og om etablering, vedligeholdelse og  

 nedtagning af egne hegn på sine baneafsnit.
 Stk. 2. Hævd kan ikke vindes over arealer, der i  

 matriklen er registreret som jernbanearealer.
§ 21 g.
Reklamer og andre indretninger må ikke  

 være anbragt således, at de er til ulempe for opfattelsen af  

 signalerne på det pågældende baneafsnit.« 22. § 22, stk. 1, nr. 2, affattes  

 således:
 »2)	overtræder § 19, stk. 2, § 20, § 21,  

 stk. 1, §§ 21 a-21 d eller § 21 g,«.
 23. I § 22, stk. 2, indsættes efter »§ 7«:  

 »og § 8 a, stk. 2,«.
 24. I § 26 indsættes efter  

 »jernbanevirksomheder«: »og jernbaneinfrastrukturforhold«.
 25. I § 29, stk. 1, ændres »op til 20« til: »op til  

 21«.
 26. I § 29, stk. 2, ændres »Forbrugerrådet og  

 Banestyrelsen« til: »Forbrugerrådet, Banestyrelsen og de i § 1, stk.  

 1-3, i lov om Ørestaden m.v. nævnte letbaneselskaber«.
§ 2 Stk. 1. Loven træder i kraft den 1. januar 2001.
 Stk. 2. Lov nr. 183 af 20. marts 1918 om Anlæg af  

 Mergelbaner m.v. og lov nr. 1230 af 27. december 1996 om Banestyrelsen m.v.  

 ophæves.
 Stk. 3. Forskrifter, der er udstedt i medfør af lov om  

 Banestyrelsen m.v., forbliver i kraft indtil de ophæves eller  

 afløses af bestemmelser fastsat i medfør af denne lov.
 Stk. 4. Virksomheder, som udøver  

 infrastrukturforvaltning ved lovens ikrafttræden, skal inden den 31.  

 december 2001 have erhvervet tilladelse og sikkerhedscertifikat.  

 Trafikministeren kan dispensere fra denne frist, hvis forholdene taler  

 derfor.
Bemærkninger til lovforslaget Almindelige bemærkninger 1. Indledning Dette lovforslags primære formål er at  

 regulere forholdene for jernbaneinfrastrukturforvalterne.
Siden midten af 1990'erne har organiseringen af de danske  

 jernbaner ændret sig.
Statens jernbanenet er åbnet for både  

 gods- og passagertrafik udført af andre jernbanevirksomheder end DSB.  

 Organisatorisk startede udviklingen med oprettelsen af Jernbanetilsynet i  

 1996. Men væsentligst er udskillelsen af Banestyrelsen fra DSB i 1997  

 samt DSB s omdannelse til selvstændig offentlig virksomhed og  

 etableringen af DSB S-tog a/s i 1998.
På infrastruktursiden er der åbnet baneafsnit  

 ejet og i et tilfælde forvaltet af nye virksomheder.
Den faste  

 jernbaneforbindelse over Storebælt åbnede i 1997, og året  

 efter fulgte Kastrup-banen ejet af henholdsvis A/S  

 Storebæltsforbindelsen og A/S Øresundsforbindelsen, men i begge  

 tilfælde forvaltet af Banestyrelsen.
I år fulgte så  

 åbningen af kyst-til-kyst anlægget over Øresund, som  

 både ejes og forvaltes af Øresundsbro Konsortiet.
 Med forslag til lov om amtskommunernes overtagelse af de  

 statslige ejerandele i privatbanerne, der udmønter aftalen af 5. april  

 2000 mellem regeringen og Amtsrådsforeningen henholdsvis Hovedstadens  

 Udviklingsråd om privatbanerne samt aftalen af 3. maj 2000 mellem  

 regeringen og Hovedstadens Udviklingsråd om overtagelse af Lille Nord  

 videreføres denne udvikling med etableringen af af staten  

 uafhængige aktieselskaber som infrastrukturejere og -forvaltere.
 Med denne tilkomst i de senere år af nye typer ejere  

 og forvaltere af jernbaneinfrastruktur er der behov for et ensartet  

 regelsæt for deres aktiviteter, ligesom der er behov for at  

 tilvejebringe hjemmel til at kunne fastsætte krav til deres virksomhed.  

 I den forbindelse er det naturligt, at lov om Banestyrelsen m.v. indarbejdes  

 i lov om jernbanevirksomhed m.v.
 Det er også fundet naturligt at ophæve den  

 gamle lov om anlæg af mergelbaner, idet disse anlæg vil  

 være at betragte som privatejede firmaspor til interne transporter,  

 hvor der ikke bør opretholdes en mulighed for at lade staten bekoste  

 anlæg og anskaffelse af driftsmateriel til sådanne baner.
Herudover revideres enkelte bestående bestemmelser i  

 lov om jernbanevirksomhed m.v.
Dette gælder navnlig reglerne om  

 uddannelse af jernbaneteknisk personale og om mulighed for  

 jernbanevirksomheder under etablering for at kunne byde på trafik  

 udført som offentlig service.
2. Lovforslagets indhold Med dette lovforslag gives der blandt andet mulighed for  

 at · · · · Efter lovforslaget skal infrastrukturforvaltere opfylde  

 samme eller tilsvarende krav som jernbanevirksomheder i forbindelse med  

 opnåelse af sikkerhedscertifikat og tilladelse til at drive virksomhed.  

 Tilsvarende indebærer lovforslaget, at infrastrukturforvaltere  

 underkastes de samme krav, som gælder for jernbanevirksomheder.
I den  

 forbindelse inkorporeres de gældende regler i lov om Banestyrelsen m.v.  

 om forvaltning af statens infrastruktur i lov om jernbanevirksomhed m.v.,  

 ligesom det er fundet naturligt at gøre reglerne om jernbanens forhold  

 til omgivelserne generelle, så de omfatter alle  

 jernbanestrækninger.
Disse bestemmelser har i kraft af placeringen i  

 lov om Banestyrelsen m.v. alene omfattet statens infrastruktur.
Efter de gældende bestemmelser i lov om  

 jernbanevirksomhed m.v. kan kun virksomheder, som har tilladelse til at drive  

 jernbanevirksomhed i henhold til lovens kapitel 3, deltage i udbudsrunden om  

 trafik udført som offentlig service.
Det betyder, at virksomheder, der  

 ikke har tilladelse efter lovens kapitel 3, og som ønsker at deltage i  

 udbuddet, skal skaffe de nødvendige tilladelser, allerede inden de  

 afgiver tilbud.
Dette vurderes at være en unødvendig  

 administrativ procedure, idet der herved er risiko for, at virksomheder  

 anskaffer tilladelser efter lovens kapitel 3, som de, hvis de ikke vinder  

 udbuddet, ikke kommer til at benytte til at drive jernbanetrafik.
Det  

 foreslås derfor, at kravet i loven om, at deltagere i udbudsrunden  

 allerede på det tidspunkt, hvor de afgiver tilbud, skal have tilladelse  

 til at drive jernbanevirksomhed, ophæves.
En tilladelse til at drive jernbanetrafik, vil fortsat  

 være en forudsætning for at kunne få tilladelse til at  

 udføre den udbudte trafik.
Virksomheder, der giver tilbud på  

 trafik udført som offentlig service, og som på tidspunktet for  

 tilbuddets afgivelse ikke har tilladelse til at drive jernbanevirksomhed  

 efter lovens kapitel 3, vil derfor blive bedt om at sandsynliggøre, at  

 de, hvis de skulle få kontrakten, efterfølgende vil kunne  

 få de relevante tilladelser.
Det forhold, at langt den overvejende del af alle ulykker  

 og uheld inden for jernbanesektoren skyldes menneskelige fejl, skærper  

 kravet til, at der er styr på det uddannelsesmæssige niveau.
Et  

 middel hertil er certificering af medarbejdere med sikkerhedsmæssige  

 opgaver, som det også kendes i luftfarts- og søfartssektoren.  

 Hermed søges opnået et indirekte løft af  

 sikkerhedsniveauet.
I takt med liberaliseringens gennemførelse inden  

 for jernbanesektoren kan der forudses en større bevægelse af  

 medarbejdere mellem de forskellige virksomheder.
Problemet i denne  

 forbindelse er, at der ikke med det bestående system haves  

 dokumentation for, at den nye virksomheds medarbejdere, der er skiftet fra en  

 anden virksomhed, har en tilstrækkelig uddannelse.
Dette søges  

 nu løst gennem fastsættelse af krav om uddannelse og  

 certificering.
 I den forbindelse omhandler lovforslaget uddannelse af en  

 virksomheds medarbejdere hos andre jernbanevirksomheder og  

  infrastrukturforvaltere.
Der har med den eksisterende bestemmelse i lov om  

 jernbanevirksomhed m.v. ikke været hjemmel til at fastsætte  

 myndighedskrav til uddannelse af lokomotivførere eller andet  

 jernbaneteknisk personale.
Denne opgave har suverænt været  

 varetaget af DSB, der både har formuleret kravene og uddannet  

 personalet.
 Der er således behov for en nyordning på  

 uddannelsesområdet, herunder lokomotivføreruddannelsen, idet  

 andre jernbanevirksomheder, såvel udenlandske som danske, skal have  

 mulighed for at få uddannet deres lokomotivførere på lige  

 vilkår.
Der er ligeledes behov for et lettilgængeligt  

 uddannelsestilbud for de jernbanevirksomheder, der skal benytte  

 Øresundsforbindelsen.
I dag kan uddannelsen hertil kun opnås via  

 Statens Järnvägar i Sverige eller DSB.
 Der vil fremover være behov for at få fastlagt  

 generelle bestemmelser om uddannelse af lokomotivførere og personale  

 inden for infrastrukturforvalterens område og at få uddannelserne  

 placeret i det offentlige uddannelsessystem.
 Trafikministeren vil som hidtil kunne pålægge  

 jernbanevirksomhederne og som noget nyt, infrastrukturforvalterne mod  

 betaling og på lige- og ikkediskriminerende vilkår at uddanne  

 jernbaneteknisk personale.
 Som led i lovforslaget får trafikministeren mulighed  

 for at udstrække virkeområdet for hele eller dele af loven til  

 privatbanerne og letbaner anlagt i medfør af lov om Ørestaden  

 m.v., ligesom disse letbaner bliver repræsenteret i  

 Jernbanerådet.
 Lovforslaget giver virksomheder, der forvalter  

 infrastruktur ved lovens ikrafttræden, et år til at opfylde  

 lovens bestemmelser, dvs. erhverve tilladelse og sikkerhedscertifikat.  

 Trafikministeren kan dog forlænge denne overgangsperiode, hvis  

 forholdene taler derfor.
Forslaget omfatter al jernbaneinfrastruktur, der stilles  

 til rådighed for forskellige jernbanevirksomheder efter bestemmelserne  

 i loven.
Følgende jernbaneinfrastruktur vil herefter blive omfattet af  

 loven:
 Statens jernbaneinfrastruktur.
 Jernbaneinfrastruktur, der ejes af A/S Storebæltsforbindelsen,  

 A/S Øresundsforbindelsen og Øresundsbro Konsortiet.
 Jernbaneinfrastruktur, der ejes af jernbanevirksomheder (DSB, DSB  

 S-tog a/s, A/S Helsingør-Hornbæk-Gilleleje Banen, A/S  

 Gribskovbanen, Hillerød-Frederiksværk-Hundested Jernbane A/S,  

 Aktieselskabet Lyngby-Nærum Banen, Odsherreds Jernbane A/S, Høng  

 Tølløse Jernbane A/S, Østbanen A/S, A/S Lollandsbanen,  

 A/S Skagensbanen, A/S Hjørring Privatbaner,  

 Vemb-Lemvig-Thyborøn Jernbane A/S, A/S Hads-Ning Herreders Jernbane og  

 Vestbanen A/S).
 Jernbaneinfrastruktur, der er anlagt i medfør af lov om  

 Ørestaden m.v. (delvist omfattet).
 Anden jernbaneinfrastruktur, der stilles til rådighed for  

 jernbanevirksomheder efter bestemmelserne i denne lov, herunder havnebaner og  

 industristamspor.
Lovforslaget omfatter ikke jernbaneinfrastruktur, som ejes  

 og anvendes af samme virksomhed, der ikke er en jernbanevirksomhed.
Det vil  

 typisk være privatejede firmaspor til interne transporter og  

 transporter til og fra det offentlige jernbanenet.
 Endelig foreslås med lovforslaget ophævelse af  

 lov nr. 183 af 20. marts 1918 om Anlæg af Mergelbaner m.v., der  

 må anses for helt utidssvarende og uden praktisk betydning.
3. Økonomiske og administrative konsekvenser for det  

 offentlige Lovforslaget åbner mulighed for, at der kan  

 opkræves gebyr for certificering af jernbaneteknisk personale.
Dette  

 gebyr skal dække Jernbanetilsynets udgifter i forbindelse med dette  

 arbejde.
Jernbanetilsynets udgifter i forbindelse med udstedelse af  

 tilladelser og sikkerhedscertifikater til infrastrukturforvaltere  

 dækkes ligeledes gennem gebyrer, jf. den gældende lovs § 4,  

 stk. 6. Derudover skønnes forslaget ikke at have  

 økonomiske eller administrative konsekvenser for staten.
Forslaget  

 berører ikke kommuner og amtskommuner.
4. Økonomiske og administrative konsekvenser for  

 erhvervslivet Med lovforslaget sikres virksomheder, som forvalter  

 jernbaneinfrastruktur, ensartede myndighedskrav.
Virksomheder, der ikke har  

 tilladelse til at drive jernbanevirksomhed, men som ønsker at deltage  

 i udbudsrunder om trafik udført som offentlig service, får  

 mulighed for dette ifølge lovforslaget.
Dette skulle øge  

 konkurrencen på markedet for disse ydelser.
Lovforslaget søger også at sikre den frie og  

 lige adgang til jernbanetekniske uddannelser, som er grundlaget for et frit  

 marked for jernbaneydelser.
Endelig vil en certificering af jernbaneteknisk  

 personale åbne for et frit arbejdsmarked på dette  

 område.
 Udstedelse af tilladelser til infrastrukturforvaltning,  

 uddannelse af jernbaneteknisk personale og udstedelse af certifikater til  

 disse medarbejdere vil være brugerfinansieret.
5. Miljømæssige konsekvenser Forslaget skønnes ikke at have  

 miljømæssige konsekvenser.
6. Forholdet til EU-retten Forslaget indeholder ikke EU-retlige aspekter.
7. Høring Lovforslaget er sendt til høring hos de myndigheder  

 og organisationer, der fremgår af bilag 1 til lovforslaget.
Vurdering af konsekvenserne af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen.
Tilladelsesordningen vedrørende  

 infrastrukturforvaltning samt certificeringen af personale forudsættes  

 brugerfinansieret ved gebyrer.
Administrative konsekvenser for stat, kommuner og  

 amtskommuner Ingen Jernbanetilsynet vil skulle afsætte ressourcer til  

 behandling af sager vedrørende tilladelse til infrastrukturforvaltning  

 og certificering af jernbaneteknisk personale.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1-3 Med de foreslåede bestemmelser udvides beskrivelsen  

 af lovens formål og anvendelsesområde i § 1, stk. 1, og  

 § 2, stk. 1, med infrastrukturforvaltning, og der indføres  

 med et nyt § 1, stk. 3, en udtrykkelig definition af  

 infrastrukturforvaltning.
Definitionen svarer til, hvad der hidtil har  

 været anset som infrastrukturforvaltning, og hvad der indtil nu har  

 været udtrykkeligt fastsat som Banestyrelsens opgaver, jf. § 2 i  

 Banestyrelsesloven.
 Definitionen bygger på  

 infrastrukturforvalterbegrebet i Rådets direktiv 95/19/EF af 19. juni  

 1995 (EF-tidende 1995 L 143, side 75) om tildeling af  

 jernbaneinfrastrukturkapacitet og opkrævning af infrastrukturafgifter.  

 Der er til definitionen tilføjet ansvaret for tildeling af  

 kapacitet.
Til nr. 4 Ifølge § 2, stk. 2, i lov om  

 jernbanevirksomhed m.v. gælder denne ikke for jernbanevirksomhed, der  

 udføres på letbaner, som anlægges i medfør af lov  

 om Ørestaden m.v., dvs. den københavnske metro.
Med den  

 foreslåede ændring bemyndiges trafikministeren til, som led i  

 normaliseringen af jernbanesektoren, at lade loven gælde helt eller  

 delvist for disse jernbaner for både den jernbanevirksomhed, som vil  

 foregå på banerne, og forvaltningen af deres infrastruktur.
Letbaner omfatter i henhold til Ørestadslovens § 3  

 Ørestadsbanen, Frederiksbergbanen og Østamagerbanen, der ejes  

 af henholdsvis Ørestadsselskabet I/S, Frederiksbergbaneselskabet I/S  

 og Østamagerbaneselskabet I/S.
I henhold til samme lovs § 7 skal  

 ejerne udlicitere jernbanevirksomheden og infrastrukturforvaltningen under  

 eet til én for alle tre baner fælles driftsentreprenør.  

 Ørestadsselskabet har således i 1996 indgået kontrakt med  

 en driftsentreprenør om de første fem års driftsperiode  

 med option for yderligere tre års driftsperiode.
 Da trafikomfanget i henhold til lov om Ørestaden  

 fastlægges af letbaneselskaberne, og da banerne udgør et lukket,  

 særligt banesystem uden sporforbindelse til anden baneinfrastruktur og  

 uden mulighed for benyttelse af andet end banernes eget, særligt  

 indrettede metromateriel, vil trafikministeren ikke lade kapitel 4, 4 a, 4 b,  

 5 og 8 a gælde for letbanerne.
Letbanernes driftsentreprenør er desuden alene  

 forpligtet til at udstede rejsehjemler under det fælles takstsystem for  

 hovedstadsområdet.
Letbanernes driftsentreprenør vil derfor ikke  

 med hjemmel i § 12, stk. 5, blive pålagt en udvidelse af denne  

 forpligtelse.
Endelig vil certificeringsreglerne i kapitel 3 tidligst  blive  

 gjort gældende for letbanerne ved næste udbud af  

 driftsentreprisen, idet den nuværende driftsentreprenørs  

 kontrakt er baseret på en certificeringsordning for letbanerne fastlagt  

 af Trafikministeriet i 1995.
Til nr. 5 Ifølge den gældende § 2, stk. 4,  

 kan trafikministeren bestemme, at loven i sin helhed skal omfatte al  

 jernbanevirksomhed.
 Den foreslåede nye affattelse af bestemmelsen vil  

 give trafikministeren mulighed for som det mindre at bestemme, at kapitel 4  

 og 5 i lov om jernbanevirksomhed m.v. tillige helt eller delvis skal  

 gælde for nærmere angivne enkelte baneafsnit (f.eks. enkelte  

 privatbaner) eller skal gælde for al jernbanevirksomhed, som  

 udgangspunkt dog med undtagelse af metroen, jf. lovforslagets § 1, nr.  

 4. Dette lægger sammen med § 6 b, stk. 5, i  

 kollektivtrafikloven og § 4 b, stk. 4, i HT-loven, som  

 foreslået affattet ved forslag til lov om amtskommunernes overtagelse  

 af de statslige ejerandele i privatbanerne op til, at privatbaner, som giver  

 andre jernbanevirksomheder adgang til den af dem ejede infrastruktur, kan  

 få adgang til statens net.
Til nr. 6-9 Der foreslås med tilføjelser til lovens  

 §§ 3 og 4 indført en tilladelsesordning for  

 infrastrukturforvaltere svarende til den gældende ordning for  

 jernbanevirksomheder.
 Med disse ændringer vil forvaltere af  

 jernbaneinfrastruktur skulle opfylde samme eller tilsvarende krav som  

 jernbanevirksomheder i forbindelse med opnåelse af tilladelse og  

 sikkerhedscertifikat, jf. den foreslåede § 4, stk. 2.
En infrastrukturforvalter har herefter ret til at drive  

 jernbaneinfrastruktur, når den pågældende er indehaver af  

 en gyldig tilladelse.
Tilladelsen udstedes af Jernbanetilsynet, som tillige  

 udsteder sikkerhedscertifikat efter kriterier fastlagt i medfør af lov  

 nr. 336 af 1. maj 1996 om jernbanesikkerhed m.v.
 Med hensyn til Banestyrelsen henvises til den  

 foreslåede § 8 d (lovforslagets § 1, nr. 14).
 Det foreslås som ny § 4, stk. 3, at der  

 gives ministeren bemyndigelse til at fastsætte regler, hvor  

 tilladelseskravet lempes i forhold til meget små  

 infrastrukturanlæg, f.eks. korte industrispor, der benyttes af flere  

 virksomheder i fællesskab.
Til nr. 10 Bestemmelsen skal sikre, at jernbanevirksomhederne kan  

 få uddannet det nødvendige personale, og at det jernbanetekniske  

 personale kan blive certificeret, således at personalet efter endt  

 uddannelse kan søge ansættelse i en anden jernbanevirksomhed  

 eller hos en anden infrastrukturforvalter.
 Den gældende § 6 om uddannelse af personale mod  

 betaling foreslås derfor præciseret således, at der gives  

 ministeren bemyndigelse til at fastsætte regler herom, ligesom der som  

 noget nyt foreslås en bemyndigelse til at fastsætte regler om  

 udstedelse af certifikater og om betaling herfor.
 Der påtænkes således udarbejdet en  

 bekendtgørelse om fastsættelse af myndighedskrav til uddannelse  

 af  jernbaneteknisk personale, herunder særligt lokomotivførere.  

 Uddannelseskravene vil blive fastsat efter indstilling fra en arbejdsgruppe  

 med deltagelse af myndigheder og organisationer.
Til nr. 11-12 Det foreslås, at private infrastrukturforvaltere  

 på linie med jernbanevirksomheder omfattes af et regnskabsreglement og  

 dermed et krav om interne virksomhedsregnskaber.
Hensigten hermed er, at der  

 også i forhold til infrastrukturforvaltning skal kunne kræves  

 regnskabsmæssig adskillelse af offentligt støttet virksomhed fra  

 anden virksomhed.
 Banestyrelsen aflægger regnskab efter de for staten  

 gældende regler og er derfor ikke omfattet af bestemmelsen, jf. den  

 foreslåede § 8 d, stk. 2.
Til nr. 13 Den nugældende § 8, stk. 3, indeholder to  

 krav, der skal være opfyldt for, at en virksomhed kan deltage i  

 udbudsforretninger om trafik udført som offentlig service.
Der skal  

 være tale om en virksomhed, som har tilladelse til at drive  

 jernbanevirksomhed i henhold til lovens kapitel 3, og den bydende enhed skal  

 udgøre en selvstændig økonomisk enhed.
 Med lovforslaget ophæves kravet om, at virksomheder  

 skal have tilladelse til at drive jernbanevirksomhed i henhold til lovens  

 kapitel 3 allerede på tidspunktet for deres afgivelse af tilbud  

 på trafik udført som offentlig service.
 Da jernbaneinfrastrukturkapacitet imidlertid ifølge  

 lovens § 9 kun kan tildeles til jernbanevirksomheder, må det  

 forventes, at der i forbindelse med udbuddet stilles krav om, at  

 virksomheder, der deltager i udbuddet uden at være  

 jernbanevirksomheder, sandsynliggør, at de vil kunne opnå de  

 relevante tilladelser til at drive jernbanevirksomhed.
Til nr. 14 Til § 8 a Som nævnt i de almindelige bemærkninger er det  

 nødvendigt at have visse generelle forskrifter og normer, som skal  

 gælde for jernbaneinfrastrukturen som helhed.
Som eksempler kan  

 nævnes krav til infrastrukturen, herunder spor-, sikrings-, signal-,  

 togstop-, radio- og køreledningsanlæg samt trafikregler.
 Ved udarbejdelsen af reglerne skal der lægges  

 vægt på, at disse harmonerer med de tekniske specifikationer for  

 interoperabilitet, som fastsættes i forbindelse med implementeringen af  

 direktivet for interoperabilitet i det transeuropæiske  

 højhastighedsnet og det kommende direktiv for interoperabilitet for  

 det konventionelle jernbanesystem, således at det danske jernbanesystem  

 vil være interoperabelt med det europæiske jernbanesystem.
Det forventes, at reglerne og normerne udarbejdes af  

 Banestyrelsen.
Regler og normer med sikkerhedsmæssigt indhold  

 fastsættes efter indstilling fra Jernbanetilsynet.
 Den foreslåede bestemmelse svarer til § 6,  

 stk. 1, i lov om offentlige veje, jf. lovbekendtgørelse nr. 671  

 af 19. august 1999.
Det foreslås i stk. 2, at der gives  

 trafikministeren en udtrykkelig bemyndigelse til at fastsætte  

 bestemmelser om afgivelse af oplysninger dels til statistisk brug, dels til  

 brug for fastsættelse af de i stk. 1 nævnte regler og  

 normer.
Det skønnes således hensigtsmæssigt, at der  

 tilvejebringes klar hjemmel med henblik på at sikre levering af  

 oplysninger, der blandt andet er nødvendige for at kunne reagere over  

 for uhensigtsmæssige forhold.
 Den foreslåede bestemmelse svarer til § 89 a i  

 lov om luftfart, jf. lovbekendtgørelse nr. 769 af 16. august 2000,  

 idet denne dog ikke omhandler oplysninger om tekniske forhold.
Til § 8 b Den i § 4 i lov om Banestyrelsen m.v. nævnte  

 koordineringskomite på jernbaneinfrastrukturområdet er nedsat i  

 medfør af Trafikministeriets bekendtgørelse nr. 1047 af 17.  

 november 1997 som ændret ved Trafikministeriets bekendtgørelse  

 nr. 505 af 30. juni 1998. Den har til opgave at varetage behovet for  

 koordinering mellem jernbanevirksomhederne og Banestyrelsen.
 Tanken bag den foreslåede ændring er at udvide  

 koordineringskomiteens kompetenceområde til både at omfatte  

 koordinering mellem jernbanevirksomhederne og infrastrukturforvalterne og at  

 være det forum, hvor Banestyrelsen og Jernbanetilsynet kan  

 fremlægge såvel forslag til normer og regler som bestemmelser om  

 jernbanesikkerhed til høring blandt jernbanevirksomhederne og  

 infrastrukturforvalterne.
 De nærmere bestemmelser om koordineringskomiteen  

 fastsættes ved bekendtgørelse.
Til § 8 c Til sikring af jernbanevirksomhedernes muligheder for at  

 befærde de enkelte banestrækninger skal infrastrukturforvalteren  

 af den pågældende strækning stille alle de for  

 kørslen nødvendige tekniske forskrifter til rådighed for  

 jernbanevirksomhederne.
 Som eksempler på sådanne regelsæt kan  

 nævnes forskrifter for indbygning af ATC, forskrifter for indbygning af  

 radiosystemer og forskrifter vedrørende krav til  

 støjstrømme.
Til § 8 d Banestyrelsen er en statsvirksomhed, der blandt andet  

 varetager følgende opgaver: Drift og vedligeholdelse af statens  

 jernbaneinfrastruktur, udbygning af statens jernbaneinfrastruktur, styring af  

 trafikken på statens jernbanenet, tildeling af  

 jernbaneinfrastrukturkapacitet til de enkelte jernbanevirksomheder og  

 opkrævning af afgifter for disses benyttelse af statens  

 jernbaneinfrastruktur.
 Banestyrelsen er forvalter af de jernbanetekniske  

 anlæg på den faste forbindelse over Storebælt og  

 landanlæggene i forbindelse med den faste forbindelse ovre  

 Øresund, herunder Kastrup-banen.
 Banestyrelsen varetager den internationale koordination af  

 tildeling af infrastrukturkapacitet til international jernbanetrafik, ligesom  

 den udarbejder normer for den danske jernbaneinfrastruktur, jf.  

 bemærkningerne til § 8 a.
Banestyrelsens kompetence som forvalter af statens  

 infrastruktur følger som hidtil efter lov om Banestyrelsen m.v.  

 direkte af loven.
Styrelsen skal derfor ikke have tilladelse til  

 infrastrukturforvaltning, men det foreslås i stedet fastsat, at  

 styrelsen skal erhverve sikkerhedscertifikat som nævnt i lovens  

 § 3, stk. 1, og dokumentere over for Jernbanetilsynet, at de faglige og  

 sikkerhedsmæssige krav efter § 4, stk. 2, nr. 1,  

 opfyldes.
Banestyrelsen aflægger regnskab efter de for staten  

 gældende regler.
Det følger af stk. 2, at § 7 om  

 regnskabsreglement derfor ikke finder anvendelse.
Til § 8 e Denne bestemmelse er identisk med den eksisterende  

 § 5 a i lov om Banestyrelsen m.v., hvor den blev sat ind ved lov nr. 233  

 af 21. april 1999 om ændring af lov om offentlige veje, lov om private  

 fællesveje, lov om fremgangsmåden ved ekspropriation  

 vedrørende fast ejendom og lov om Banestyrelsen m.v.
Til nr. 15 Siden den gældende lovs ikrafttræden har der  

 været nogen tvivl om, hvorvidt lovens § 17 om forsikring  

 også omfattede det indbyrdes forhold mellem infrastrukturforvaltere og  

 jernbanevirksomheder.
Det findes hensigtsmæssigt nu at regulere dette  

 forhold.
Parterne er ansvarlige over for hinanden efter dansk  

 erstatningsrets almindelige regler.
Det foreslås nu med en ny § 17  

 a, at der indføres et generelt krav om ansvarsforsikring for  

 infrastrukturforvaltere svarende til kravet til jernbanevirksomheder, og at  

 ministeren på tilsvarende måde får bemyndigelse til at  

 fastsætte regler herom.
Den foreslåede bestemmelse svarer til,  

 hvad der i dag er fastsat i kontrakter om jernbanevirksomheders adgang til  

 statens net.
 I lighed med, hvad der er fastsat i bekendtgørelse  

 nr. 920 af 16. december 1998 om jernbanevirksomhed, forudsættes det, at  

 dokumentation for forsikringsforhold skal indsendes til Jernbanetilsynet, der  

 også skal godkende forsikringsbetingelserne.
Forsikringspligten skal ikke omfatte  

 infrastrukturforvaltere, der er omfattet af statens selvforsikringsordning,  

 eller ejere af infrastruktur, herunder især ejere af havnespor eller  

 industrispor, der overlader forvaltningen af sporene til en  

 infrastrukturforvalter.
I sidstnævnte tilfælde anses ansvaret  

 over for jernbanevirksomhederne at påhvile den overtagende  

 infrastrukturforvalter.
Til nr. 16 Der er tale om en konsekvensrettelse af overskriften til  

 kapitel 8.
Til nr. 17 Der foreslås en definition af jernbaneområder,  

 der omfatter såvel områder, der ejes af jernbanevirksomhederne,  

 som områder, der ejes eller forvaltes af infrastrukturforvaltere.
Formålet med forslaget er at præcisere  

 anvendelsesområdet for reglerne i lovens § 19 om færdsel  

 på jernbaneområde.
Den foreslåede bestemmelse svarer i det  

 væsentlige til § 44, stk. 1, i den tidligere lov om DSB, jf.  

 lovbekendtgørelse nr. 757 af 6. august 1996.
Til nr. 18-20 De foreslåede ændringer, der alle angår  

 lovens § 21, udvider anvendelsesområdet for § 21 fra at  

 angå opretholdelse af orden og sikkerhed på en  

 jernbanevirksomheds område til tillige at gælde opretholdelse af  

 orden og sikkerhed på en infrastrukturforvalters område.
Herved  

 erstatter bestemmelsen § 6 d i lov om Banestyrelsen m.v.
Til nr. 21 Det foreslås, at de for statens jernbanenet hidtil  

 gældende politibestemmelser opretholdes, og at anvendelsesområdet  

 for bestemmelserne udvides til at gælde også andre  

 infrastrukturforvaltere end Banestyrelsen.
Bestemmelserne overføres  

 derfor fra lov om Banestyrelsen til lov om jernbanevirksomhed m.v.
 Det bemærkes, at der ikke hidtil har eksisteret  

 sådanne bestemmelser for privatbanerne.
 Bortset fra konsekvensrettelser som følge af, at  

 bestemmelsernes anvendelsesområde foreslås udvidet til at omfatte  

 alle infrastrukturforvaltere - og ikke blot Banestyrelsen som hidtil - er  

 bestemmelserne identiske med de tilsvarende bestemmelser i §§ 6-6 c og 6  

 e-6 g i lov om Banestyrelsen m.v.
Til nr. 22 Det foreslås, at der skabes hjemmel til at straffe  

 overtrædelser af de fra lov om Banestyrelsen m.v. overførte  

 politibestemmelser, som hidtil efter lov om Banestyrelsen m.v.
Til nr. 23 Det foreslås, at overtrædelse af regler, der  

 efter det foreslåede § 8 a, stk. 2, fastsættes om pligt  

 for infrastrukturforvaltere til at give tekniske og statistiske oplysninger,  

 straffes med bøde.
Til nr. 24 Den nugældende bemyndigelse til at fastsætte  

 regler med henblik på anvendelse eller gennemførelse af  

 EF-forordninger og EF-direktiver vedrørende forvaltning af  

 jernbaneinfrastruktur findes i § 5 i lov om Banestyrelsen m.v.
Den  

 foreslåede bestemmelse indebærer, at denne bemyndigelse  

 integreres i § 26 i lov om jernbanevirksomhed m.v.
 Om den hidtidige udnyttelse af bemyndigelserne kan  

 oplyses, at ved Trafikministeriets bekendtgørelser nr. 534 og nr. 535  

 af 26. juni 1997 gennemførtes Rådets direktiv nr. 95/18/EF om  

 udstedelse af licenser til jernbanevirksomheder og Rådets direktiv nr.  

 95/19/EF om tildeling af jernbaneinfrastrukturkapacitet og opkrævning  

 af infrastrukturafgifter.
 Endvidere gennemførte Trafikministeriet ved  

 bekendtgørelse nr. 181 af 25. marts 1999, som trådte i kraft den  

 4. april 1999, Rådets direktiv 96/48/EF om interoperabilitet i det  

 transeuropæiske jernbanesystem for højhastighedstog.
Til nr. 25 og 26 De i § 1, stk. 1-3, i lov om Ørestaden m.v.  

 nævnte letbaneselskaber vil som ejer af den københavnske metros  

 infrastruktur og som udbyder af infrastrukturforvaltning og  

 jernbanevirksomhedsopgaver deltage i Jernbanerådets arbejde med  

 én repræsentant.
Til § 2 Det foreslås, at loven træder i kraft den 1.  

 januar 2001.
 Det foreslås at ophæve lov om anlæg af  

 mergelbaner, idet der ikke længere er grundlag for, at staten helt  

 eller delvist kan finansiere anlæg og anskaffelse af driftsmateriel til  

 sådanne baner.
 Det foreslås endvidere, at lov om Banestyrelsen m.v.  

 ophæves, idet Banestyrelsens regler med lovforslaget inkorporeres i lov  

 om jernbanevirksomhed m.v.
 Forskrifter, som er udstedt i medfør af lov om  

 Banestyrelsen m.v., forbliver i kraft indtil de ophæves eller  

 afløses af bestemmelser fastsat i medfør af denne lov.
 Det foreslås, at virksomheder, som udøver  

 infrastrukturvirksomhed ved lovens ikrafttræden, inden den 31. december  

 2001 skal have erhvervet tilladelse og sikkerhedscertifikat, men at  

 trafikministeren kan dispensere for denne frist, hvis forholdene taler  

 derfor.
Bilag 1 Oversigt over myndigheder og organisationer, der er anmodet  

 om en udtalelse i anledning af lovforslaget Amtsrådsforeningen i Danmark Hovedstadens Udviklingsråd (HUR) Kommunernes Landsforening Privatbanernes Fællesrepræsentation Ørestadsselskabet Frederiksberg Kommune Københavns Kommune Københavns Amt A/S Øresundsforbindelsen A/S Storebæltsforbindelsen Dansk Industri Statsansattes Kartel Dansk Jernbaneforbund SiD Forbrugerrådet Landbrugsrådet Arbejderbevægelsens Erhvervsråd Det Danske Handelskammer, Børsen Nævnet for Etnisk Ligestilling NOAH-Trafik Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 289 af 18. maj 1998 om jernbanevirksomhed m.v. foretages  

 følgende ændringer:
§ 1. Denne lovs formål er gennem fastlæggelse af  

 rammerne for jernbanevirksomhed at fremme opfyldelsen af samfundets  

 transportbehov på et bæredygtigt grundlag under hensyn til 1. I § 1, stk. 1, indsættes efter  

 »jernbanevirksomhed«: »og jernbaneinfrastrukturforvaltning«.
1)	miljø, 2)	samfundsøkonomi, 3)	trafiksikkerhed, 4)	fremkommelighed og 5)	sociale hensyn.
 Stk. 2. Ved jernbanevirksomhed forstås befordring af  

 personer og transport af gods m.v. på jernbane.
 2. I § 1 indsættes som stk. 3:
»Stk. 3. Jernbaneinfrastrukturforvaltning omfatter drift af  

 jernbaneinfrastruktur med dertil hørende regulerings- og  

 sikkerhedssystemer samt tildeling af infrastrukturkapacitet.« § 2. Loven gælder for al jernbanevirksomhed, jf. dog  

 stk. 2-4.
 3. I § 2, stk. 1, indsættes efter  

 »jernbanevirksomhed«: »og jernbaneinfrastrukturforvaltning«.
 Stk. 2. Loven gælder ikke for jernbanevirksomhed, der  

 udføres på letbaner, som anlægges i medfør af lov  

 om Ørestaden m.v.
 Stk. 3. Bestemmelserne i kapitel 4 og 5 gælder alene for  

 jernbanevirksomhed, som udføres på statens jernbaneinfrastruktur  

 samt infrastruktur ejet af A/S Storebæltsforbindelsen og A/S  

 Øresundsforbindelsen.
 4. § 2, stk. 2, affattes således:
»Stk. 2. Trafikministeren bestemmer, i hvilket omfang loven  

 gælder for letbaner anlagt i medfør af lov om Ørestaden  

 m.v.« Stk. 4. Trafikministeren kan bestemme, at loven i sin helhed  

 skal gælde for al jernbanevirksomhed.
 5. § 2, stk. 4, affattes således:
»Stk. 4. Trafikministeren kan bestemme, at kapitel 4 og 5  

 tillige helt eller delvis skal gælde for nærmere angivne enkelte  

 baneafsnit eller skal gælde for al jernbanevirksomhed, jf. dog  

 stk. 2.« Kapitel 3 Retten til at drive jernbanevirksomhed 6. I overskriften til kapitel 3 indsættes efter  

 »jernbanevirksomhed«: »og forvalte jernbaneinfrastruktur«.
 § 3. Ret til at drive jernbanevirksomhed kræver  

 tilladelse udstedt af Jernbanetilsynet efter denne lov samt  

 sikkerhedscertifikat udstedt i medfør af lov om jernbanesikkerhed  

 m.v.
 7. I § 3, stk. 1, indsættes efter  

 »jernbanevirksomhed«: »eller forvalte jernbaneinfrastruktur«.
 Stk. 2. Tilladelse udstedt af andre medlemsstater i Den  

 Europæiske Union i medfør af EU-regler gælder i  

 Danmark.
§ 4. Tilladelse til at drive jernbanevirksomhed kan meddeles  

 virksomheder, der 1)	ønsker at drive personbefordring eller godstransport på  

 jernbane som virksomhedens hovedaktivitet, 2)	har økonomisk grundlag for at drive virksomheden  

 forretningsmæssigt forsvarligt, 3)	ikke er erklæret konkurs, 4)	ikke har forfalden gæld til det offentlige på 50.000 kr.  

 eller derover, 5)	ikke er blevet idømt straf for alvorlige  

 lovovertrædelser, herunder for overtrædelser i erhvervsforhold  

 eller på transportområdet, 6)	ikke er blevet dømt for alvorlige eller gentagne  

 overtrædelser af bestemmelser på det social- og arbejdsretlige  

 område, herunder forpligtelser i henhold til lovgivningen om  

 beskyttelse af arbejdstagere, 7)	i faglig henseende er kvalificeret til at drive jernbanevirksomhed,  

 herunder har etableret en godkendt jernbanesikkerhedsorganisation, 8)	er i besiddelse af en gyldig ansvarsforsikring, jf. § 17,  

 og 9)	råder over trækkraft.
 Stk. 2. Betingelserne i stk. 1, nr. 3, 5 og 6, skal  

 ligeledes være opfyldt af direktørerne og alle  

 bestyrelsesmedlemmerne.
Stk. 3. En tilladelse er gyldig, så længe  

 virksomheden opfylder de i denne lov angivne vilkår.
Jernbanetilsynet  

 kan, hvis Tilsynet finder anledning hertil, bestemme, at der skal foretages  

 en fornyet vurdering af, om vilkårene er opfyldt.
En fornyet vurdering  

 skal dog senest finde sted 5 år efter udstedelsen af tilladelsen.
 Stk. 4. Jernbanetilsynet kan suspendere eller tilbagekalde  

 tilladelsen, hvis virksomheden ikke længere opfylder vilkårene i  

 stk. 1 og 2. Nærmere regler om suspension og tilbagekaldelse  

 fastsættes af trafikministeren.
Stk. 5. Trafikministeren kan bestemme, at der kan knyttes  

 særlige vilkår til tilladelser, herunder at tilladelser udstedes  

 for en begrænset periode.
Trafikministeren kan fastsætte  

 nærmere regler om udstedelse af tilladelser.
 Stk. 6. Jernbanetilsynet kan opkræve et gebyr i  

 forbindelse med udstedelse af tilladelse til jernbanevirksomhederne.
 8. I § 4 indsættes efter stk. 1 som  

 nye stykker:
»Stk. 2. Tilladelse til at drive infrastrukturforvaltning kan  

 meddeles virksomheder, der opfylder betingelserne i stk. 1, nr. 2 6, og  

 som 1)	i faglig henseende er kvalificeret til at drive  

 infrastrukturforvaltning, herunder har etableret en godkendt  

 jernbanesikkerhedsorganisation, og 2)	er i besiddelse af en gyldig ansvarsforsikring, jf. § 17  

 a.
Stk. 3. Trafikministeren kan fastsætte regler, hvorefter  

 der kan udstedes tilladelse til infrastrukturforvaltning vedrørende  

 særligt ubetydelige anlæg, uden at de i stk. 1, nr. 2-6,  

 anførte betingelser dokumenteres opfyldt.« Stk. 2-6 bliver herefter stk. 4-8.
 9. I § 4, stk. 4, der bliver stk. 6,  

 ændres »stk. 1 og 2« til: »stk. 1, 2 og 4«.
 § 6. Trafikministeren sikrer, at jernbanevirksomhederne mod  

 betaling kan få uddannet jernbaneteknisk personale på lige og  

 ikkediskriminerende vilkår.
 10. § 6 affattes således:
 »§ 6. Trafikministeren fastsætter nærmere regler  

 om adgang for jernbanevirksomheder og infrastrukturforvaltere til at få  

 uddannet det til varetagelsen af deres opgaver nødvendige personale.  

 Ministeren kan i den forbindelse pålægge jernbanevirksomheder og  

 infrastrukturforvaltere mod betaling og på lige og ikkediskriminerende  

 vilkår at uddanne jernbaneteknisk personale for andre  

 virksomheder.
Stk. 2. Trafikministeren kan fastsætte regler om  

 certificering af jernbaneteknisk personale.
Der kan opkræves gebyr for  

 udstedelse af certifikater.« § 7. Trafikministeren fastsætter i et regnskabsreglement  

 nærmere regler for udarbejdelse af interne virksomhedsregnskaber for  

 jernbanevirksomheder, herunder for hvilke forretningsområder der skal  

 aflægges særskilt regnskab.
 11. I § 7, stk. 1, indsættes efter  

 »jernbanevirksomheder«: »og infrastrukturforvaltere«.
 Stk. 2. Regnskaber udarbejdet i henhold til et  

 regnskabsreglement sendes til trafikministeren, men er ikke offentligt  

 tilgængelige.
 Stk. 3. Trafikministeren opstiller i tilknytning til  

 fastsættelsen af en jernbanevirksomheds regnskabsreglement  

 retningslinier og vilkår for overholdelse af konkurrenceretlige  

 forhold.
 12. I § 7, stk. 3, ændres »en  

 jernbanevirksomheds« til: »en virksomheds«.
§ 8. Trafikministeren sikrer jernbanetrafikbetjeningen for  

 passagerer i et af ministeren nærmere fastlagt omfang gennem  

 indgåelse af kontrakter med jernbanevirksomheder om trafik  

 udført som offentlig service.
Trafikministeren sikrer i den  

 forbindelse en passende køreplankoordinering.
 Stk. 2. Trafikministeren bemyndiges til at bringe kontrakter  

 om passagertrafik udført som offentlig service i udbud.
 Stk. 3. Enhver virksomhed, herunder DSB, der måtte have  

 tilladelse til at drive jernbanevirksomhed i henhold til kapitel 3, kan  

 deltage på lige og ikkediskriminerende vilkår i  

 udbudsforretninger om trafik udført som offentlig service, når  

 den bydende enhed udgør en selvstændig økonomisk enhed.  

 Trafikministeren fastsætter nærmere regler herom.
 13. I § 8, stk. 3, udgår: »der måtte  

 have tilladelse til at drive jernbanevirksomhed i henhold til kapitel  

 3,«.
Stk. 4. DSB er efter trafikministerens beslutning forpligtet  

 til at stille rullende materiel til rådighed for trafik udført  

 som offentlig service, der bringes i udbud.
Materiellet stilles til  

 rådighed på lejevilkår og for en periode svarende til  

 kontraktens længde.
Trafikministeren fastlægger nærmere  

 vilkår for DSB s forpligtelse.
 Stk. 5. Trafikministeren kan pålægge DSB at  

 udføre trafik som offentlig service mod betaling.
 Stk. 6. For trafik udført som offentlig service  

 fastsættes regler om takster, befordringspligt, billetteringssystemer  

 og køreplanskoordinering m.v. i kontrakterne.
Stk. 7. Træffes der i medfør af § 2,  

 stk. 4, bestemmelse om, at kapitel 4 skal gælde for den trafik,  

 der ved lovens ikrafttræden varetages af privatbanerne i medfør  

 af koncession, kan trafikministeren aftale med anden offentlig myndighed, at  

 denne varetager trafikministerens forpligtelse i medfør af stk. 1  

 og 2 for denne trafik.
Trafikministeren kan endvidere bestemme, at  

 privatbanerne pålægges forpligtelser svarende til dem, der er  

 pålagt DSB i medfør af stk. 4 og 5.
 14. Efter § 8 indsættes:
»Kapitel 4 a Infrastrukturforvaltning § 8 a.
Trafikministeren kan fastsætte almindelige regler  

 og normer for anlæg, vedligeholdelse og drift af jernbaneinfrastruktur,  

 herunder for infrastrukturens forhold til omgivelserne, for  

 entreprisebetingelser og for sådanne forhold, som i øvrigt er af  

 betydning for jernbaneinfrastrukturens ensartethed og sikkerhed.
 Stk. 2. Trafikministeren kan pålægge  

 infrastrukturforvaltere at afgive tekniske og statistiske oplysninger om den  

 jernbaneinfrastruktur, de forvalter, i den form, som ministeren  

 bestemmer.
§ 8 b.
Trafikministeren bemyndiges til at oprette et  

 koordineringsorgan med deltagelse af repræsentanter for  

 jernbanevirksomhederne, jernbaneinfrastrukturforvaltere, Jernbanetilsynet og  

 Trafikministeriet.
Trafikministeren kan fastsætte nærmere regler  

 for koordineringsorganets sammensætning og opgaver m.v.
§ 8 c.
Infrastrukturforvalteren skal stille de for  

 kørslen på et baneafsnit fornødne tekniske forskrifter  

 til rådighed for jernbanevirksomhederne.
Kapitel 4 b Banestyrelsen § 8 d.
Banestyrelsen under Trafikministeriet forvalter statens  

 jernbaneinfrastruktur.
Styrelsen skal erhverve sikkerhedscertifikat efter  

 § 3, stk. 1, og skal over for Jernbanetilsynet dokumentere, at de i  

 § 4, stk. 2, nr. 1, anførte betingelser for at forvalte  

 jernbaneinfrastruktur er opfyldt.
 Stk. 2. § 7 finder ikke anvendelse for  

 Banestyrelsen.
§ 8 e.
Banestyrelsen skal ved  

 nedlæggelse af jernbaneoverkørsler og jernbaneovergange, der er  

 offentligt tilgængelige og åbne for almindelig færdsel,  

 offentliggøre planer om den påtænkte nedlæggelse med  

 en frist på mindst 8 uger til at fremsætte bemærkninger til  

 planerne.« 15. Efter § 17 indsættes:
»§ 17 a.
Krav om erstatning for  

 skader forvoldt af infrastrukturforvaltere skal i det omfang, de  

 pågældende ikke er omfattet af statens selvforsikringsordning,  

 være dækket af en ansvarsforsikring.
Trafikministeren kan  

 fastsætte nærmere regler om forsikringsdækning.« Kapitel 8 Færdsel og ophold på jernbanevirksomhedernes  

 område 16. I overskriften til kapitel 8 ændres  

 »jernbanevirksomhedernes område« til: »jernbaneområde«.
§ 19. Uden den pågældende jernbanevirksomheds  

 eller infrastrukturforvalters tilladelse må ingen 1)	færdes eller lade dyr færdes på de dele af  

 jernbaneområdet, som ikke er åbne for offentligheden, eller 2)	tage ophold i erhvervsøjemed, optage film eller fotografere i  

 erhvervsøjemed eller til undervisningsbrug, foretage indsamlinger,  

 omdele tryksager eller lignende på jernbaneområdet.
 17. I § 19 indsættes som stk. 1:
 »Jernbaneområde omfatter:
1)	banelinier med tilhørende skråninger, banketter,  

 grøfter, broer og andre anlæg, 2)	stationernes område, 3)	tog og andre jernbanekøretøjer samt 4)	forpladser og adgangsveje til stationer og  

 jernbanefærgesteder.« Stk. 1 bliver herefter stk. 2.
 § 21. Enhver, der søger adgang til eller opholder sig  

 på en jernbanevirksomheds område, skal rette sig efter de  

 forskrifter til opretholdelse af orden og sikkerhed, der meddeles af  

 jernbanevirksomhedens personale, eller som af jernbanevirksomheden er  

 bekendtgjort ved opslag på jernbanevirksomhedens område eller  

 på anden hensigtsmæssig måde.
 Stk. 2. Enhver, der overtræder bestemmelserne i  

 §§ 19, 20 og 21, stk. 1, kan af jernbanevirksomhedens personale  

 udvises, om fornødent udsættes, fra jernbanevirksomhedens  

 område.
 Stk. 3. Politiet skal efter anmodning bistå  

 jernbanevirksomhederne i håndhævelsen af jernbanevirksomhedernes  

 ordens- og sikkerhedsbestemmelser.
 18. § 21, stk. 1, affattes således:
»Enhver, der søger adgang til eller opholder sig på en  

 jernbanevirksomheds eller infrastrukturforvalters område, skal rette  

 sig efter de forskrifter til opretholdelse af orden og sikkerhed, der  

 meddeles af virksomhedens personale, eller som af virksomheden er  

 bekendtgjort ved opslag på virksomhedens område eller på  

 anden hensigtsmæssig måde.« 19. I § 21, stk. 2, ændres to steder  

 »jernbanevirksomhedens« til: »virksomhedens«.
 20. I § 21, stk. 3, ændres  

 »jernbanevirksomhederne« til: »virksomhederne«, og »jernbanevirksomhedernes«  

 ændres til: »virksomhedernes«.
 21. Efter § 21 indsættes:
»Kapitel 8 a Krydsende trafik § 21 a.
På baner, hvor den højest tilladte  

 hastighed overstiger 75 km/t, skal private overkørsler og overgange  

 være forsynet med led, bomme, låger, drejekors eller anden  

 lukkeindretning.
 Stk. 2. Lukkeindretningerne etableres og vedligeholdes af  

 infrastrukturforvalteren for det pågældende baneafsnit.
§ 21 b.
Trafikanter, der skal passere private  

 overkørsler og overgange, skal udvise særlig forsigtighed.  

 Færdsel over overkørsler og overgange må ikke finde sted,  

 når det kan ses eller høres, at tog nærmer sig.
Når  

 sporene passeres, skal dette ske uden unødigt ophold.
 Stk. 2. Den, der skal drive eller trække dyr over banen,  

 skal ligeledes udvise særlig forsigtighed og må ikke lade dyr  

 stå stille på overkørslen.
 Stk. 3. Særligt langsomt kørende transporter  

 må kun passere overkørslen efter aftale med  

 infrastrukturforvalteren.
Stk. 4. Led og bomme skal lukkes efter benyttelsen.
Under  

 arbejder, som kræver hyppig brug af en overkørsel, kan  

 overkørslen dog holdes åben, når den er under konstant  

 opsyn af en person, der til enhver tid kan standse færdslen over  

 overkørslen.
 Stk. 5. Brugeren af en privat overkørsel eller overgang  

 skal straks anmelde mangler ved led eller bomme til infrastrukturforvalteren  

 af det pågældende baneafsnit.
 Stk. 6. Brugeren er endvidere ansvarlig for forseelser, som  

 dennes folk under arbejde gør sig skyldig i ved benyttelsen af  

 overkørslen eller overgangen.
 Stk. 7. Uvedkommende må ikke benytte private  

 overkørsler og overgange.
Kapitel 8 b Infrastrukturforvalterens forhold til borgerne § 21 c.
Uden tilladelse fra infrastrukturforvalteren af det  

 pågældende baneafsnit må der ikke 1)	foretages udgravninger eller opfyldninger eller anbringes materiel  

 eller materialer i en sådan nærhed af infrastrukturforvalterens  

 grund, at der derved kan opstå fare for driften, 2)	føres ledninger over, under eller langs med banen, 3)	ledes vand til banen eller dennes grøfter eller 4)	foretages arbejder i overkørsler eller overgange.
§ 21 d.
Inden for de afstande, der fastsættes af  

 trafikministeren, skal rummet over og på begge sider af alle spor, der  

 ligger på havneområde uden at være bestemt afgrænset  

 fra dette, samt alle spor, der ligger i vej, gade eller plads, der er  

 åben for almindelig færdsel, holdes fri for faste og løse  

 genstande.
 Stk. 2. § 21 c gælder tilsvarende for de i  

 stk. 1 nævnte spor.
 Stk. 3. Trafikministeren fastsætter i et ordensreglement  

 de nærmere bestemmelser vedrørende de i stk. 1 og 2  

 nævnte forhold samt de bestemmelser, der i øvrigt måtte  

 findes fornødne til sikring af driften på sporene.
§ 21 e.
Enhver grundejer skal efter offentlig  

 bekendtgørelse eller direkte skriftlig henvendelse fra  

 infrastrukturforvalteren med mindst 8 dages varsel give alle vedkommende  

 adgang til at foretage jordbundsundersøgelser, opmålinger,  

 udstikninger og afmærkninger i marken, som er nødvendige til  

 planlæggelse af nye baneanlæg eller ændringer af  

 bestående baneanlæg.
 Stk. 2. Erstatning for skade, som måtte blive  

 påført grundejeren ved de i stk. 1 nævnte  

 foranstaltninger, fastsættes i mangel af aftale ved taksation efter  

 reglerne i lov om fremgangsmåden ved ekspropriation vedrørende  

 fast ejendom.
§ 21 f.
Infrastrukturforvalteren træffer  

 afgørelse om hegnstyper og om etablering, vedligeholdelse og  

 nedtagning af egne hegn på sine baneafsnit.
 Stk. 2. Hævd kan ikke vindes over arealer, der i  

 matriklen er registreret som jernbanearealer.
§ 21 g.
Reklamer og andre indretninger må ikke  

 være anbragt således, at de er til ulempe for opfattelsen af  

 signalerne på det pågældende baneafsnit.« § 22. Med bøde straffes den, der 1)	driver jernbanevirksomhed uden tilladelse i medfør af  

 § 3, 22. § 22, stk. 1, nr. 2, affattes  

 således:
2)	overtræder §§ 19, 20 eller 21, stk. 1, »2)	overtræder § 19, stk. 2, § 20, § 21,  

 stk. 1, §§ 21 a-21 d eller § 21 g,«.
3)	forsøger at skaffe sig befordring med ugyldig billet eller  

 kort eller 4)	tilsidesætter vilkår for tilladelser efter  

 § 19.
Stk. 2. I regler, der udstedes efter § 7, kan der  

 fastsættes straf af bøde for overtrædelse af reglerne 23. I § 22, stk. 2, indsættes efter  

 »§ 7«: »og § 8 a, stk. 2,«.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 26. Trafikministeren kan fastsætte sådanne  

 forskrifter, som er nødvendige for at gennemføre de af Den  

 Europæiske Union udstedte direktiver om jernbanevirksomheder, eller som  

 er nødvendige for at anvende de af Den Europæiske Union udstedte  

 forordninger på jernbaneområdet.
 24. I § 26 indsættes efter  

 »jernbanevirksomheder«: »og jernbaneinfrastrukturforhold«.
 25. I § 29, stk. 1, ændres »op til 20« til: »op til  

 21«.
 26. I § 29, stk. 2, ændres »Forbrugerrådet og  

 Banestyrelsen« til: »Forbrugerrådet, Banestyrelsen og de i § 1, stk.  

 1-3, i lov om Ørestaden m.v. nævnte letbaneselskaber«.
§ 2 Stk. 1. Loven træder i kraft den 1. januar 2001.
 Stk. 2. Lov nr. 183 af 20. marts 1918 om Anlæg af  

 Mergelbaner m.v. og lov nr. 1230 af 27. december 1996 om Banestyrelsen m.v.  

 ophæves.
 Stk. 3. Forskrifter, der er udstedt i medfør af lov om  

 Banestyrelsen m.v., forbliver i kraft indtil de ophæves eller  

 afløses af bestemmelser fastsat i medfør af denne lov.
 Stk. 4. Virksomheder, som udøver  

 infrastrukturforvaltning ved lovens ikrafttræden, skal inden den 31.  

 december 2001 have erhvervet tilladelse og sikkerhedscertifikat.  

 Trafikministeren kan dispensere fra denne frist, hvis forholdene taler  

 derfor.
