Cirkulære  

 om Barselsfonden (Til samtlige ministerier mv.) Anvendelsesområde § 1.  

  

 Institutionerne kan hos  

 Barselsfonden (finanslovens § 07.13.06.) få refunderet merudgifter ved  

 vikaransættelser under en ansats lønnede orlov i forbindelse med fødsel og  

 adoption,  

 herunder forlænget orlov ved brug af omsorgsdage (orlov).
 Stk. 2.  

  

 Ordningen er etableret i lyset  

 af, at ansatte i staten som altovervejende hovedregel har ret til fuld løn  

 under barselsorlov m.v., og de hermed forbundne udgifter fortrinsvis vil  

 relatere  

 sig til kvindeligt ansatte på grund af disses gennemsnitligt større  

 barselsfravær, hvilket kan udgøre en barriere mod ansættelse af kvinder.  

 Ordningen fungerer som en forsikringsordning, der finansieres gennem direkte  

 eller indirekte bidrag fra de omfattede institutioner, jf. § 2.
§ 2.  

  

 Refusionsordningen omfatter  

 ansatte uanset ansættelsesform ved institutioner, som aflønnes af en  

 lønbevilling opført på en underkonto i finanslovsanmærkningerne, hvor der  

 tillige er opført et personaleoplysningsskema.
Personale, der aflønnes over  

 underkonto 90-94: Indtægtsdækket virk-somhed, underkonto 95-96:  

 Tilskudsfinansieret forskningsvirksomhed eller underkonto 97-98: Andre  

 tilskudsfinansierede aktiviteter, er også omfattet.
 Stk. 2.  

  

 Endvidere gælder  

 refusionsordningen for de selvejende AMU-centres personale samt de  

 personalegrupper på de taxameterstyrede områder under  

 Undervisningsministeriet,  

 for hvem Finansministeriet forhandler lønnen eller er lønfastsættende.
 Stk. 3.  

  

 På skoleområdet er kun ledere og  

 lærere på frie grundskoler (inkl. børnehaveklasseledere), efterskoler,  

 husholdnings-  

 og håndarbejdsskoler, produktionsskoler, folkehøjskoler samt private  

 gymnasier  

 omfattet af refusionsordningen.
Stk. 4.  

  

 Refusionsordningen omfatter ikke  

 hverv, for hvilke der ydes særskilt vederlag, jf.
Finansministeriets  

 cirkulære  

 af 2. november 1998 om særskilt vederlag mv. (Fmst.nr. 104-98).
 Stk. 5.  

  

 Modtagere af statstilskud, som  

 ikke falder ind under ovennævnte kriterier, er ikke omfattet af  

 refusionsordningen.
 Stk. 6.  

  

 Hvor der i øvrigt er fastsat  

 særlige bestemmelser for lønbevillingers anvendelse, f.eks. i tilfælde hvor  

 staten kun afholder en del af lønudgifterne, eller disse modsvares af  

 refusion  

 el. lign. (fx fra fleksjobordningen mv.), kan der kun søges midler fra  

 Barselsfonden i det omfang, de ikke-statslige andele af lønudgifterne ikke  

 formindskes.
Refusionsbetingelser § 3.  

  

 Der kan ydes refusion fra  

 Barselsfonden til institutioner mv., der efter gældende regler udbetaler løn  

 til en medarbejder under den lønnede del af dennes orlov og i den forbindelse  

 ansætter en vikar i den pågældende stilling.
§ 4.  

  

 Refusion kan endvidere ydes i de  

 tilfælde, hvor den, der vikarierer for den orlovshavende medarbejder, indgår  

 i  

 et i forvejen i institutionen etableret »fast« vikarkorps.
Hvis den stilling,  

 der bliver ledig i forbindelse med orlov, besættes ved intern funktion, kan  

 der  

 ydes refusion ved ansættelse af en vikar i den stilling, som herved bliver  

 ledig.
 § 5.  

  

 Der kan endvidere ydes refusion  

 af lønnen til forlængelse af ansættelsen maksimalt svarende til  

 orlovsperioden  

 for medarbejdere, der er ansat tidsbegrænset til at gennemføre et særligt  

 projekt og aflønnet af specielle hertil knyttede midler, hvis opgaven ikke  

 kan  

 videreføres af en vikar.
Refusionens størrelse § 6.  

  

 Refusionen udgør forskellen  

 mellem vikarens løn og eventuel dagpengerefusion fra den orlovshavendes  

 bopælskommune.
Refusionen kan dog maksimalt udgøre forskellen mellem den  

 orlovshavendes  

 løn og eventuel dagpengerefusion fra bopælskommunen.
 Stk. 2.  

  

 Som refusionsberettiget løn betragtes  

 den normale faste løn inkl. evt. fast påregnelige tillæg, feriegodtgørelse,  

 ATP, AER, arbejdsgivers arbejdsmarkedsbidrag og eventuelle pensionsbidrag (fx  

 særlige pensionsbidrag, herunder SP-bidrag), men ikke mer- og  

 overarbejdsbetaling, tilfældigt forekommende ulempetillæg mv.
 Stk. 3.  

  

 Hvis der til vikaransættelsen er  

 knyttet løntilskud efter andre regler, indgår alene institutionens  

 nettoudgift  

 i grundlaget for refusionsberegningen.
Ansøgning om refusion § 7.  

  

 Refusion kan søges i  

 Barselsfonden, når en orlovsperiode er afsluttet, og samtlige kommunale  

 dagpengerefusioner er modtaget.
Når en ansat udskyder orlov, betragtes de  

 udskudte perioder som separate orlovsperioder.
Hvis der er mindre end en uge  

 mellem de udskudte orlovsperioder, betragtes de dog som én orlovsperiode.
§ 8.  

  

 Der kan søges om acontorefusion  

 for igangværende, men endnu ikke afsluttede orlovsperioder.
Acontorefusionen  

 beregnes på grundlag af afholdt udgift til vikarløn fratrukket modtagne eller  

 beregnede dagpengerefusioner for acontoperioden.
Inden for hver orlovsperiode  

 kan der søges acontorefusion én gang.
 Stk. 2.  

  

 Ved orlovsperiodens afslutning  

 foretager institutionen en endelig opgørelse over den samlede vikarudgift i  

 hele orlovsperioden og fratrækker modtagne dagpengerefusioner samt eventuel  

 acontoudbetaling  

 fra Barselsfonden.
 § 9.  

  

 Ansøgning om refusion skal  

 indsendes af institutionen til Økonomistyrelsen senest 2 måneder efter udløb  

 af  

 det kvartal, hvor den lønnede del af den pågældende orlovsperiode er udløbet.
 Stk. 2.  

  

 Kan det endelige krav på  

 refusion ikke opgøres, skal ansøgning om et skønnet beløb indberettes inden  

 for  

 fristen i stk. 1. Krav på regulering af tidligere søgt refusion skal  

 indberettes senest 14 måneder efter udløbet af det kvartal, reguleringen  

 vedrører.
 Stk. 3.  

  

 Ansøgning om refusion skal  

 indberettes elektronisk på www.fleksbarsel.dk ved anvendelse af digital  

 signatur (medarbejdercertifikat). Institutionen har ansvaret for, at de  

 indberettede  

 oplysninger er korrekte.
 Stk. 4.  

  

 Økonomistyrelsen kan forlænge fristen for indberetning for et kvartal med op  

 til 1 måned, hvis fristoverskridelsen skyldes problemer med institutionens  

 it-udstyr eller den digitale signatur, og institutionen så tidligt som muligt  

 og senest 2 hverdage efter fristens udløb meddeler Økonomistyrelsen dette.
 Stk. 5  

.  

 Overskrides fristen efter  

 stk. 1, 2 og 4, bortfalder retten til refusion eller regulering af  

 refusionsbeløbet.
 Stk. 6.  

  

 Der kan  

 dispenseres fra indberetningsfristerne, hvis fristoverskridelsen skyldes  

 ganske  

 særlige forhold.
 Stk. 7.  

  

 Der kan i ganske særlige  

 tilfælde dispenseres fra den elektroniske indberetning, hvis der er tale om  

 en  

 lille institution uden adgang til it-udstyr eller, hvor institutionens  

 it-udstyr ikke opfylder de tekniske krav til anvendelse af digital signatur.
 Stk. 8.  

  

 Ansøgning  

 om fristforlængelse efter stk. 5 og dispensation efter stk. 6 og 7  

 indsendes til Økonomistyrelsen.
Dokumentation § 10.  

  

 Økonomistyrelsen kan som  

 betingelse for udbetaling af refusion kræve dokumentation for:
1)  

 	  

 Orlovsperioden for  

 barselshavende, 2)  

 	  

 Den barselshavendes  

 løn, 3)  

 	  

 Vikarens  

 ansættelsesperiode, 4)  

 	  

 Vikarlønnen, og 5)  

 	  

 Dagpengerefusion fra  

 kommunen.
 Stk. 2.  

  

 Dokumentation kan endvidere  

 indhentes efterfølgende, og der vil i den forbindelse kunne kræves hel eller  

 delvis tilbagebetaling af refusionsbeløb, for hvilke der ikke foreligger  

 dokumentation.
Klageadgang § 11.  

  

 Økonomistyrelsens afgørelser om udbetaling af refusion og om dispensation fra  

 indberetningsfristerne kan indbringes for Finansministeriets departement.  

 Klagen skal være modtaget af Økonomistyrelsen senest 4 uger efter, at  

 afgørelsen er meddelt institutionen. Økonomistyrelsen videresender herefter,  

 med mindre styrelsen giver klageren medhold, klagen til Finansministeriets  

 departement med styrelsens udtalelse i sagen.
Retningslinier § 12.  

  

 Økonomistyrelsen fastsætter  

 nærmere retningslinier for administrationen af Barselsfonden.  

 Retningslinierne  

 fremgår af Økonomistyrelsens hjemmeside (www.oes.dk).
Ikrafttrædelsesbestemmelser § 13.  

  

 Cirkulæret træder i kraft den 1.  

 januar 2007.
 Stk. 2.  

  

 Cirkulære  

 af 29. marts 2005 om Barselsfonden ophæves.
Stk. 3.  

  

 § 9, stk. 1 og 2,  

 gælder kun for ansøgninger, som vedrører orlovsperioder, der er udløbet i 2.  

 kvartal 2005 og frem.
Ansøgninger vedrørende tidligere orlovsperioder skal  

 være  

 indsendt senest 1. august 2005. Hvis denne frist ikke overholdes, bortfalder  

 retten til refusion.
