Fremsat den 5. november 2003 af  

 skatteministeren (Svend Erik Hovmand) Forslag til Lov om ændring af ligningsloven (Fritagelse for skat af findeløn og dusører m.v.) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved lov nr. 453 af 10. juni 2003, foretages følgende ændringer:
 1.  

  

 I  

  

 § 7, nr. 1, 1. pkt.,  

  

 indsættes efter  

 »ulykke«: »,forbrydelse«.
 2.  

  

 Efter  

 § 7, nr. 26, indsættes:
»27)  

 	  

    

 Findeløn og  

 godtgørelser, som udbetales i henhold til hittegodsloven eller bestemmelserne  

 om danefæ eller danekræ i museumsloven, samt dusører og belønninger for  

 indsats  

 for at redde mennesker eller medvirken til at opklare en forbrydelse, når de  

 pågældende indsatser ikke hører til den pågældendes erhverv.« 3.  

  

 I  

  

 § 7O, stk. 1, nr. 1,  

  

 ændres »litra v«  

 til: »nr. 19«.
 4.  


  

 § 7O, stk. 1, nr. 5,  

  

 ophæves.
§ 2 Loven træder i kraft dagen efter bekendtgørelsen i  

 Lovtidende og har virkning for indkomståret 2003 og senere indkomstår.
Bemærkninger til lovforslaget Almindelige bemærkninger 1. Lovforslagets formål Forslaget har til formål at indføre skattefrihed for  

 findeløn, dusører og belønninger.
 Efter de gældende bestemmelser er findeløn fuldt  

 skattepligtig indkomst, medens dusører og belønninger, som gives for at  

 medvirke til at opklare en forbrydelse eller for at redde mennesker,  

 beskattes  

 lempeligt efter en særlig bestemmelse i ligningsloven.
 Regeringen finder det rimeligt, at sådanne beløb, som ydes  

 for en anerkendelsesværdig indsats i særlige situationer, helt fritages for  

 beskatning.
2. Lovforslagets indhold Efter lovforslaget skal der ikke længere betales skat af  

 findeløn, som udbetales i henhold til hittegodsloven.
Det er ikke rimeligt,  

 at  

 en person, der udviser ærlighed og sikrer, at en funden eller stjålet  

 genstand  

 kommer tilbage til sin ejermand, skal beskattes af den belønning, vedkommende  

 modtager.
De samme rimelighedsbetragtninger ligger bag forslaget om  

 skattefritagelse for dusører og belønninger for at medvirke til at redde  

 mennesker eller opklare en forbrydelse.
I dag sker der en lempelig  

 beskatning,  

 som indebærer, at dusører og belønninger er skattefri op til et beløb på  

 12.300  

 kr. (2003), medens der opkræves almindelig indkomstskat af 85 pct. af resten.  

 Med lovforslaget ændres den gældende lempelige beskatning til skattefrihed,  

 men  

 herudover sker der ingen ændringer i bestemmelsens indhold og anvendelse.  

 Personer, der har det som deres erhverv at opklare forbrydelser, finde  

 genstande o.s.v., vil ikke være omfattet af skattefritagelsen, ligesom de  

 heller ikke er omfattet af de gældende lempelige regler.
Endvidere indeholder forslaget en justering af  

 ligningslovens bestemmelser om skattefrihed for indsamlede midler til visse  

 formål.
Efter bestemmelsen er der skattefrihed for indsamlede gaver, som har  

 karakter af en anerkendelse af modtagerens fortjenester eller gives i  

 anledning  

 af alvorlig sygdom, tilskadekomst eller til personer, der har været udsat for  

 en ulykke eller katastrofe, eller til disses efterladte.
Ved lovforslaget  

 gøres  

 det klart, at f.eks. efterladte til personer, det har været ofre for en  

 forbrydelse, også er omfattet af bestemmelsen.
Der er tale om en  

 tydeliggørelse.
Samtidig indeholder forslaget også en udtrykkelig lovhjemmel  

 for skattefrihed af godtgørelser for fund af danefæ og danekræ, der efter  

 museumsloven skal afleveres til Nationalmuseet.
Sådanne godtgørelser er efter  

 praksis blevet anset for skattefri.
Samlet set bidrager lovforslaget til at sikre en  

 skattemæssigt mere ensartet og rimelig behandling i særlige situationer, hvor  

 der ydes en anerkendelsesværdig indsats.
Det foreslås, at skattefritagelsen  

 får  

 virkning fra og med indkomståret 2003.
3. Økonomiske konsekvenser for stat, amter og  

 kommuner En skattefritagelse vil resultere i et provenutab.
Der  

 foretages ingen central registrering af udbetalinger af findeløn m.v.  

 Findeløn  

 er B-indkomst, og der er ikke oplysningspligt.
Det er derfor ikke muligt at  

 foretage et underbygget skøn for provenutabet ved en skattefritagelse af  

 findeløn.
Det må dog antages, at der er tale om et forholdsvist beskedent  

 beløb, der samlet udbetales efter hittegodsloven som findeløn.
Hvis det  

 drejer  

 sig om 10 mio. kr. kr. årligt, kan provenutabet anslås til 5 mio. kr.
Dusører og belønninger i forbindelse med redning af  

 mennesker og opklaring af forbrydelser, som i dag beskattes lempeligt,  

 udbetales af såvel det offentlige som af forsikringsselskaber m.fl.
For  

 politiets vedkommende udgør beløbet dog under ½ mio. kr. årligt.
Det samlede  

 beløb i dusører må ligeledes skønnes at være af begrænset størrelse, måske af  

 samme størrelsesorden som findeløn, og provenutabet andrager derfor 3-4 mio.  

 kr.
 Samlet set kan provenutabet ved at skattefritage findeløn  

 og dusører m.v. fra og med indkomståret 2003 med usikkerhed skønnes at løbe  

 op  

 imod 10 mio. kr. årligt, hvoraf ca. 4 mio. kr. vedrører staten og ca. 6 mio.  

 kr. de kommunale skatter.
 Forslaget skønnes først at have finansårsvirkning fra 2004,  

 hvor provenutabet skønnes til ca. 10 mio. kr.
 De foreslåede justeringer af ligningslovens bestemmelser  

 for skattefri indsamlinger og skattefritagelsen vedrørende godtgørelser for  

 danefæ i overensstemmelse med gældende praksis giver ikke anledning til  

 provenutab.
4. Administrative konsekvenser for staten Forslaget medfører ikke administrative konsekvenser for  

 staten.
5. Økonomiske og administrative konsekvenser for  

 erhvervslivet Forslaget har ikke erhvervsmæssige konsekvenser.
6. Økonomiske og administrative konsekvenser for  

 borgerne Det vurderes, at forslaget ikke har administrative  

 konsekvenser for borgerne, der dog slipper for at opgive en indtægt på  

 selvangivelsen, når de modtager en skattefri findeløn, dusør og lignende.
7. Miljømæssige konsekvenser Forslaget har ikke miljømæssige konsekvenser.
8. Forhold til EU-retten Forslaget har ingen EU-retlige konsekvenser.
9. Høring Forslaget har været til høring hos Advokatrådet,  

 Carnegiefonden, Dansk Industri, Den Danske Skatteborgerforening, Foreningen  

 af  

 registrerede Revisorer, Foreningen af Statsautoriserede revisorer, Foreningen  

 Danske Revisorer, Frederiksberg Kommune, Københavns Kommune, Kommunernes  

 Landsforening, Landsorganisationen i Danmark, Nationalmuseet,  

 Rigspolitichefen,  

 Skattechefforeningen, Skatterevisorforeningen samt relevante ministerier.
 Der har ikke været bemærkninger til forslaget.
10. Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Ingen Det samlede provenutab skønnes at udgøre op imod 10 mio.  

 kr., fordelt med ca. 4 mio. kr. til staten og ca. 6 mio. kr. til kommunerne Administrative konsekvenser for stat, amter og kommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Konsekvenser for borgerne Ingen beskatning af findeløn, dusører og belønninger Ingen Forholdet til EU-retten Ingen EU-retlige konsekvenser Ingen Bemærkninger til de enkelte bestemmelser Til § 1 Til nr. 1 Indsamlede midler til bestemte formål er i dag fritaget for  

 skat.
Forslaget tilsigter ikke en udvidelse af anvendelsesområdet, men alene  

 en  

 tydeliggørelse af, at ofre eller efterladte for en forbrydelse er omfattet af  

 fritagelsesbestemmelsen i ligningslovens § 7, nr. 1.
Til nr. 2 Med forslaget ændres den gældende lempelige beskatning af  

 dusører og belønninger i ligningslovens § 7 O, stk. 1, nr. 5, til en  

 fritagelse for beskatning, som indsættes i § 7. Samtidig skattefritages  

 findeløn, der fastsættes af politiet og udbetales efter hittegodsloven til  

 personer, som har tilvejebragt de bortkomne genstande m.v.
Den foreslåede  

 bestemmelse indeholder endvidere skattefrihed af godtgørelser for danefæ og  

 danekræ. Danefæ m.v. tilhører staten, og godtgørelser udbetales efter  

 museumsloven (kap. 9) af Nationalmuseet.
Disse godtgørelser er efter praksis  

 blevet anset for at være skattefri.
I overensstemmelse med gældende regler omfatter  

 bestemmelsen ikke personer, der har det som erhverv at opklare forbrydelser,  

 finde danefæ, redde mennesker o.s.v., såsom politifolk, statsansatte  

 arkæologer  

 eller livreddere m.v.
Sådanne personer modtager normalt løn for deres  

 arbejde.  

 Under visse betingelser vil belønninger og lignende til sådanne personer dog  

 kunne beskattes lempeligt efter ligningslovens § 7 O, stk. 1, nr. 1, når  

 der er tale om en hædersbevisning til f.eks. en professionel.
Til nr. 3 Det er en teknisk ændring som følge af, at strukturen i  

 § 7 er blevet ændret fra litra til numre.
Til nr. 4 Det er en konsekvensændring, da den foreslåede  

 fritagelsesbestemmelse for dusører m.v. rent teknisk indsættes sammen med  

 andre  

 fritagelsesbestemmelser i § 7, hvorefter bestemmelsen vedrørende den  

 gældende lempelige beskatning, som findes i § 7 O, ophæves.
Til § 2 Det foreslås, at loven får virkning fra og med indkomståret  

 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved lov nr. 453 af 10. juni 2003, foretages følgende ændringer:
 § 7.  

  

 Til  

 den skattepligtige indkomst medregnes ikke:
 1.  

  

 I  

 § 7, nr. 1, 1. pkt.,  

 indsættes efter  

 »ulykke«: »,forbrydelse«.
1)  

 	  

    

 Gaver, der hidrører  

 fra indsamlede bidrag, forudsat at gaven alene har karakter af en  

 anerkendelse af modtagerens fortjenester eller er ydet i anledning af  

 modtagerens alvorlige sygdom eller tilskadekomst eller er ydet til personer,  

 der har været udsat for en ulykke eller katastrofe, eller til disses  

 efterladte.
Det er ligeledes en forudsætning, at gaven er oppebåret én gang  

 for alle og ikke har karakter af vederlag, samt at indsamlingen ikke er sket  

 på modtagerens initiativ.
- - - 2.  

  

 Efter  

 § 7, nr. 26, indsættes:
»27)  

 	  

    

 Findeløn  

 og godtgørelser, som udbetales i henhold til hittegodsloven eller  

 bestemmelserne om danefæ eller danekræ i museumsloven, samt dusører og  

 belønninger for indsats for at redde mennesker eller medvirken til at opklare  

 en forbrydelse, når de pågældende indsatser ikke hører til den pågældendes  

 erhverv.« § 7 O.  

  

 Skattepligtige personer skal ved opgørelsen af den skattepligtige indkomst  

 medregne følgende indkomster efter reglerne i stk. 2:
 1)  

 	  

    

 Gave- og  

 legatbeløb, der er ydet som et engangsbeløb af offentlige midler, legater,  

 kulturelle fonds og lignende her i landet eller i udlandet, når gaven eller  

 legatet udelukkende har karakter af en anerkendelse af modtagerens  

 fortjenester, jf. dog § 7, litra v.
 3.  

  

 I  

 § 7O, stk. 1, nr. 1,  

 ændres »litra  

 v« til: »nr. 19«.
- - - 5)  

 	  

    

 Dusører og  

 belønninger for indsats for at redde mennesker eller medvirken til at opklare  

 en forbrydelse, når de pågældende indsatser ikke hører til den pågældendes  

 erhverv.
 4.  

  

 § 7O, stk. 1, nr. 5,  

 ophæves.
