 Der er for så vidt angår frimærker til samlerbrug truffet følgende  

 afgørelse:
I.
Frimærker til midlertidig brug i udlandet:
A. til udstilling Frimærker, der har været sendt til offentlig udstilling i udlandet, kan  

 genindføres afgiftsfrit på de i dagældende toldlovs § 129, stk. 1, punkt 16,  

 fastsatte betingelser (§ 19 i den nugældende toldlov).
 Afgiftsfriheden kan indrømmes, uden at udførslen her fra landet er  

 foregået under toldkontrol efter afgivelse af rød udgående toldangivelse, på  

 betingelse af, at klareren i forbindelse med toldbehandlingen ved  

 genindførslen afgiver erklæring om, at de til toldbehandling frembudte  

 frimærker er identiske med de af ham her fra landet udførte, og at de  

 genindføres efter at have været udstillet på en nærmere angivet  

 frimærkeudstilling.
B. i udvalg eller til bedømmelse (ekspertise) Frimærker, der har været sendt til udlandet i udvalg eller til bedømmelse  

 (ekspertise) med henblik på kontrol eller konstatering af et mærkes ægthed  

 mv., kan ligeledes indgå afgiftsfrit på de i dagældende toldlovs § 129, stk.  

 1, punkt 16 fastsatte betingelser (§ 19 i den nugældende toldlov). Udførslen  

 skal i disse tilfælde ske under toldkontrol efter afgivelse af rød udgående  

 toldangivelse.
 Det er ikke i strid med bestemmelserne i § 7, stk. 3, i finansministeriets  

 bekendtgørelse nr. 341 af 26. september 1966 om toldbehandling af rejsegods  

 mv. at medføre frimærkerne i håndbagagen eller som indskrevet rejsegods (nu  

 Skatteministeriets bkg. om told- og afgiftsfrihed for rejsegods mv.).
II.
Frimærker til midlertidig brug her i landet:
A. til udstilling Frimærkerne vil kunne indføres afgiftsfrit mod sikkerhedsstillelse i  

 medfør af dagældende toldlovs § 131, stk. 1, punkt 7 (nu § 24).
 Sikkerhedsstillelse for frimærker, der indføres til udstillinger, som  

 arrangeres af frimærkeklubber o lign her i landet, kan bestå i en af  

 formanden for en hovedorganisation (fx Danske Filatelisters Fællesråd)  

 afgiven erklæring bl.a. gående ud på, at organisationen indestår for betaling  

 af de frimærkerne påhvilende afgiftsbeløb, såfremt frimærkerne måtte forblive  

 her i landet.
B. i udvalg Frimærker i udvalg kan indføres afgiftsfrit mod sikkerhedsstillelse i  

 medfør af dagældende toldlovs § 131, stk. 1, punkt 9 (nu § 24).
C. til bedømmelse (ekspertise) Frimærker, der indføres midlertidigt her til landet til bedømmelse  

 (ekspertise), kan indtil videre indføres afgiftsfrit mod sikkerhedsstillelse  

 i henhold til dagældende toldlovs § 131, stk. 1, punkt 8 (nu § 24).
