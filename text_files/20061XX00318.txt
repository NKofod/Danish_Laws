Skriftlig fremsættelse (14. marts 2007) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov  

 om ændring af universitetsloven (Vejledning  

 af studerende og afleveringsfrist for speciale).
(Lovforslag nr.
L 179).
 Lovforslaget  

 fremsættes som opfølgning på aftalen af 20. juni 2006 mellem regeringen og  

 Socialdemokraterne, Dansk Folkeparti og Det Radikale Venstre om fremtidens  

 velstand og velfærd og investeringer i fremtiden (velfærdsaftalen) og aftalen  

 af 2. november 2006 om udmøntning af globaliseringspuljen; opfølgning på  

 velfærdsaftalen.
 Lovforslaget har til formål at bidrage til, at flere  

 studerende gennemfører deres universitetsuddannelse på normeret tid, og at  

 færre studerende afbryder uddannelsen uden at gennemføre den.
Med lovforslaget får  

 universiteterne nye forpligtelser over for studerende, der  

 er forsinkede i forhold til det normerede uddannelsesforløb.
Universiteterne  

 skal give vejledning til de studerende, der tager sigte på at afhjælpe og  

 finde  

 løsninger på bl.a. de studerendes faglige og studiemæssige problemer.  

 Vejledningsforpligtelsen omfatter studerende, der er mere end seks måneder  

 bagud på deres studium.
Når den studerende er mere end 12 måneder bagud på  

 sit  

 studium, skal universitetet  

 rette direkte henvendelse til den studerende  

 med henblik på tilbud om en personlig samtale.
Med det formål at stille bindende tidsbegrænsning for de  

 kandidatstuderendes specialeskrivning får studielederen til opgave at  

 godkende  

 opgaveformuleringen og afleveringstidspunktet for specialet.
I tilknytning  

 hertil skal studielederen også godkende en plan for specialevejledningen af  

 den  

 studerende.
Det indebærer, at specialet skal afleveres inden for den  

 tidsramme,  

 der i studieordningen er fastsat herfor.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling  

 i det høje Ting.
