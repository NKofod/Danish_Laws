Bekendtgørelse om  

 detentionsanbringelse I medfør af § 11, stk. 5, i lov nr. 444 af 9.  

 juni 2004 om politiets virksomhed fastsættes:
Anvendelsesområde § 1.  

  

 Berusede personer kan efter reglerne i §§ 11 og 12 i lov om politiets  

 virksomhed anbringes i politiets detentioner.
Stk. 2.  

  

 Personer,  

 der i øvrigt er frihedsberøvede af politiet, må som udgangspunkt ikke  

 anbringes  

 i detention.
Hvor detentionen undtagelsesvis anvendes til anbringelse af ikke  

 berusede personer, finder bestemmelserne i denne bekendtgørelse ikke  

 anvendelse.
 Stk. 3.  

  

 Et barn  

 under 12 år må ikke anbringes i detention.
Stk. 4.  

  

 Et barn  

 under 15 år må kun anbringes i detention, hvis anden anbringelse er  

 sikkerhedsmæssigt uforsvarlig som følge af barnets adfærd, jf. § 12 i  

 lov  

 om politiets virksomhed.
Anbringelsen må som udgangspunkt ikke udstrækkes ud  

 over 4 timer.
 Stk. 5.  

  

 Detentionsanbringelser efter stk. 4 indberettes til Rigspolitichefen.  

 Rigspolitichefen fastsætter nærmere bestemmelser om indberetningernes indhold  

 mv.
 § 2.  

  

 Hvis mindre indgribende foranstaltninger, jf. § 11, stk. 2 og 3, i  

 lov om politiets virksomhed, ikke findes tilstrækkelige til at afværge faren  

 for den berusede eller andre eller for den offentlige orden eller sikkerhed,  

 skal politiet tage stilling til, om en beruset person skal frihedsberøves med  

 henblik på:
1)  

 	  

 hjemtransport, 2)  

 	  

 overgivelse til  

 andre, der på forsvarlig måde kan tage sig af den pågældende, 3)  

 	  

 indbringelse til  

 hospital eller 4)  

 	  

 indbringelse til  

 forsorgshjem eller lignende.
 Stk. 2.  

  

 Hvis mindre  

 indgribende foranstaltninger som nævnt i stk. 1, nr. 1-4, ikke findes  

 tilstrækkelige eller egnede til at afværge faren for den pågældende selv  

 eller  

 andre eller den offentlige orden eller sikkerhed, kan personen anbringes i  

 detention.
Frihedsberøvelse, transport og indbringelse til  

 politistationerne af berusede personer § 3.  

  

 Hvis en beruset person frihedsberøves i medfør af §§ 11 og 12 i lov om  

 politiets virksomhed, skal politiet orientere den pågældende om årsagen til  

 frihedsberøvelsen og om muligt give den pågældende lejlighed til at udtale  

 sig.  

 Frihedsberøvelsen skal ske så skånsomt, som omstændighederne tillader.
§ 4.  

  

 Ved  

 vurderingen af en frihedsberøvet beruset persons helbredstilstand skal  

 politiet  

 være særligt opmærksom på den pågældendes tilstand ved den første kontakt,  

 herunder om den pågældende har pådraget sig skader.
Politiet kan i den  

 forbindelse udspørge eventuelle vidner om den frihedsberøvedes tilstand,  

 færden  

 mv.
 Stk. 2.  

  

 Politiet  

 undersøger, om den frihedsberøvede er i besiddelse af berusende eller  

 bedøvende  

 midler mv., der i givet fald fratages den frihedsberøvede.
§ 5.  

  

 Under transporten af frihedsberøvede berusede personer til politistationen  

 skal  

 den vagthavende på politistationen uden unødigt ophold tilkalde en læge med  

 henblik på undersøgelse af den frihedsberøvede.
Dette gælder dog ikke, når  

 transporttiden er af kortere varighed.
 Stk. 2.  

  

 Den  

 frihedsberøvede skal under transporten til politistationen konstant være  

 undergivet tilsyn.
 Stk. 3.  

  

 Hvis den  

 frihedsberøvede transporteres af politipersonale af det modsatte køn, skal  

 mindst to polititjenestemænd under hele transporten opholde sig hos den  

 pågældende.
 § 6.  

  

 Ved  

 ankomsten til politistationen skal den frihedsberøvede straks fremstilles for  

 den vagthavende.
 Stk. 2.  

  

 Den  

 vagthavende skal på baggrund af alle relevante oplysninger om den  

 frihedsberøvedes tilstand og adfærd vurdere, om den pågældende skal anbringes  

 i  

 detention.
§ 7.  

  

 Inden en frihedsberøvet beruset person anbringes i detention, skal politiet  

 gøre vedkommende bekendt med retten til at få kontakt med pårørende og/eller  

 arbejdsgiver.
Hvis den pågældende desuden er frihedsberøvet i anledning af et  

 strafbart forhold, anvendes reglerne i Justitsministeriets cirkulæreskrivelse  

 nr. 12154 af 12. juni 2001.
 Stk. 2.  

  

 Hvor  

 omstændighederne tillader det, skal politiet efterkomme en frihedsberøvets  

 anmodning om underretning af pårørende og/eller arbejdsgiver.
Stk. 3.  

  

 Fremsætter  

 den frihedsberøvede anmodning om selv telefonisk at underrette pårørende  

 og/eller arbejdsgiver, skal en sådan anmodning efterkommes.
Dette gælder dog  

 ikke, hvis særlige forhold taler herimod, for eksempel at den frihedsberøvede  

 ved sin meddelelse til hjemmet eller arbejdsgiver kan modvirke en eventuel  

 strafferetlig undersøgelse.
 § 8.  

  

 Hvis den frihedsberøvede er under 18 år, skal forældremyndighedens indehaver  

 og  

 socialforvaltningen uopfordret underrettes om frihedsberøvelsen.
Fremgangsmåden ved detentionsanbringelser, herunder  

 lægeundersøgelse af frihedsberøvede og tilsyn med detentionsanbragte § 9.  

  

 Inden den endelige anbringelse i detentionen skal den frihedsberøvede altid  

 undersøges af en læge.
 Stk. 2.  

  

 Ved  

 detentionsanbringelse af et barn under 15 år, jf. § 1, stk. 4, skal  

 lægeundersøgelse ske hurtigst muligt.
 Stk. 3.  

  

 Indtil den  

 frihedsberøvede er lægeundersøgt, kan der ske foreløbig anbringelse i  

 detention.
 Stk. 4.  

  

 Under en  

 foreløbig detentionsanbringelse skal der føres skærpet tilsyn med den  

 frihedsberøvede, jf. § 15.
 § 10.  

  

 Inden foreløbig anbringelse i detention og inden lægeundersøgelsen bliver  

 foretaget, skal den frihedsberøvede visiteres.
Stk. 2.  

  

 Ved  

 visitationen skal den frihedsberøvede fratages penge og værdigenstande samt i  

 øvrigt alle genstande, som kan benyttes til at forvolde skade på den  

 pågældende  

 selv, på andre personer eller på ting.
Samtlige lommer skal tømmes og  

 krænges,  

 hvis det er muligt.
Ved visitationen bør der så vidt muligt medvirke to  

 polititjenestemænd til undersøgelse af den frihedsberøvede.
Stk. 3.  

  

 Hvis  

 omstændighederne tilsiger en visitation, der kan krænke blufærdigheden, må en  

 sådan visitation kun foretages af personer af samme køn som den  

 frihedsberøvede.
Er det ikke muligt at gennemføre en sådan visitation inden  

 endelig detentionsanbringelse, foretages foreløbigt en visitation efter  

 stk. 2. Den frihedsberøvede undergives herefter et skærpet tilsyn, jf.  

 § 15.
 Stk. 4.  

  

 Politiet  

 skal påse, at effekter, der fratages en frihedsberøvet, holdes adskilt fra  

 effekter, der tilhører andre frihedsberøvede.
§ 11.  

  

 Lægeundersøgelse af den frihedsberøvede foretages enten ved tilkald af  

 læge/vagtlæge eller ved undersøgelse på skadestue.
Vagthavende skal ved  

 lægevalget vurdere, hvad der er mest hensigtsmæssigt under hensyn til tid og  

 afstand.
 Stk. 2.  

  

 Lægeundersøgelsen skal belyse, om den frihedsberøvede er i en tilstand, der  

 taler imod anbringelse i detention, og om den pågældende er i en tilstand,  

 der  

 eventuelt kræver behandling på sygehus, hos læge eller lignende.
 Stk. 3.  

  

 Politiet må  

 kun efter tilladelse fra den undersøgende læge give en frihedsberøvet  

 medicin.
 § 12.  

  

 Der må som udgangspunkt kun indsættes én person i hver detention.
Stk. 2.  

  

 Under helt  

 ekstraordinære forhold kan der dog anbringes flere personer af samme køn i en  

 detention.
I så fald skal der foretages en særlig vurdering af personernes  

 eventuelle farlighed, og der skal føres skærpet tilsyn med de indsatte, jf.  

 § 15. Børn under 18 år må ikke anbringes sammen med frihedsberøvede  

 personer på 18 år eller derover.
 § 13.  

  

 Stationens vagthavende har ansvaret for, at der føres et effektivt tilsyn med  

 de detentionsanbragte.
§ 14.  

  

 Tilsyn med detentionsanbragte skal ske ved fremmøde i detentionen så hyppigt,  

 som den anbragtes tilstand gør det nødvendigt.
Tilsyn ved fremmøde i  

 detentionen skal så vidt muligt ske mindst 1 gang hver halve time.
Stk. 2.  

  

 Hvis en  

 detentionsanbragt efter lægeundersøgelsen er tilset 2 gange ved fremmøde i  

 detentionen,  

 og den pågældende ikke skønnes at være i en tilstand, der kræver, at  

 fremtidige  

 tilsyn sker ved fremmøde i detentionen, kan de efterfølgende tilsyn ske via  

 lytte- og overvågningsudstyr, der er godkendt af Rigspolitichefen til  

 elektronisk overvågning.
Hverken selve detentionsanbringelsen eller  

 lægeundersøgelsen udgør i denne forbindelse et tilsyn.
Stk. 3.  

  

 Tilsynet  

 via lytte- og overvågningsudstyret skal ske så hyppigt, som den  

 detentionsanbragtes tilstand kræver og mindst 1 gang hver halve time.
Opstår  

 der under denne form for tilsyn tvivl om den detentionsanbragtes tilstand,  

 skal  

 den detentionsanbragte straks tilses ved fremmøde i detentionen.
 Stk. 4.  

  

 Opstår der  

 i forbindelse med tilsyn med den detentionsanbragte mistanke om, at  

 pågældende  

 er så syg, at det taler imod fortsat detentionsanbringelse, skal der straks  

 tilkaldes læge eller ambulance.
 § 15.  

  

 I  

 følgende situationer skal der føres skærpet tilsyn med en detentionsanbragt:
1)  

 	  

 under foreløbig  

 detentionsanbringelse, jf. § 9, 2)  

 	  

 hvis de foreliggende  

 oplysninger om den detentionsanbragte  herunder indhentede oplysninger  

 fra  

 kriminalregisteret  giver anledning hertil, 3)  

 	  

 i de tilfælde, hvor  

 der kun har fundet en foreløbig visitation sted, jf. § 10, stk. 3, 4)  

 	  

 hvis et barn mellem  

 12 og 15 år undtagelsesvis anbringes i detention, jf. § 1, stk. 4,  

 eller 5)  

 	  

 hvis 2 personer  

 undtagelsesvis anbringes i samme detentionsrum, jf. § 12, stk. 2.
Stk. 2.  

  

 Ved skærpet  

 tilsyn forstås et tilsyn, hvor den detentionsanbragte tilses hyppigere end 1  

 gang hver halve time.
Efter omstændighederne kan et skærpet tilsyn indebære  

 konstant overvågning.
 Stk. 3.  

  

 Skærpet  

 tilsyn kan kun ske ved en polititjenestemands fremmøde i detentionen.
 Løsladelse efter detentionsanbringelse,  

 klagevejledning mv.
 § 16.  

  

 En  

 detentionsanbragt skal løslades, så snart begrundelsen for frihedsberøvelsen  

 ikke længere er til stede.
 § 17.  

  

 Efter udtagelsen af detentionen skal den frihedsberøvede vejledes om adgangen  

 til at klage over detentionsanbringelsen, om muligheden for at få en  

 skriftlig  

 begrundelse for detentionsanbringelsen samt om muligheden for  

 alkoholafvænning  

 og behandling.
 § 18.  

  

 Taler særlige omstændigheder herfor, bør den pågældende efter anmodning  

 bringes  

 til sit hjem, til læge eller til de sociale myndigheder ved politiets  

 foranstaltning.
 § 19.  

  

 Rigspolitichefen  

 kan fastsætte administrative forskrifter vedrørende benyttelsen af politiets  

 detentioner mv.
Ikrafttræden § 20.  

  

 Bekendtgørelsen træder i kraft den 16. oktober 2004  

.
