Nr BTL 91 Betænkning over Forslag til lov om ændring af lov om  

 arbejdsløshedsforsikring m.v. (Medlemsbidrag for selvstændige og for  

 medlemmer på overgangsydelse)   

 Nr L 91 1994-95, 1. samling Afgivet af Arbejdsmarkedsudvalget Afgivet: 19950201 Udvalget har behandlet lovforslaget i nogle møder.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med det af  

 arbejdsministeren stillede ændringsforslag.
 Et mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
Ændringsforslag Til § 2Af et mindretal (EL):
 1) Paragraffen udgår.
 Af arbejdsministeren, tiltrådt af udvalget:
 2) I det under nr. 1 foreslåede § 14, stk. 3, 2.  

 pkt., ændres »8,11« til: »8,18«.
Bemærkninger Til nr. 1 Medlemsbidraget for selvstændige bør nedtrappes, så det bliver  

 af samme størrelse som for ansatte fuldtidsforsikrede.
Men pengene til denne  

 nedtrapning bør ikke skaffes fra satsreguleringspuljen, der er øremærket til  

 at skaffe lettelser for de svagest stillede.
 Til nr. 2 Der er tale om rettelse af en korrekturfejl, idet  

 bidragsfaktoren for medlemmer af arbejdsløshedskasser for selvstændige  

 erhvervsdrivende udgør 8,18 til og med den 31. juli 1995, jf. bemærkningerne  

 til lovforslaget, hvorefter den gradvise nedsættelse først påbegyndes den 1.  

 august 1995.
