Bekendtgørelse om ændring i forretningernes fordeling mellem ministrene Efter statsministerens indstilling er der ved kongelig resolution af 9. august 2013 fastsat følgende bestemmelser vedrørende forretningernes fordeling mellem ministrene:
 § 1. Betegnelsen for Ministeriet for Børn og Undervisning ændres til Undervisningsministeriet.
 Stk. 2. Betegnelsen for Social- og Integrationsministeriet ændres til Social-, Børne- og Integrationsministeriet.
 § 2. Ressortansvaret for sager vedrørende Eksport Kredit Fonden (EKF), jf. lov om Dansk Eksportkreditfond m.v., overføres fra Erhvervs- og Vækstministeriet til Udenrigsministeriet.
 § 3. De under handels- og investeringsministeren og europaministeren hørende områder samt sager vedrørende Eksport Kredit Fonden (EKF) henlægges til handels- og europaministeren.
 Stk. 2. Den departementale ekspedition af sager vedrørende disse forretningsområder sker fortsat i Udenrigsministeriet under ledelse af handels- og europaministeren og på dennes ansvar.
 § 4. Ressortansvaret for sager vedrørende socialøkonomiske virksomheder overføres fra Erhvervs- og Vækstministeriet til Social-, Børne- og Integrationsministeriet.
 § 5. Ressortansvaret for sager vedrørende dagtilbud og private pasningsordninger til børn indtil skolestart overføres fra Undervisningsministeriet til Social-, Børne- og Integrationsministeriet.
