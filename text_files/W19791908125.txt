 Udtalt, at der ikke var hjemmel i den sociale lovgivning til at yde en  

 blind mand hjælp til betaling af sekretærbistand i et almindeligt  

 arbejdsforhold.
 En 27-årig blind mand indankede en afgørelse, hvorved der var givet ham  

 afslag på en anmodning om hjælp til betaling af nødvendig sekretærbistand 15  

 timer ugentlig.
Klageren, der udførte administrativt arbejde, var ansat i en 20 timers  

 stilling i et almindeligt ansættelsesforhold, og aflønningen var  

 overenskomstmæssig.
Det blev ved ansættelsen tilkendegivet, at han selv måtte  

 betale for nødvendig sekretærbistand.
 Ankestyrelsen fandt, at der ikke i den sociale lovgivning var hjemmel til  

 at yde særligt tilskud til sekretærbistand i arbejdsforhold, der ikke - som  

 arbejdsforhold i uddannelses- og oplæringssituationer - var omfattet af  

 bistandslovens § 42.
