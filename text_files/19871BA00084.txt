Nr BSF 84 Forslag til folketingsbeslutning om ophævelse af udenlandske statsborgeres  

 valgret og valgbarhed i forbindelse med kommunale valg Fremsat af Pia Kjærsgaard (FP) Annette Just (FP) Jane Oksen (FP)  

 Poulsgaard (FP) den 26. januar 1988 Folketinget pålægger regeringen at fremsætte lovforslag om ændring af den kommunale valglov, hvorefter bestemmelserne om, at personer, som ikke har dansk indfødsret, efter 3 års uafbrudt ophold i Danmark opnår valgret og valgbarhed i forbindelse med kommunale valg, ophæves.
Bemærkninger til forslaget Fremskridtspartiet finder det helt urimeligt, at danskerne giver asyl til tusindvis af fremmede og forærer dem millioner i bistandshjælp for derefter også at give dem stemmeret til kommunal- eller amtsrådsvalg.
Derfor har Fremskridtspartiet fremsat dette forslag til folketingsbeslutning om, at kun danske statsborgere skal kunne stemme ved kommunal- og amtsrådsvalg.
Forslaget skal sikre, at vi ikke om få år ser vores kommunale system undergravet af f.eks. muslimer eller folkeslag, der i øvrigt ligger langt fra dansk kultur.
Som reglerne er i dag, kræver loven ikke dansk statsborgerskab for at stemme eller for den sags skyld at opstille ved disse valg, og med den flygtningepolitik, der er ført de senere år, mener Fremskridtspartiet, at man har anbragt en tændt bombe under danskernes fremtid, hvis der ikke gribes ind nu.
Fremskridtspartiet håber derfor, at beslutningsforslaget vil få Folketingets opbakning til gavn for den danske befolkning og dens fremtid.
