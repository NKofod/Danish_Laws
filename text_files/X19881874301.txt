 En afgiftsberettiget rateforsikrings kapitalværdi skulle medregnes til  

 den berettigedes skattepligtige formue.
 Bindende forhåndsbesked.
Ligningsrådet blev anmodet om forhåndsbesked om følgende: Skal en  

 afgiftsberigtiget rateforsikrings kapitalværdi medregnes til den berettigedes  

 skattepligtige formue? Omstændighederne var:
B var indsat som begunstiget livsarving i en af forsikringstager F  

 oprettet rateforsikringspolice.
Efter F's død meddelte forsikringsselskabet,  

 at fra det tidspunkt B fyldte 24 år, den 19. august 1988, ville den ham  

 tilkommende del af rateforsikringen blive afgiftsberettiget med nedsættelse  

 af de månedlige rateudbetalinger til følge, jf. pensionsbeskatningslovens §  

 29, stk. 2 sammenholdt med § 20, stk. 1, nr. 1. Den månedlige rate, der  

 udbetales i tidsrummet 28. marts 1988 til 28. februar 1998, udgjorde efter  

 afgiftsberigtigelse 1.496.56 kr.
Forsikringsselskabet meddelte endvidere, at  

 den udbetalte ydelse herefter ville være indkomstskattefri, men at der i  

 medfør af pensionsbeskatningslovens § 53 skulle svares indkomstskat af  

 rentetilvæksten.
Det blev videre meddelt B, at forsikringens kapitalværdi  

 skulle medregnes i dennes formueopgørelse.
Der blev herefter stillet det  

 foran anførte spørgsmål, idet forespørger er af den opfattelse, at  

 rateforsikringens kapitalværdi ikke skal medregnes til formuen.
Det gjordes  

 således gældende, at forholdet må anses omfattet af de i statsskattelovens §  

 12, litra 2 omhandlede suspensivt betingede rettigheder, for hvilke der ikke  

 er formueskattepligt.
Ligningsrådet svarede følgende:
Fra F'»s dødsfald og indtil det tidspunkt B fylder 24 år følger  

 formueskattefriheden for retten til de ratevise udbetalinger af  

 pensionsbeskatningslovens § 22. Når afgiftspligt indtræder ved det fyldte 24.  

 år, jf. pensionsbeskatningslovens § 29, stk. 2, vil B,,s andel af  

 rateforsikringen ikke længere være omfattet af lovens kapitel 1, jf. lovens §  

 37. Rateforsikringen er i stedet omfattet af lovens § 50, stk. 1, nr. 1.  

 Herefter afgøres formueskattepligten i henhold til statsskattelovens § 12,  

 jf. pensionsbeskatningslovens § 50, stk. 7. Da forsikringsbegivenheden for  

 den her omhandlede kapitalforsikring er indtrådt, og da det står i  

 B«»s magt når som helst at konvertere de løbende ydelser til  

 kapitaludbetaling, kan retten til ydelserne ikke anses for suspensivt  

 betingede formuerettigheder i statsskattelovens § 12, litra 2«»s  

 forstand.
Forsikringssummens kapitaliserede værdi ved hvert års udgang må  

 herefter anses for et formueskattepligtigt gode for B.
 (* 1) Afgørelsen er offentliggjort i SKAT 1988/12 side 794.
