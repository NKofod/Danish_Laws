Fremsat den 7. april 2006 af Simon Emil Ammitzbøll (RV),  

 Bente Dahl (RV), Lone Dybkjær (RV), Marianne Jelved (RV) og  

 Niels Helveg Petersen (RV) Forslag til folketingsbeslutning om overdragelse af ansvaret  

 for den grundlæggende civilregistrering til en offentlig myndighed Folketinget opfordrer regeringen til snarest muligt og senest i  

 folketingsåret 2007-08 at fremsætte de nødvendige lovforslag med henblik på  

 at  

 flytte ansvaret for civilregistreringen fra folkekirken til en offentlig  

 instans,  

 f.eks. kommunerne.
Bemærkninger til forslaget Den  

 historiske baggrund for den nuværende situation Den grundlæggende  

 civilregistrering i Danmark sker ved anmeldelse til folkekirkens  

 ministerialbøger, dog med undtagelse af i Sønderjylland, hvor  

 civilregistreringen foretages i kommunalt regi.
Af historiske årsager  

 har det i Danmark været trossamfundenes opgave at varetage  

 civilregistreringen.  

 Indtil 1968 havde samtlige af de anerkendte trossamfunds ministerialbøger  

 borgerlig retsvirkning på lige fod med folkekirkens.
Af hensyn til  

 oprettelsen  

 af Det Centrale Personregister (CPR), hvis indhold af persondata bl.a.  

 tilvejebringes ved indberetninger fra ministerialbogsførerne, blev det ved  

 lov  

 nr. 225 af 31. maj 1968 om anmeldelse af fødsler og dødsfald bestemt, at alle  

 fødsler og dødsfald, der finder sted i Danmark, skal anmeldes til  

 folkekirkens  

 ministerialbøger.
Dette betød, at praktiske overvejelser om ministerialbøger  

 som datakilde for CPR-registeret reelt medførte en tilbagevenden til tiden  

 før  

 1849, hvor religionsfriheden blev indført i Danmark og Danmark fik en  

 folkekirke  

 frem for en statskirke.
I foråret 2005  

 behandlede og vedtog Folketinget en ny navnelov (lov nr. 524 af 24. juni  

 2005),  

 som medførte, at samtlige danskere uanset trosforhold skal registrere  

 navneændringer i folkekirken og ikke som hidtil kan registrere disse hos  

 statsamtet.
Dermed har folkekirken fået overdraget yderligere ansvar i  

 forbindelse med civilregistreringen  til trods for protesterne fra  

 medlemmer  

 af de religiøse mindretal.
I Norge sker den grundlæggende  

 civilregistrering til folkeregisteret og i Sverige til Riksskatteverket, jf.  

 svar på spm. nr.
S 1717 (folketingsåret 2004-05, 2. samling).
Principielle  

 overvejelser Årsagerne til at lade  

 folkekirken forestå civilregistreringen har primært været af praktisk  

 karakter.  

 Argumentet for, at folkekirkens ansvar for civilregistrering ikke skulle være  

 krænkende for religiøse mindretal, har primært været, at selve  

 civilregistreringen udelukkende er et offentligretligt anliggende, og at der  

 derfor hverken er tale om nogen bekendende eller forkyndende handling.  

 Argumenterne har således lydt, at besøget hos folkekirken  eller selve  

 registreringen, for man kan også sende papirerne og dermed undgå et besøg på  

 det lokale sognekontor  ikke kunne opfattes som krænkende for  

 ikkefolkekirkemedlemmer.
Problemet er blot, at det ikke er op til flertallet  

 at  

 bestemme, hvad et mindretal skal opfatte som diskrimination eller ej.
Mange  

 ikkefolkekirkemedlemmer føler sig krænkede ved at skulle registreres hos et  

 for  

 dem fremmed trossamfund, for at et nyfødt barn kan få et sygesikringsbevis  

 eller pas, eller for at en afdød kan blive begravet.
Fire ægtepar fra  

 Baptistkirken  

 har gjort sig skyldige i civil ulydighed ved at nægte at registrere deres  

 nyfødte børn hos folkekirken.
En række frikirker har givet udtryk for et  

 ønske  

 om, at ansvaret for civilregistreringen fjernes fra folkekirken.
Endelig har  

 en  

 gruppe katolikker anlagt sag mod staten ved Vestre Landsret, og selv om denne  

 sag i første omgang er faldet ud til statens fordel, er selve søgsmålet et  

 glimrende udtryk for, at mindretallet føler sig krænket.
 Den rådgivende komité  

 under Europarådet har gentagne gange, senest den 11. maj 2005, givet udtryk  

 for, at civilregistreringen inden for den eksisterende folkekirkeordning er i  

 strid med Europarådets rammekonvention om beskyttelse af nationale mindretal,  

 og har anbefalet Danmark at gennemføre ændringer, således at ingen personer,  

 som ikke er medlemmer af den danske folkekirke, er tvunget til at lade sig  

 registrere hos folkekirken.
Kirkeminister Bertel  

 Haarder besluttede den 4. maj 2005 at oprette en central postboks, hvortil  

 ikke-folkekirkemedlemmer kan sende papirer angående registrering af fødsler  

  selve  

 registreringen vil dog forsat blive foretaget i folkekirkens ministerialbøger  

   

 ifølge kirkeministerens svar på spm. nr.
S 1498 (folketingsåret 2004-05, 2.  

 samling): at »der samlet set udvises ganske stor imødekommenhed over for de  

 få  

 nybagte forældre, som af den ene eller anden grund har givet udtryk for at  

 have  

 et problem med at møde op hos  eller skrive direkte til   

 ministerialbogsføreren i moderens bopælssogn.« Eftersom der ikke er givet  

 nogen  

 mulighed overhovedet for at blive civilregistreret på en måde, som ikke  

 inddrager de folkekirkelige ministerialbøger på noget tidspunkt, finder  

 forslagsstillerne, at dette svar fra ministeren for det religiøse flertal er  

 ude af trit med det ønske, flere religiøse mindretal har fremført.
Den  

 centrale  

 postboks er en administrativ komplikation, som ikke løser det grundlæggende  

 problem.  

 Postboksen afhjælper i øvrigt udelukkende problemer vedrørende  

 civilregistreringen ved fødsler og altså ikke de problemer, ikkemedlemmer af  

 folkekirken måtte have med at registrere dødsanmeldelser eller navneændringer  

 i  

 folkekirken.
Dermed er den administrative forvirring noget nær komplet.
 Det eneste sted, hvor  

 den danske stat har været og er parat til at udvise fuld forståelse for et  

 mindretals følelser, uanset hvor irrationelle de måtte være, er i  

 Sønderjylland, hvor ansvaret for civilregistreringen ligger i kommunerne.  

 Hvis  

 ansvaret for civilregistreringen blev flyttet fra folkekirken til kommunerne  

 i  

 hele landet, ville det altså betyde en juridisk, administrativ og principiel  

 ligestilling ikke kun mellem personer fra forskellige trossamfund (inklusive  

 de  

 personer, som står helt uden for et trossamfund), men også mellem  

 Sønderjylland  

 og resten af Danmark.
Det krænker ikke  

 folkekirken at overdrage ansvaret for civilregistreringen til en offentlig  

 myndighed.
Der er tale om en rent civilretlig opgave.
Flere folkekirkepræster  

 og menighedsformænd har givet udtryk for, at civilregistreringen er en byrde  

 (se  

 f.eks. artiklen »Sælsom inkonsekvens« af Anders Nørgaard, Kristeligt  

 Dagblad den 2. maj 2005, og artiklen »Overlad til kejseren at  

 skrive  

 i mandtal« af Bent Dahl Jensen, Kristeligt Dagblad den 5.  

 april 2005),  

 og samtidig har flere af landets biskopper givet udtryk for, at de er villige  

 til at lade kommunale kontorer tage sig af civilregistreringen.
Praktiske  

 konsekvenser af at fjerne den civile grundregistrering fra folkekirken Beslutningsforslaget  

 tager ikke endegyldigt stilling til, hvilken myndighed der skal overtage den  

 grundlæggende civilregistrering, men forslagsstillerne finder, at den nye  

 kommunestruktur gør det naturligt at samle opgaverne hos kommunerne, idet pas  

 og kørekort også flyttes til kommunerne.
Alt i alt vil det betyde, at målet  

 om  

 én indgang til det offentlige (kommunerne) er tættere på at blive opfyldt.
Forslaget vil betyde en  

 administrativ og juridisk forenkling af ansvaret for den grundlæggende  

 civilregistrering.  

 I dag tildeles nyfødte et cpr-nummer på hospitalet (eller af jordemoderen)  

 straks efter fødslen, og kommunerne registrerer udlændinge, som tager  

 længerevarende eller permanent ophold i Danmark.
Det betyder, at der er  

 mindst  

 tre myndigheder involveret i den grundlæggende civilregistrering i Danmark.  

 Det  

 forekommer grundlæggende forslagsstillerne absurd, at adresseændringer skal  

 registreres gennem kommunen, mens navneændringer, fødsler og dødsfald skal  

 registreres gennem folkekirken  ligesom det afhænger af, om en person  

 bliver  

 født i Danmark eller flytter til Danmark senere i livet, om indgangen til  

 folkeregisteret er gennem folkekirken eller kommunen.
Den nye navnelov (lov  

 nr. 524 af 24. juni 2005) pålægger folkekirken nye byrdefulde opgaver i  

 forbindelse med navneændringer, som fremover kun kan ske ved henvendelse til  

 folkekirkens ministerialbøger.
For eksempel forsvinder kommunernes adgang til  

 at registrere navneforandring i forbindelse med borgerlig vielse.
Flere  

 stifter  

 gjorde i høringssvarene rede for, at liberaliseringen af navneloven medførte  

 en  

 væsentligt øget arbejdsbyrde for ministerialbogsføreren, jf.
L 27   

 bilag 1  

 (folketingsåret 2004-05, 2. samling). Dette understreger urimeligheden også  

 for  

 folkekirken i, at en civilretlig opgave  med alle de omkostninger, som  

 deraf  

 følger  overlades til folkekirken.
Der kan være en  

 engangsudgift ved at flytte den grundlæggende civilregistrering fra  

 folkekirken  

 til en offentlig myndighed.
Dog må man antage, at denne engangsudgift er  

 blevet  

 væsentlig mindre efter indførelsen af den nye, elektroniske kirkebog, da det  

 elektroniske system principielt bør kunne overtages af den relevante  

 offentlige  

 myndighed.
Forslagsstillerne er desuden opmærksomme på, at kommunerne som  

 nævnt  

 allerede registrerer f.eks. udlændinge og adresseændringer.
Kommunerne  

 besidder  

 altså allerede et elektronisk system, som kan registrere dele af de  

 oplysninger,  

 som ligger til grund for CPR.
Forslagsstillerne vil ikke tage endelig  

 stilling  

 til, om kommunernes registreringssystem skal udvides, eller om den relevante  

 offentlige myndighed, som overtager ansvaret for civilregistreringen, skal  

 overtage det elektroniske system, som indgår i Den Ny Kirkebog (DNK)   

 og om  

 dette i så fald bør ske mod betaling til folkekirken.
Forslagsstillerne vil  

 dog  

 understrege, at folkekirken under alle omstændigheder har behov for et system  

 til at registrere medlemmer, og forslagsstillerne finder på den baggrund, at  

 det højst kan komme på tale at refundere en del af udgifterne ved  

 etableringen  

 af DNK.
De samlede udgifter ved etablering af DNK blev budgetteret til 136  

 mio.  

 kr. (målt i 1997-priser). Budgettet omfattede bl.a. anskaffelse af it-udstyr  

 til de kirkebogsførende sognepræster og kordegne, udbygning af et lukket  

 folkekirkeligt  

 datanet, udvikling af nødvendige programmer, uddannelse af kirkebogsførere  

 samt  

 overførsel af data fra kirkebøgerne til den nye database.
Såvel tidsplanen  

 som  

 budgettet blev overholdt (kilde: Pressemeddelelse fra Kirkeministeriet den  

 14.  

 december 2001).  

 Kirkeminister Bertel  

 Haarder har bekræftet, at DNK i dag er eneste system til medlemsregistrering  

 i  

 folkekirken, samt at folkekirkerne i Sønderjylland også benytter DNK (se  

 f.eks.  

 svar på spm.
S 1715 (folketingsåret 2004-05, 2. samling)). Folkekirken vil  

 således fremover i DNK have et glimrende redskab til medlemsregistrering,  

 uanset  

 om den grundlæggende civilregistrering lægges over til en anden offentlig  

 myndighed.
Den nuværende ordning  

 er velfungerende, og for en del af befolkningen ville det sandsynligvis  

 betyde  

 en serviceforringelse, hvis grundregistreringen blev flyttet fra folkekirken  

 til folkeregistrene, fordi der er langt flere ministerialbogsførende  

 sognepræster og kirkekontorer, end der er kommunale folkeregisterkontorer.  

 Især  

 i tyndtbefolkede områder kan rejsen til rådhuset være ganske lang  

 sammenlignet  

 med turen hen til sognepræsten/kirkekontoret.
Det elektroniske system, som er  

 blevet taget i brug i forbindelse med Den Ny Kirkebog betyder imidlertid, at  

 man på længere sigt kan forestille sig en løsning, hvor man for eksempel via  

 digital  

 signatur kan registrere f.eks. sit nyfødte barn elektronisk og dermed undgå  

 turen til kommunen.
Folkekirken skal  

 fortsat registrere de ca. 80 pct. af den danske befolkning, som er medlemmer  

 af  

 folkekirken, selv om civilregistreringen bliver flyttet til en offentlig  

 myndighed.
Dette fører til et argument om, at en ændring af den eksisterende  

 ordning vil føre til dobbeltregistrering og også øgede udgifter for  

 folkekirken,  

 som dermed selv skal finansiere sin medlemsregistrering over kirkeskatten.  

 Forslagsstillerne mener dog for det første at have dokumenteret, at der  

 allerede i dag finder en dobbeltregistrering sted i og med, at både  

 hospital/jordemoder,  

 folkekirke og kommune  og i visse tilfælde endda et af de ni anerkendte  

 trossamfund  er involverede i den grundlæggende civilregistrering.
For  

 det  

 andet mener forslagsstillerne, at alle trossamfund bør finansiere egen  

 medlemsregistrering.
At folkekirken har mange medlemmer, er kun glædeligt for  

 folkekirken  

 og bør ikke give anledning til yderligere privilegier på bekostning af  

 medlemmer af andre trossamfund  eller personer, som ikke er medlemmer  

 af noget  

 trossamfund.
Skriftlig fremsættelse Simon Emil Ammitbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om overdragelse af ansvaret for den grundlæggende  

 civilregistrering til en offentlig myndighed.
(Beslutningsforslag nr.
B 126).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
