 I henhold til § 6 i lov nr. 197 af 7. juni 1958 om tekniske skoler,  

 teknika og teknologiske institutter som affattet ved lov nr. 213 af 18. maj  

 1982 og § 4 i lov nr. 196 af 26. maj 1965 om undervisningen på de godkendte  

 handelsskoler som affattet ved lov nr. 214 af 18. maj 1982 fastsættes  

 følgende regler om erhvervsuddannelsesrådets og erhvervsuddannelsesudvalgenes  

 medvirken i behandlingen af sager om uddannelserne på de tekniske skoler og  

 handelsskolerne:
 § 1.  Det erhvervsuddannelsesråd og de  

 erhvervsuddannelsesudvalg, som er nedsat i henhold til lov om de  

 erhvervsfaglige grunduddannelser, er rådgivende for undervisningsministeren i  

 spørgsmål om undervisningen på de tekniske skoler og handelsskolerne.
Stk. 2.  Rådets og udvalgenes opgaver vedrørende  

 efg-uddannelserne er fastsat i, eller i henhold til, lov om de  

 erhvervsfaglige grunduddannelser.
Bekendtgørelsen omfatter ikke disse  

 opgaver.
§ 2.  Erhvervsuddannelsesrådet afgiver indstilling om  

 oprettelse og nedlæggelse af tekniske skoler og handelsskoler, om  

 fastlæggelse af uddannelsessteder og om oprettelse eller ophævelse af  

 tilskudsberettigede uddannelser.
Rådet afgiver endvidere indstilling om  

 almindelige bestemmelser om adgangsbetingelser, uddannelsernes struktur og  

 varighed, eksamensordninger og krav til lærernes kvalifikationer.
 Stk. 2.  Rådet kan desuden på eget initiativ drøfte og  

 afgive udtalelse om alle spørgsmål, der efter rådets opfattelse har betydning  

 for uddannelserne på de tekniske skoler og handelsskolerne.
§ 3.  Erhvervsuddannelsesudvalgene afgiver for de  

 uddannelser, der henføres til det enkelte udvalgs område, indstilling om  

 fastlæggelse af uddannelsessteder og om oprettelse eller ophævelse af  

 tilskudsberettigede uddannelser.
Udvalgene afgiver endvidere indstilling om  

 adgangsbetingelser, uddannelsernes struktur, varighed, mål, indhold og om  

 eventuelle eksamensordninger samt om krav til lærernes kvalifikationer.
 Stk. 2.  Et udvalg kan desuden på eget initiativ drøfte  

 og afgive udtalelse om alle spørgsmål, der efter udvalgets opfattelse har  

 betydning for uddannelserne inden for udvalgets område.
 § 4.  De enkelte lærlingeuddannelser henføres til det  

 hovederhvervsområde, hvorunder de tilsvarende efg-uddannelser hører.
Stk. 2.  De øvrige uddannelser, jfr. dog stk. 3,  

 henføres til erhvervsuddannelsesudvalgene af direktoratet for  

 erhvervsuddannelserne efter indstilling fra erhvervsuddannelsesrådet.
Ved  

 afgørelsen herom kan en uddannelse henføres til et eller flere  

 erhvervsuddannelsesudvalg.
Uddannelserne er for tiden fordelt på  

 erhvervsuddannelsesudvalg, som det fremgår af den fortegnelse, der er optrykt  

 som bilag til bekendtgørelsen.
Stk. 3.  Følgende uddannelser henføres dog ikke til  

 noget erhvervsuddannelsesudvalg: Uddannelserne til laboratorietekniker,  

 tekstiltekniker, elektroniktekniker, byggetekniker, bygningskonstruktør,  

 maskintekniker, VVS-tekniker, levnedsmiddeltekniker, tilsynstekniker,  

 elektroinstallatør, guld~ og sølvformgiver, miljøtekniker, måletekniker,  

 gas-, vand- og sanitetsmester, gastekniker, trætekniker, kemotekniker samt  

 uddannelser inden for luftfarten, teknonomuddannelsen,  

 kunsthåndværkeruddannelsen og boligkonsulentuddannelsen.
Direktoratet for  

 erhvervsuddannelserne kan i øvrigt efter indstilling fra  

 erhvervsuddannelsesrådet i særlige tilfælde bestemme, at en uddannelse ikke  

 henføres til noget erhvervsuddannelsesudvalg.
 Stk. 4.  For uddannelser, der ikke er henført til noget  

 erhvervsuddannelsesudvalg, udøver erhvervsuddannelsesrådet, jfr. herved § 5,  

 den rådgivende virksomhed, som ellers påhviler erhvervsuddannelsesudvalgene,  

 jfr. § 3.
 § 5.  Erhvervsuddannelsesrådet kan nedsætte  

 underudvalg til på rådets vegne at afgive de i § 4, stk. 4, jfr. § 3, nævnte  

 indstillinger og udtalelser og til at bistå rådet med hensyn til dets  

 rådgivende virksomhed i øvrigt, herunder eventuelt ved afgivelse på rådets  

 vegne af de indstillinger og udtalelser, der er nævnt i § 2.
Stk. 2.  Underudvalg, der nedsættes i henhold til stk.  

 1, skal være sammensat således, at udvalgets arbejdsgiver- og  

 arbejdstagerrepræsentanter repræsenterer de arbejdsmarkedsorganisationer, der  

 har interesse i uddannelserne.
Enkelte af repræsentanterne kan eventuelt  

 udpeges uden for rådets midte.
 § 6.  Bekendtgørelsen har virkning fra den 1. august  

 1982.
Undervisningsministeriet, den 24.  

 november 1982 P.M.V.
Helge Thomsen /Svend Bruun Fortegnelse over uddannelsernes henføring til erhvervsuddannelsesudvalg, jfr. bekendtgørelsens § 4, stk. 2 Erhvervsuddannelsesudvalg, Uddannelse: hovederhvervsområde:
