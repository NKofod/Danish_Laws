 Registertilsynet har inden for den senere tid fra såvel primærkommuner som  

 amtskommuner modtaget skriftlige indberetninger om nedlæggelse af diverse  

 enkeltkommunale registre.
 I den anledning skal registertilsynet henlede opmærksomheden på, at  

 nedlæggelse af et register som udgangspunkt skal ske ved en selvstændig  

 forskrift, der f.eks. kan affattes på følgende måde:
»X-kommunes forskrift om ophævelse af forskrifterne for x-kommunes register (navn).
 § 1.  Forskrifterne for x-kommunes register (navn)  

 ophæves med virkning fra den...........
 X-kommune, den............
 underskrift«.
 Forskriften er ifølge anordning nr. 73 af 5. marts 1979 fritaget for  

 kundgørelse i lovtidende.
 I tilfælde af, at et nyt register afløser et tilsvarende ældre register,  

 kan ophævelsen af den ældre forskrift gennemføres i  

 ikrafttrædelsesbestemmelsen i forskrifterne for det nye register.
 Hvis der i forskrifterne er angivet en bestemt levetid i dage, uger,  

 måneder eller år for et register, vil det ikke være nødvendigt at udarbejde  

 en forskrift om nedlæggelse af registeret, når den fastsatte tidsperiode  

 udløber.
P.
R.
V.
Jørgen Paulsen Til samtlige primærkommuner og amtskommuner.
