Indskud på pensionsordning - Engangsindskud på overgangsratepensionsordning Ligningsrådet blev anmodet om bindende  

 forhåndsbesked vedrørende følgende  

 spørgsmål:
a) Kan forsikrede i en forsikringsaftale vælge at  

 indskyde et beløb svarende til f.eks. 3 års præmie  

 på en overgangsratepensionsordning efter § 4 i lov nr. 148 af 19-3 1986  

 om ændring af lov om beskatningen af pensionsordninger m.v. for  

 derefter at ophøre med præmiebetalingen, uden at der  

 indtræder ugunstige skattemæssige konsekvenser? b) Såfremt spørgsmålet besvares  

 bekræftende bedes oplyst, om forsikrede, når et sådant  

 indskud er foretaget, kan vælge at påbegynde indbetalingerne  

 på et hvilket som helst tidligere tidspunkt end stipuleret i  

 policen? Sagens omstændigheder var følgende:
Forsikringsselskabets kunde tegnede 1/1 1987 en  

 rateforsikring i pensionsøjemed med en årlig præmie  

 på 52.200 kr. i 10 år.
Rateforsikringen kommer til udbetaling med  

 rater over 10 år begyndende den 1/4 1997.
Kunden er født i 1930 og var derfor på  

 tegningstidspunktet over 55 år.
Det er oplyst, at forsikringen er  

 tegnet i henhold til overgangsbestemmelsen § 4 i lov nr. 148 af 19/3 1986 om  

 ændring af lov om beskatningen af pensionsordninger m.v.
Rateforsikringen er oprettet som en ordning i  

 ansættelsesforhold.
Kunden fratræder sin stilling i 1992 og  

 ønsker at afløse den fremtidige præmiebetaling af et  

 engangsindskud svarende til 3 års præmie eller 156.600 kr.
 I den anledning blev foranstående  

 spørgsmål stillet med anmodning om bindende  

 forhåndsbesked, idet spørgeren i øvrigt henviste til  

 tidligere afgiven bindende forhåndsbesked 340-452-282.
 Med virkning fra indkomståret 1987 blev  

 grænsen for, hvad der i alt i et indkomstår kan anvendes til  

 kapitalforsikring og opsparing i pensionsøjemed, nedsat fra maksimalt  

 80.600 kr. i 1986 til 25.000 kr. (reguleret).
 Er der vedrørende en kapitalforsikring i  

 pensionsøjemed eller en opsparing i pensionsøjemed, der er  

 oprettet før 1987, truffet aftale om indbetalinger, der overstiger  

 beløbsgrænsen 25.000 kr. (reguleret), kan præmierne eller  

 bidraget til ordningen efter overgangsbestemmelsen opdeles, således at  

 præmier eller bidrag ud over den nævnte beløbsgrænse  

 indsættes på en rateforsikring eller rateopsparing i  

 pensionsøjemed.
 Arbejdstagere, der i en kapitalpensionsaftale før  

 1987 har aftalt indbetaling af et bestemt beløb, kan således  

 efter overgangsbestemmelsen aftale en årlig indbetaling til  

 ratepension, der maksimalt må udgøre det aftalte  

 kapitalpensionsbidrag med fradrag af 25.000 kr.
 Er der aftalt indbetaling af en bestemt procentdel af  

 lønindkomsten, kan indbetalingerne fortsætte med den aftalte  

 procent af lønindkomsten til kapitalpension og ratepension, dog  

 maksimalt 25.000 kr. (reguleret) til kapitalpension.
 Der henvises i den forbindelse til Skattedepartementets  

 cirkulære nr. 24 af 16/12 1986, kapital 12, punkt 120.
 De årlige indbetalinger til en rateordning omfattet  

 af overgangsbestemmelsen er således skattemæssigt begrænset  

 til differencebeløbet mellem det oprindeligt aftalte bidrag til  

 kapitalpension og det efterfølgende gennemførte maksimale  

 bidrag til kapitalpension 25.000 kr.
 Denne begrænsning gælder, hvad enten der er  

 tale om en privat ordning eller en ordning i ansættelsesforhold.
Overgangsratepensionsordningen kan til gengæld  

 oprettes efter det 55. år, ligesom differenceindbetalingen, hvad enten  

 denne måtte få karakter af et engangsindskud eller en indbetaling  

 til rateordningen under 10 år, ikke er undergivet reglerne om fordeling  

 af fradragsretten i pensionsbeskatningslovens § 18, stk. 3-5, jf. § 4 i  

 ovennævnte lovbestemmelse.
Sidstnævnte har kun betydning for  

 privat oprettede overgangsordninger.
 Ligningsrådet udtalte følgende:
 Der vil efter Ligningsrådets opfattelse ikke kunne  

 oprettes tillæg til overgangsratepensionsordninger.
 I sagen 340-452-282 afgav Ligningsrådet bindende  

 forhåndsbesked om, at et engangsindskud svarende til betalingerne i den  

 stipulerede restindbetalingsperiode for den oprindelige ratepensionsaftale  

 ikke er en forhøjelse/tillæg til den oprindelige aftale.
 For så vidt angår den oprindeligt fastlagte  

 fradragsprofil, kunne denne herefter fortsætte for private ordninger.  

 Der bliver således ikke givet fuldt fradrag for engangsindskuddet i  

 indbetalingsåret, ligesom der på den anden side heller ikke  

 stilles krav om, at indskuddet skal fordeles over 10 år efter  

 pensionsbeskatningslovens § 18, stk. 3-5.
 For så vidt angår ratepensionsordninger i  

 ansættelsesforhold, må bortseelsesretten i  

 pensionsbeskatningslovens § 19 medføre, at engangsindskuddet kan  

 'fradrages' i indskudsåret.
 I nærværende sag finder Ligningsrådet  

 imidlertid, at overgangsbestemmelsen i § 4 i lov nr. 148 af 19/3 1986 er til  

 hinder for, at der af det påtænkte indskud 156.600 kr. bortses  

 fra (ordninger i ansættelsesforhold) eller fradrages (private  

 ordninger) mere end svarende til det ovennævnte differencebeløb  

 52.200 kr.
 Spørgsmål a) må herefter besvares med  

 et nej, idet kunden ikke som forudsat i spørgsmålet får  

 fradrag/bortseelsesret for engangsindskuddet.
 Spørgsmål b) bortfalder herefter.
