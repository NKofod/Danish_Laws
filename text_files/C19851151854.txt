 I forbindelse med inddrivelse af afsoningsomkostninger, jfr.  

 justitsministeriets cirkulærer nr. 53 af 27. marts 1940 og nr. 79 af 15. juni  

 1984, er det forudsat, at der ved politimesterembederne foretages en konkret  

 vurdering af, hvorvidt der kan eller bør søges inddrivelse af  

 afsoningsomkostninger.
 Direktoratet er af justitsministeriets kasseinspektion ved  

 politimesterembederne m.v. gjort bekendt med, at der i visse tilfælde ikke  

 synes systematisk at foregå en sådan vurdering, og at det i den forbindelse  

 er blevet oplyst, at anstalterne i forbindelse med løsladelsen af afsonere  

 ikke systematisk giver vedkommende politimesterembede fornøden meddelelse om  

 størrelsen af det beløb, der skal inddrives i afsoningsomkostninger.
På den baggrund og endvidere på foranledning af en henvendelse fra  

 rigsrevisionen skal direktoratet indskærpe, at der ved politimesterembederne  

 skal foretages en konkret vurdering af, hvorvidt afsoningsomkostninger kan  

 inddrives, samt at anstalten til brug for denne vurdering skal fremsende de  

 fornødne oplysninger til politimesterembederne vedrørende  

 afsoningsomkostningernes størrelse.
Til brug for politiets vurdering  

 forudsættes anstalterne samtidig at meddele politiet sådanne foreliggende  

 oplysninger vedrørende den indsattes økonomiske forhold, der skønnes af  

 betydning for vurderingen af, hvorvidt afsoningsomkostningerne kan inddrives.
 E.B.
Bjarne Christensen Til fængselsinspektørerne ved kriminalforsorgens anstalter samt politimestrene.
