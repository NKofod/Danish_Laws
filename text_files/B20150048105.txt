 Bekendtgørelse om ændring af bekendtgørelse om arbejdsmarkedsuddannelser m.v.
(Optagelse, vurdering og vejledning på certifikatuddannelser, lån af lærere og delvis udlægning af undervisning) § 1 I bekendtgørelse nr. 724 af 21. juni 2013 om arbejdsmarkedsuddannelser m.v. foretages følgende ændringer:
 1. Indledningen affattes således:
»I medfør af § 2, stk. 5, § 6, stk. 2, § 10, stk. 6, § 10 a, stk. 2, 3, 4, og 5, § 11, stk. 4, § 12, § 13, § 14, stk. 3, § 14 a, stk. 4, § 15, stk. 6, § 15 a, stk. 4, § 15 c, § 16, stk. 5, § 18, § 18 a, § 29, stk. 1, og § 33 i lov om arbejdsmarkedsuddannelser m.v., jf. lovbekendtgørelse nr. 226 af 4. marts 2014, og efter indhentet udtalelse fra Rådet for Voksen- og Efteruddannelse, fastsættes:« 2. § 16, stk. 2, 2. pkt., affattes således:
»Hvis der ifølge reglerne om adgangen til udøvelse af erhvervet skal foretages et skøn over, om en bestemt betingelse for denne adgang er opfyldt, kan uddannelsesinstitutionen, forudsat at det efter reglerne om adgangen til udøvelse af erhvervet er muligt at opnå en forhåndsudtalelse eller forhåndsafgørelse vedrørende opfyldelsen af den skønsmæssige betingelse, afvise at optage en person, for hvem der ikke foreligger en positiv forhåndsudtalelse eller forhåndsafgørelse.« 3. § 17, stk. 3, affattes således:
»Stk. 3. Den, som varetager undervisningen, jf. stk. 1 og 2, skal være enten en lærer, som er ansat af uddannelsesstedet, eller en lærer, som er ansat af en uddannelsesinstitution, der er godkendt efter denne lov eller efter lov om institutioner for erhvervsrettet uddannelse og skal forrette tjeneste på uddannelsesstedet og være underlagt uddannelsesstedets instruktionsbeføjelse i undervisningen.
Uddannelsesstedets ansvar for, at undervisningen er i overensstemmelse med denne bekendtgørelse, er uafhængigt af, om der benyttes en ansat eller en lånt lærer.
En underviser, der ikke er omfattet af 1. og 2. pkt., kan alene medvirke som gæstelærer i en på forhånd afgrænset del af undervisningen.
Uddannelsesstedets lærer, jf. 1. og 2. pkt., deltager, når gæstelæreren medvirker til undervisningen, og sikrer, at kravene til undervisningen, herunder stk. 1, bliver opfyldt.
Opgaver af myndighedskarakter kan ikke overlades til gæstelæreren.« 4. I § 23, stk. 1, 1. pkt., indsættes efter »1 år«: »helt eller delvis« 5. I § 27, stk. 4, indsættes som 2. pkt.:
»Vurdering og vejledning kan dog ikke foregå i undervisningstiden, hvis der er tale om en certifikatuddannelse, jf. § 22, hvor dette ville være i strid med betingelserne for certifikatudstedelse.« § 2 Stk. 1. Bekendtgørelsen træder i kraft den 1. juli 2015.
 Stk. 2. § 1, nr. 1, finder anvendelse på optagelse på arbejdsmarkedsuddannelser, hvor tilmeldingen er foretaget den 1. juli 2015 eller senere.
