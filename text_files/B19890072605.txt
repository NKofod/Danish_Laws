I medfør af § 123, stk. 1, og § 260, stk. 3, i lov om forsikringsvirksomhed, jf. lovbekendtgørelse nr. 127 af 23. marts 1984 som ændret ved lov nr. 325 af 24. maj 1989 fastsættes følgende:
 § 1.  Forsikringsselskaber, der driver virksomhed,  

 såvel direkte som indirekte, inden for forsikringsklasserne 14 og 15, skal  

 for denne virksomhed oprette og anvende udjævningshensættelser efter reglerne  

 i denne bekendtgørelse.
 Stk. 2.  I det følgende forstås ved teknisk resultat:  

 Forskellen mellem årets præmieindtægt efter fradrag af genforsikringspræmier  

 og årets erstatningsudgifter efter fradrag af den genforsikrede andel.
 § 2.  Udjævningshensættelserne skal i hvert  

 regnskabsår forøges med et beløb svarende til mindst 75 % af et eventuelt  

 teknisk overskud.
 Stk. 2.  Forøgelse af udjævningshensættelserne efter  

 stk. 1 kan udelades, hvis hensættelserne udgør 400 % eller mere af  

 gennemsnittet af den årlige præmieindtægt efter fradrag af  

 genforsikringspræmier i de fem seneste regnskabsår.
 Stk. 3.  Hvis forsikringsselskabets bruttopræmieindtægt  

 for den virksomhed, der er nævnt i § 1, stk. 1, udgør mindre end 4 % af  

 forsikringsselskabets samlede bruttopræmieindtægt og er mindre end 2.500.000  

 ECU, finder stk. 1 ikke anvendelse.
 § 3.  Hvis der et år forekommer et teknisk tab af  

 forsikringsvirksomheden inden for de forsikringsklasser, der er nævnt i § 1,  

 stk. 1, kan dette dækkes af udjævningshensættelserne.
 Stk. 2.  Udjævningshensættelserne kan i øvrigt kun  

 formindskes efter tilladelse fra Finanstilsynet.
 § 4.  Forsætlig eller groft uagtsom overtrædelse af §  

 2, stk. 1, og § 3, stk. 2, straffes med bøde.
 § 5.  Bekendtgørelsen finder anvendelse for  

 regnskabsår, der begynder 1. januar 1989 og senere.
