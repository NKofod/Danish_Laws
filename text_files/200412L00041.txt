Fremsat den 20. oktober 2004 af indenrigs- og sundhedsministeren  

 (Lars Løkke Rasmussen) Forslag til Lov  

 om undersøgelse af behandlingsforløb,  

  

 hvor psykisk syge begår alvorlig personfarlig kriminalitet Kapitel 1 Formål og afgrænsning m.v.
 § 1.  

  

 Loven  

 har til formål at skabe mulighed for gennem videregivelse af oplysninger uden  

 samtykke at undersøge visse behandlingsforløb, jf. § 2, med henblik på  

 at  

 udnytte eksisterende viden til at mindske risikoen for, at psykisk syge i  

 fremtiden begår alvorlig personfarlig kriminalitet.
 § 2.  

  

 Oplysninger  

 om personer, som for alvorlig personfarlig kriminalitet er idømt en  

 foranstaltning  

 efter straffelovens §§ 68-70, og som inden for 6 måneder forud for, at  

 det  

 strafbare forhold fandt sted, har været i kontakt med det psykiatriske  

 behandlingssystem, er omfattet af denne lov.
Kapitel 2 Organisation, opgaver, beføjelser og videregivelse  

 af oplysninger m.v.
 § 3.  

  

 Sundhedsstyrelsen  

 træffer afgørelse om, hvorvidt et behandlingsforløb skal undersøges.  

 Anklagemyndigheden  

 skal videregive oplysninger til Sundhedsstyrelsen om domme efter  

 straffelovens  

 §§ 180, 1. led, 216, 222, stk. 2, 237 og 246, hvor en person er  

 blevet  

 idømt en foranstaltning efter straffelovens §§ 68-70.
§ 4.  

  

 Sundhedsstyrelsen  

 nedsætter forud for hver undersøgelse en arbejdsgruppe på 6 medlemmer.  

 Arbejdsgruppen består af en repræsentant fra Sundhedsstyrelsen, en  

 repræsentant  

 fra embedslægeinstitutionen, en repræsentant fra politiet eller  

 anklagemyndigheden,  

 en speciallæge i psykiatri, en repræsentant med socialfaglig indsigt og en  

 repræsentant fra SIND.
Sundhedsstyrelsen er formand for arbejdsgruppen.
 § 5.  

  

 Arbejdsgruppen  

 skal samle, analysere, vurdere og formidle viden om forløb, som en person jf.  

 § 2, er involveret i, med henblik på at vurdere, om der er en sammenhæng  

 mellem  

 behandlingsforløbet og den kriminelle handling.
 Stk. 2.  

  

 Sundhedsstyrelsen udarbejder i samarbejde med Justitsministeriet en  

 vejledning  

 om opgaverne for arbejdsgruppen, herunder nærmere regler om indkaldelse og  

 afholdelse af møder, inddragelse af politi eller anklagemyndighed,  

 praktiserende læger, psykiatriske afdelinger, de sociale myndigheder og  

 embedslægeinstitutionen m.v.
 Stk. 3.  

  

 Sundhedsstyrelsen afgiver en årlig beretning om sin virksomhed i henhold til  

 denne  

 lov til Indenrigs- og Sundhedsministeriet.
§ 6.  

  

 Involverede sundhedspersoner, politi eller anklagemyndighed, de sociale  

 myndigheder  

 m.v. kan uden samtykke fra den domfældte videregive oplysninger om  

 behandlingsforløb, hvori vedkommende person har været involveret, til  

 arbejdsgruppen.
De af arbejdsgruppen modtagne oplysninger om  

 behandlingsforløb,  

 hvori en domfældt har været involveret, kan endvidere udveksles inden for  

 arbejdsgruppen uden samtykke fra vedkommende person.
 Stk. 2.  

  

 De  

 involverede sundhedspersoner, politi eller anklagemyndighed, de sociale  

 myndigheder m.v. skal efter anmodning meddele arbejdsgruppen enhver oplysning  

 til brug for arbejdsgruppens undersøgelser, jf. § 1.
 Stk. 3.  

  

 Der  

 påhviler arbejdsgruppens medlemmer tavshedspligt.
§ 7.  

  

 De  

 personer, der i henhold til denne lov rapporterer til arbejdsgruppen, kan  

 ikke  

 som følge af deres rapportering underkastes disciplinære undersøgelser og  

 foranstaltninger af deres ansættelsesmyndighed, tilsynsmæssige reaktioner af  

 Sundhedsstyrelsen eller strafferetlige sanktioner af domstolene.
Tilsvarende  

 beskyttelse nyder personer, om hvem der rapporteres til arbejdsgruppen.
Kapitel 3 Ikrafttrædelsesbestemmelser m.v.
 § 8.  

  

 Loven træder i kraft den 1. januar 2005 og har gyldighed til og med den 30.  

 juni  

 2010. Loven omfatter forløb, hvor der er afsagt dom efter lovens  

 ikrafttræden.
 § 9.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets formål Formålet med lovforslaget er at skabe rammerne for, at det  

 bliver muligt at undersøge en række sager med henblik på at konstatere, om  

 der  

 i disse sager har været en sammenhæng mellem behandlingstilbudet til psykisk  

 syge og den kriminalitet, de pågældende har begået.
2. Lovforslagets baggrund Et antal sager, hvor sindslidende har begået alvorlig  

 personfarlig kriminalitet, herunder drab, har givet anledning til, at  

 regeringen ønsker at gå nye veje i bestræbelserne på at undgå gentagelser.
 Regeringen har besluttet at iværksætte undersøgelse af et  

 antal sager, hvor en person er dømt for en kriminel handling, men hvor der  

 kan  

 være grund til at overveje, om den strafbare handling kunne være undgået,  

 hvis  

 det sociale system, politiet eller sundhedssystemet havde handlet anderledes.
 Med lovforslaget indføres hjemmel til, at oplysninger om de  

 pågældende personer kan videregives uden samtykke til den arbejdsgruppe, som  

 undersøger forløbene, samt internt blandt arbejdsgruppens medlemmer.
Lovforslaget skal ses som et redskab til kvalitetsudvikling  

 af psykiatrien, inspireret af bestemmelserne om rapportering af utilsigtede  

 hændelser i sygehusvæsenet.
Med dette lovforslag sikres ved  

 videregivelsesadgangen  

 mulighederne for at samle, analysere, vurdere og formidle viden med henblik  

 på  

 at få afdækket, om der i disse tragiske sager kunne være handlet anderledes.  

 Den viden, der herved tilvejebringes, skal anvendes systematisk til at søge  

 at  

 undgå gentagelser.
Det arbejde, der igangsættes, skal alene have til formål at  

 virke som et kvalitetsudviklingsredskab.
Det skal ikke have til formål at  

 udpege en person eller en institution i behandlingssystemet, i det sociale  

 system eller andre steder med det formål at placere skyld for et evt.  

 mislykket  

 forløb.
 Lovforslaget er tidsbegrænset til den 30. juni 2010. Med  

 dette perspektiv er der mulighed for at vurdere, om dette  

 kvalitetsudviklingsprojekt  

 kan bidrage til forebyggelse af kriminalitet begået af psykisk syge.
Eftersom alene et meget begrænset antal forløb forudses  

 undersøgt årligt, vil dette indebære, at den årlige beretning,  

 Sundhedsstyrelsen skal afgive i henhold til § 5, stk. 3, ikke kan  

 få  

 en detaljeringsgrad, der ville kunne gøre det muligt at identificere  

 involverede,  

 registrerede enkeltpersoner.
Der lægges herved snævre grænser for, hvilke  

 oplysninger  

 fra de enkelte undersøgelser, arbejdsgruppen kan give Sundhedsstyrelsen, og  

 for  

 hvilke oplysninger Sundhedsstyrelsen kan indarbejde i den årlige beretning.  

 Hermed lægges tillige snævre grænser for adgangen til at orientere  

 offentligheden, myndigheder og Folketinget om resultatet af undersøgelser  

 gennemført i henhold til denne lov.
3. Videregivelse af oplysninger Det fremsatte lovforslag forudsætter videregivelse af  

 oplysninger i to situationer.
 Det er i lovforslaget forudsat, at der skal ske  

 videregivelse af oplysninger fra anklagemyndigheden til Sundhedsstyrelsen om  

 domme efter straffelovens §§ 180, 1. led, 216, 222, stk. 2, 237 og  

 246, hvor en person er blevet idømt en foranstaltning efter straffelovens  

 §§ 68-70.
Endvidere forudsætter lovforslaget, at involverede  

 sundhedspersoner, politi eller anklagemyndighed, de sociale myndigheder m.v.  

 efter anmodning fra arbejdsgruppen skal videregive oplysninger om forløb,  

 hvori  

 den domfældte har været involveret, til arbejdsgruppen, og at de af  

 arbejdsgruppen  

 modtagne oplysninger kan udveksles inden for arbejdsgruppen.
De omhandlede  

 oplysninger skal endvidere kunne videregives til og udveksles inden for  

 arbejdsgruppen uden samtykke fra den domfældte.
 Den anførte videregivelse af oplysninger vil efter  

 omstændighederne skulle bedømmes efter persondataloven eller  

 forvaltningsloven.
 Med hensyn til forholdet til persondataloven bemærkes  

 følgende:
 I det omfang lovforslaget medfører behandling af personoplysninger  

 helt eller delvis ved hjælp af elektronisk databehandling eller  

 ikke-elektronisk behandling af personoplysninger, der er eller vil blive  

 indeholdt i et register, vil behandlingen være omfattet af lov om behandling  

 af  

 personoplysninger (persondataloven), jf. denne lovs § 1, stk. 1, og  

 af databeskyttelsesdirektivet (Europa-Parlamentet og Rådets direktiv 95/46/EF  

 af 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne oplysninger).  

 Oplysninger, der indgår eller videregives fra manuelle sager, er ikke  

 omfattet  

 af persondataloven og databeskyttelsesdirektivet.
Det vurderes, at lovforslaget indebærer behandling,  

 herunder videregivelse, af følsomme personoplysninger, f.eks. om  

 helbredsforhold, som ikke i alle tilfælde vil kunne finde sted inden for  

 rammerne af behandlingsreglerne i persondatalovens kapitel 4. Behandlingen  

 vurderes imidlertid at være i overensstemmelse med  

 databeskyttelsesdirektivets  

 artikel 8 om behandling af følsomme personoplysninger.
Der kan navnlig  

 henvises  

 til artikel 8, stk. 4, om medlemsstaternes mulighed for at fastsætte  

 undtagelser af grunde, der vedrører hensyn til vigtige samfundsmæssige  

 interesser.
Som anført under pkt. 1. og 2. ovenfor er lovforslagets formål at  

 udnytte eksisterende viden til at mindske risikoen for, at psykisk syge i  

 fremtiden begår alvorlig personfarlig kriminalitet.
Efter artikel 8, stk. 4, er det desuden en betingelse,  

 at der gives tilstrækkelige garantier.
Den foreslåede ordning om  

 undersøgelse  

 af behandlingsforløb vurderes at indeholde tilstrækkelige garantier.
I den  

 forbindelse kan det fremhæves, at der er tale om et meget begrænset antal  

 undersøgelser inden for et nøje afgrænset område, og at formålet med  

 behandlingen af personoplysninger alene er at give mulighed for at analysere  

 og  

 vurdere et behandlingsforløb med henblik på kvalitetsudvikling.
Behandlingen  

 af  

 personoplysninger efter lovforslaget har således ikke til formål at danne  

 grundlag for konkrete retlige og faktiske foranstaltninger over for de  

 personer, om hvem der indgår oplysninger i undersøgelserne.
Behandlingen af  

 personoplysningerne vil endvidere ske i en afgrænset personkreds, der alle er  

 underlagt tavshedspligt.
Der lægges endvidere op til, at der skal forsøges  

 indhentet samtykke fra den psykisk syge, hvis behandlingsforløb skal  

 undersøges, og at persondatalovens regler om oplysningspligt og indsigtsret,  

 jf. kapitel 8 og 9, finder anvendelse.
Endelig forudsættes det, at den i  

 lovforslagets § 5 omtalte beretning ikke vil kunne få en  

 detaljeringsgrad,  

 der gør det muligt at identificere de involverede, registrerede  

 enkeltpersoner.
 Med hensyn til forholdet til forvaltningsloven bemærkes  

 følgende:
Det fremgår af forvaltningslovens § 28, stk. 1,  

 at oplysninger om enkeltpersoners rent private forhold, herunder om race,  

 religion og hudfarve, om politiske, foreningsmæssige, seksuelle og strafbare  

 forhold samt oplysninger om helbredsforhold, væsentlige sociale problemer og  

 misbrug  

 af nydelsesmidler og lignende ikke må videregives til en anden  

 forvaltningsmyndighed.
Videregivelse af de nævnte oplysninger kan derfor som  

 udgangspunkt ikke ske uden samtykke fra den, oplysningen angår.
 Det bemærkes, at det må antages, at en række af de  

 oplysninger, som med lovforslaget forudsættes videregivet til henholdsvis  

 Sundhedsstyrelsen og arbejdsgruppen, vil være oplysninger om vedkommende  

 persons rent private forhold, herunder oplysninger om helbredsmæssige og  

 strafbare  

 forhold.
 Det følger af forvaltningslovens § 28, stk. 2,  

 nr. 2, at oplysninger omfattet af § 28, stk. 1, kan videregives til  

 en anden forvaltningsmyndighed, hvis det følger af lov eller af bestemmelser  

 fastsat i henhold til lov, at oplysningerne skal videregives.
 Som det fremgår af ordlyden af forvaltningslovens  

 § 28, stk. 2, nr. 2, er det en forudsætning, at der er tale om  

 bestemmelser, der  eventuelt i sammenhæng med andre lovbestemmelser  

  vil  

 indebære en pligt til at videregive oplysninger.
 Efter forvaltningslovens § 28, stk. 2, nr. 3, kan  

 oplysninger omfattet af stk. 1 herudover videregives til en anden  

 forvaltningsmyndighed, hvis videregivelsen sker til varetagelse af offentlige  

 interesser, som klart overstiger hensynet til de interesser, der begrunder  

 hemmeligholdelse, herunder hensynet til den, som oplysningen angår.
Der skal efter bestemmelsen i § 28, stk. 2, nr.  

 3, foretages en afvejning af på den ene side hensynet til den person, som  

 oplysningen vedrører, og på den anden side hensynet til den offentlige  

 interesse i, at oplysningerne videregives.
Anvendelse af bestemmelsen  

 forudsætter, at hensynet til den offentlige interesse, der varetages ved at  

 videregive oplysningen, klart overstiger hensynet til den enkeltes interesse  

 i  

 at hemmeligholde oplysningen.
Den endelige afgørelse af, hvorvidt det  

 offentliges interesse i videregivelse klart overstiger den enkeltes interesse  

 i  

 hemmeligholdelse vil bero på en konkret afvejning af de pågældende hensyn i  

 hver enkelt sag.
 En pligt til videregivelse vil normalt følge af  

 forvaltningslovens § 31, hvorefter en forvaltningsmyndighed, i det  

 omfang  

 den er berettiget til at videregive en oplysning, skal videregive oplysningen  

 på begæring af en anden forvaltningsmyndighed, hvis oplysningen er af  

 betydning  

 for myndighedens virksomhed eller for en afgørelse, som myndigheden skal  

 træffe.
Det må antages, at der i en række af de af lovforslaget  

 omhandlede tilfælde, vil være hjemmel til videregivelse efter  

 forvaltningslovens § 28, stk. 2, nr. 3. Det kan imidlertid ikke  

 afvises, at visse videregivelsestilfælde omfattet af lovforslaget ikke vil  

 være  

 hjemlet i § 28, stk. 2, nr. 3. På baggrund heraf og med henblik på  

 at  

 kunne opfylde lovforslagets formål om at udnytte eksisterende viden til at  

 mindske risikoen for, at psykisk syge i fremtiden begår alvorlig personfarlig  

 kriminalitet, er det fundet nødvendigt i lovforslaget at tilvejebringe et  

 særligt hjemmelsgrundlag for videregivelsen af oplysninger.
Det er i  

 forbindelse hermed taget i betragtning, at der med lovforslaget alene gives  

 hjemmel til at videregive oplysninger til personer, som er underlagt  

 tavshedspligt.
Det skal fremhæves, at det med hensyn til den forudsatte  

 videregivelse af oplysninger jf. § 6 lægges til grund, at der under alle  

 omstændigheder søges indhentet samtykke fra den domfældte.
Dette gælder også,  

 selv om der i henhold til lovforslagets videregivelsesbestemmelser er  

 mulighed  

 for at videregive oplysninger uden et sådant samtykke.
 Af hensyn til anklagemyndighedens videregivelse af  

 oplysninger til Sundhedsstyrelsen er det i § 3 fastsat, at  

 anklagemyndigheden har pligt til at videregive oplysninger om domme efter  

 straffelovens §§ 180, 1. led, 216, 222, stk. 2, 237 og 246, hvor  

 personkredsen jf. § 2 er blevet idømt en foranstaltning efter  

 straffelovens §§ 68-70, til Sundhedsstyrelsen.
For så vidt angår videregivelse af oplysninger til  

 arbejdsgruppen er det i § 6, stk. 1, fastsat, at de involverede  

 sundhedspersoner, politi eller anklagemyndighed, de sociale myndigheder m.v.  

 uden samtykke fra den domfældte kan videregive oplysninger til arbejdsgruppen  

 om forløb, hvori personen har været involveret.
I § 6, stk. 2, er  

 det  

 bestemt, at de omhandlede myndigheder og sundhedspersoner efter anmodning fra  

 arbejdsgruppen har pligt til at meddele arbejdsgruppen enhver oplysning til  

 brug for arbejdsgruppens undersøgelser, jf. lovforslagets § 1.
Begrundelsen for, at det er fundet nødvendigt at fastsatte  

 en sådan pligt er, at bestemmelsen i forvaltningslovens § 31 ikke i alle  

 tilfælde vil føre til, at der vil gælde en pligt til videregivelse.
Det  

 skyldes, at der efter § 6 ikke alene vil være tale om videregivelse  

 mellem  

 myndigheder, men også om videregivelse mellem eksempelvis en praktiserende  

 læge  

  der ikke er omfattet af forvaltningslovens § 31  og  

 arbejdsgruppen.
 Der er ikke med lovforslagets regulering af  

 videregivelsesadgangen tilsigtet en fravigelse af de øvrige bestemmelser om  

 videregivelse i forvaltningslovens kapitel 8.
 4. Vurdering af lovforslagets økonomiske og  

 administrative konsekvenser m.v.
Forslaget vil medføre en udgift for staten på ca. 0,5 mio.  

 kr. årligt.
Forslaget har ingen økonomiske konsekvenser for amtskommuner  

 eller  

 kommuner.
Forslaget har ingen erhvervsøkonomiske eller miljømæssige  

 konsekvenser og indeholder ingen EU-retlige aspekter.
 5. Hørte myndigheder m.v.
 Lovforslaget har været i høring hos følgende myndigheder  

 m.v.: Amtsrådsforeningen,  

 Bornholms Regionskommune,  

 Børne- og Ungdomspsykiatrisk Selskab, Dansk Politiforbund, Dansk  

 Kriminalpolitiforening, Dansk Psykiatrisk Selskab, Dansk Psykologforening,  

 Dansk Selskab for Almen Medicin, Dansk Socialrådgiverforening, Dansk  

 Sygeplejeråd,  

 De Samvirkende Invalideorganisationer, Den Almindelige Danske Lægeforening,  

 Den  

 Danske Dommerforening, Det Centrale Handicapråd, Det Danske Center for  

 Menneskerettigheder, Det Etiske Råd, Dommerfuldmægtigforeningen,  

 Domstolsstyrelsen, Embedslægeforeningen, Finansministeriet, Foreningen af  

 Politimestre i Danmark, Foreningen af socialchefer i Danmark, Forbundet af  

 Offentligt  

 Ansatte, Foreningen af Statsamtmænd, Foreningen af Speciallæger,  

 Frederiksberg  

 Kommune, Galebevægelsen, Hovedstadens Sygehusfællesskab, Institut for  

 Psykiatrisk Grundforskning, Justitsministeriet,  

 Kommunernes  

 Landsforening, Københavns Kommune, Landsforeningen Af  

 nuværende og tidligere Psykiatribrugere, Landsforeningen af Patientrådgivere  

 og  

 Bistandsværger, Landsforeningen BEDRE PSYKIATRI, Landsforeningen LEV,  

 Landsforeningen SIND, Medborgernes Menneskerettighedskommission,  

 politidirektøren  

 i København, Politifuldmægtigforeningen, Praktiserende Lægers Organisation,  

 præsidenterne for Østre og Vestre Landsret, præsidenterne for Københavns  

 Byret  

 og for retterne i Århus, Odense, Ålborg og Roskilde, Psykiatrifonden,  

 Pårørendeforeningen af 1998, Retslægerådet, Retspsykiatrisk Klinik,  

 Rigsadvokaten, Rigspolitichefen, samtlige amter, samtlige lokale psykiatriske  

 patientklagenævn, Socialministeriet, Socialpædagogernes Landsforbund,  

 Statsministeriet, Sundhedsstyrelsen og Sundhedsvæsenets Patientklagenævn.
Vurdering af konsekvenser af lovforslaget Positive konsekvenser / mindre udgifter Negative konsekvenser / merudgifter Økonomiske og administrative konsekvenser for staten Ingen Det skønnes, at de årlige udgifter for staten udgør ca.  

 0,5 mio. kr.
Beløbet vil kunne afholdes over Finanslovens konto for  

 forebyggelse  

 af sindslidelser under folkesundhedspuljen.
Økonomiske og administrative konsekvenser for kom- muner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Formålet med lovforslaget er at skabe mulighed for  

 videregivelse af oplysninger uden samtykke til brug for undersøgelse af visse  

 behandlingsforløb, jf. § 2, med henblik på at udnytte eksisterende viden  

 til at mindske risikoen for, at psykisk syge i fremtiden begår alvorlig  

 personfarlig kriminalitet.
Alvorlig personfarlig kriminalitet, herunder drab begået af  

 psykisk syge er tragisk for alle parter, først og fremmest for offeret,  

 dettes  

 pårørende, men også for den psykisk syge.
I omtalen af disse sager står  

 billedet indimellem tilbage af et system, som har svigtet, at den psykisk  

 syge  

 er blevet afvist i behandlingssystemet for derefter at begå den kriminelle  

 handling.
Det er regeringens ønske med dette lovforslag at skabe mulighed for  

 at udnytte erfaringer fra forløb, som gik galt, til at forsøge at hindre  

 gentagelser.
 Der er mulighed for at indhente enhver oplysning, som  

 arbejdsgruppen finder relevant for den pågældende undersøgelse.
Lovforslaget er tidsbegrænset, således at loven alene har  

 gyldighed til og med den 30. juni 2010. Dermed får loven mulighed for at  

 virke  

 i 5 ½ år, og der bliver afgivet 5 årsberetninger fra Sundhedsstyrelsen.
Det  

 er  

 regeringens opfattelse, at der hermed er skabt et grundlag for at tage  

 stilling  

 til, om arbejdsgruppens arbejde har haft den ønskede effekt.
Til § 2 Bestemmelsen afgrænser de oplysninger, som kan videregives  

 uden samtykke, til oplysninger om personer, som for alvorlig personfarlig  

 kriminalitet  

 er idømt en foranstaltning efter straffelovens §§ 68-70. Derudover skal  

 personen inden for 6 måneder forud for, at det strafbare forhold har fundet  

 sted, have været i kontakt med det psykiatriske behandlingssystem.
 Der er mulighed for at indhente enhver oplysning, som  

 arbejdsgruppen finder relevant for den pågældende undersøgelse.
 Det psykiatriske behandlingssystem skal forstås i bred  

 forstand, herunder f.eks. også kontakt til distriktspsykiatrien eller egen  

 læge  

 om psykiske lidelser.
 Med en afgrænsning til 6 måneder sikres det, at den  

 pågældende umiddelbart inden lovovertrædelsen har været i kontakt med det  

 psykiatriske system, samt at personer, som er forpligtet til at afgive  

 oplysninger til arbejdsgruppen, får afgrænset deres forpligtelse.
Personer, som aldrig har været i kontakt med det  

 psykiatriske system, når de begår en kriminel handling, vil ikke være  

 omfattet  

 af dette lovforslag.
Det er således ikke muligt at undersøge  

 behandlingsforløb  

 for personer, som ikke i forvejen er kendt i det psykiatriske  

 behandlingssystem.
Det fremgår af straffelovens § 16, stk. 1, at  

 personer, der på gerningstidspunktet var utilregnelige på grund af  

 sindssygdom  

 eller tilstande, der må ligestilles hermed, ikke straffes.
Tilsvarende gælder  

 personer, der var mentalt retarderede i højere grad.
Efter straffelovens  

 § 16, stk. 2, straffes mentalt retarderede i lettere grad ikke,  

 medmindre særlige omstændigheder taler for at pålægge straf.
Efter straffelovens § 68 kan retten, hvis en tiltalt  

 frifindes for straf i medfør af § 16, træffe bestemmelse om anvendelse  

 af  

 andre foranstaltninger, der findes formålstjenlige for at forebygge  

 yderligere  

 lovovertrædelser.
Som eksempel på foranstaltninger nævnes tilsyn,  

 bestemmelser  

 vedrørende opholdssted eller arbejde, afvænningsbehandling, psykiatrisk  

 behandling, anbringelse i hospital for sindslidende, i institution for  

 personer  

 med vidtgående psykiske handicap eller under tilsyn med mulighed for  

 administrativ anbringelse eller i egnet hjem eller institution til særlig  

 pleje  

 eller forsorg.
Det fremgår af straffelovens § 69, at retten, såfremt  

 det findes formålstjenligt, hvis gerningsmanden ved den strafbare handlings  

 foretagelse befandt sig i en tilstand, der var betinget af mangelfuld  

 udvikling, svækkelse eller forstyrrelse af de psykiske funktioner, og som  

 ikke  

 er af den i § 16 nævnte beskaffenhed, i stedet for at idømme straf kan  

 træffe  

 bestemmelse om foranstaltninger som nævnt i § 68, 2. pkt.
Straffelovens  

 § 69  

 omfatter bl.a. sinker og andre svagtbegavede personer, udtalt  

 personlighedsforstyrrede  

 personer, personer med følgevirkninger af alkohol- eller stofmisbrug,  

 personer  

 med lettere demens og undertiden unge lovovertrædere.
Også personer med visse  

 seksuelle abnormiteter kan være omfattet af bestemmelsen.
 Efter straffelovens § 70 kan en person idømmes  

 forvaring, hvis den pågældende findes skyldig i drab, røveri,  

 frihedsberøvelse,  

 alvorlig voldsforbrydelse, voldtægt eller anden alvorlig  

 sædelighedsforbrydelse, trusler af de i straffelovens § 266 nævnte art  

 eller brandstiftelse eller i forsøg på en af de nævnte forbrydelser.
Det er efter straffelovens § 70 en betingelse, at det  

 efter karakteren af det begåede forhold og oplysningerne om hans person,  

 herunder navnlig om tidligere kriminalitet, må antages, at han frembyder  

 nærliggende fare for andres liv, legeme, helbred eller frihed.
Endelig er det  

 en betingelse, at anvendelse af forvaring i stedet for fængsel findes  

 påkrævet  

 for at forebygge denne fare.
Det bemærkes, at det ikke er en betingelse for  

 anvendelse af forvaring, at den pågældende er omfattet af straffelovens  

 § 16  

 eller § 69.
 Regeringen finder på den baggrund, at det vil være relevant  

 for den pågældende arbejdsgruppe at undersøge personer, der er omfattet af  

 straffelovens §§ 16 og 69, og som for alvorlig personfarlig kriminalitet  

 er idømt foranstaltninger efter straffelovens §§ 68-70.
Med henblik på at begrænse antallet af sager som kan undersøges,  

 samt med henblik på at sikre, at alene behandlingsforløb vedrørende personer,  

 der er dømt for alvorlig personfarlig kriminalitet, undersøges, skal den  

 pågældende arbejdsgruppes undersøgelser således begrænses til sager  

 vedrørende  

 brandstiftelse efter straffelovens § 180, 1. led, voldtægt efter  

 straffelovens § 216, seksuel udnyttelse af børn under skærpende  

 omstændigheder efter straffelovens § 222, stk. 2, drab efter  

 straffelovens § 237, vold af særlig grov beskaffenhed efter  

 straffelovens  

 § 246, samt forsøg på disse lovovertrædelser.
I årene 2001-2003 blev i  

 gennemsnit ca. 35 personer hvert år idømt en foranstaltning for overtrædelse  

 af  

 én af disse bestemmelser.
 Det er intentionen, at antallet af undersøgelser bør  

 begrænses til ikke over ca. 10 sager om året.
Til § 3 Anklagemyndigheden skal underrette Sundhedsstyrelsen om  

 domme efter straffelovens §§ 180, 1. led, 216, 222, stk. 2, 237 og  

 246, hvor personkredsen jf. § 2, er blevet idømt en foranstaltning efter  

 straffelovens §§ 68-70.
 På grundlag af disse indberetninger afgør Sundhedsstyrelsen  

 i hvilke tilfælde, der skal nedsættes en arbejdsgruppe, der skal iværksætte  

 en  

 undersøgelse af et konkret forløb.
Det har været overvejet, om arbejdsgruppens undersøgelse af  

 sager alene skulle begrænses til de sager, hvor den pågældende har afgivet  

 samtykke hertil.
Henset til alvoren i disse sager sammenholdt med kvaliteten  

 af  

 undersøgelserne, hvis de alene blev begrænset til situationer, hvor den  

 pågældende har afgivet samtykke, har imidlertid betydet, at en undersøgelse  

 kan  

 iværksættes uden samtykke.
 Sundhedsstyrelsen skal dog altid forsøge at indhente den  

 pågældende persons samtykke, men samtykke fra den pågældende er ikke  

 afgørende  

 for, om en undersøgelse kan iværksættes.
Til § 4 Sundhedsstyrelsen nedsætter for hver konkret undersøgelse  

 en arbejdsgruppe på 6 medlemmer, som består af en repræsentant fra  

 Sundhedsstyrelsen, en repræsentant fra embedslægeinstitutionen, en  

 repræsentant  

 fra politi eller anklagemyndighed, en speciallæge i psykiatri, en  

 repræsentant  

 med socialfaglig indsigt og en repræsentant fra SIND.
Med denne sammensætning  

 er der mulighed for at få belyst alle relevante vinkler af et  

 hændelsesforløb,  

 herunder patient- og pårørendeaspektet.
 Sundhedsstyrelsen er formand for denne arbejdsgruppe.  

 Selvom resultatet af arbejdet først og fremmest skal bruges til styrkelse af  

 behandlingsindsatsen og den sociale støtte lokalt, er der behov for en  

 central  

 forankring, således at der sikres en vis ensartethed i sagsbehandlingen.  

 Sundhedsstyrelsen har mulighed for at delegere opgaven til én embedslæge, som  

 har kontakten til den af de fire landsdækkende embedslægeregioner, som er  

 relevant  

 i den konkrete sag.
Til § 5 I s  

  

 tk. 1,  

  

 angives at arbejdsgruppens opgave er at samle, analysere, vurdere og formidle  

 viden om forløb, hvor en psykisk syg, som er kendt i behandlingssystemet, er  

 dømt for alvorlig personfarlig kriminalitet.
Der lægges herudover til grund,  

 at  

 alene forløb, om hvilke der er en formodning for, at lovovertrædelsen kunne  

 have været undgået, hvis den pågældende havde modtaget den fornødne  

 behandling,  

 undersøges.
Sundhedsstyrelsen udarbejder efter  

  

 stk. 2,  

  

 i samarbejde med Justitsministeriet en vejledning om  

 de nærmere opgaver for arbejdsgruppen.
Af denne vejledning skal fremgå  

 nærmere  

 bestemmelser om mødeindkaldelse, og -afholdelse, og hvordan de implicerede  

 aktører i de konkrete sager inddrages, herunder politi og anklagemyndighed,  

 praktiserende læger, psykiatriske afdelinger, de sociale myndigheder og  

 embedslægeinstitutionen m.v.
Efter  

  

 stk. 3,  

  

 skal Sundhedsstyrelsen årligt afgive en beretning om arbejdsgruppens arbejde  

 til Indenrigs- og Sundhedsministeriet.
Her kan mere overordnede og generelle  

 problemstillinger tages op.
Herved skabes endvidere et grundlag for at  

 vurdere  

 områdets status og udvikling.
Beretningen vil kunne anvendes som et  

 kvalitetsudviklingsværktøj  

 med henblik på at bidrage til styrkelse af den nationale indsats, f.eks. i  

 forbindelse med Sundhedsstyrelsens faglige udmeldinger og udarbejdelse af  

 konkrete retningslinier for sundhedspersonalets arbejde, eller for  

 samarbejdet  

 mellem sundhedsvæsenet og andre sektorer i den samlede indsats for de  

 sindslidende.
Eftersom alene et meget begrænset antal forløb forudses  

 undersøgt årligt, vil Sundhedsstyrelsens beretning ikke kunne få en  

 detaljeringsgrad, der ville gøre det muligt at identificere involverede,  

 registrerede enkeltpersoner.
Der lægges herved snævre grænser for, hvilke  

 oplysninger fra de enkelte undersøgelser, Sundhedsstyrelsen kan indarbejde i  

 den årlige beretning.
Hermed lægges tillige snævre grænser for adgangen til  

 at  

 orientere offentligheden, myndigheder og Folketinget om resultatet af  

 undersøgelser gennemført i henhold til denne lov.
 Dette forhold vil indgå i den evaluering af ordningen, som  

 vil ske ved lovens ophør den 30. juni 2010, jf. § 8.
Til § 6 Bestemmelsen foreskriver, at oplysninger om forløb, hvor en  

 person omfattet af forslaget har været involveret, uden samtykke fra personen  

 eller de involverede sundhedspersoner, politi eller anklagemyndighed m.v. kan  

 videregives og udveksles til og inden for arbejdsgruppen.
 Efter reglerne i lov om patienters retsstilling kan  

 oplysninger om helbredsforhold m.v. ikke videregives uden personens samtykke,  

 medmindre der f.eks. skabes en lovhjemlet undtagelse til samtykkekravet, jf.  

 denne  

 lovs § 26, stk. 2, nr. 1. Med § 6 er den fornødne lovhjemmel  

 tilvejebragt.
Med henvisning til pkt. 3 i de almindelige bemærkninger  

 skal det fremhæves, at der i en række af de af lovforslaget omhandlede  

 tilfælde, vil være hjemmel til videregivelse efter forvaltningslovens  

 § 28, stk. 2, nr. 3. Det kan imidlertid ikke afvises, at visse  

 videregivelsestilfælde omfattet af lovforslaget ikke vil være hjemlet i  

 § 28, stk. 2, nr. 3. På baggrund heraf og med henblik på at kunne  

 opfylde lovforslagets formål om at udnytte eksisterende viden til at mindske  

 risikoen for, at psykisk syge i fremtiden begår alvorlig personfarlig  

 kriminalitet, er det fundet nødvendigt i lovforslaget at tilvejebringe et  

 særligt hjemmelsgrundlag for videregivelsen af oplysninger.
Dette  

 hjemmelsgrundlag er skabt med § 6.
I  

  

 stk. 2  

  

 angives, at der er tale om en pligt for de pågældende sundhedspersoner,  

 politi  

 eller anklagemyndighed, de sociale myndigheder m.v. til at meddele enhver  

 oplysning til sagen til arbejdsgruppen efter anmodning.
Herved er der taget  

 stilling til et eventuelt dilemma, disse personer kunne komme i, i relation  

 til  

 at bevare en god behandlingsalliance eller et godt samarbejde m.v. med den  

 pågældende person.
 I  

  

 stk. 3  

  

 angives, at arbejdsgruppens medlemmer er underlagt tavshedspligt om de  

 forhold,  

 som de bliver bekendt med som følge af deres deltagelse i arbejdsgruppen.
Inden for persondatalovens anvendelsesområde vil Sundhedsstyrelsen  

 være dataansvarlig i relation til de personoplysninger, som styrelsen  

 behandler, f.eks. oplysninger, som styrelsen modtager i medfør af § 3,  

 og  

 de vurderinger og lignende, der ligger til grund for den afgørelse, som  

 styrelsen træffer i anledning af en modtaget underretning fra  

 anklagemyndigheden.
Arbejdsgruppen vil være dataansvarlig for de  

 personoplysninger,  

 som den behandler, herunder f.eks. de oplysninger, som den modtager i medfør  

 af  

 § 6, samt alle andre personoplysninger, som gruppen behandler, herunder  

 i  

 de vurderinger, som gruppen foretager.
 Sundhedsstyrelsen eller den embedslæge, Sundhedsstyrelsen  

 måtte have delegeret opgaven til og arbejdsgruppen vil sikre, at personer, om  

 hvilke der modtages oplysninger, modtager de informationer, som skal meddeles  

 i  

 medfør af persondatalovens kapitel 8.
 I henhold til persondatalovens kapitel 12, skal den  

 dataansvarlige forinden iværksættelse af en behandling af oplysninger, som  

 foretages for den offentlige forvaltning, foretage anmeldelse til  

 Datatilsynet.  

 Hertil kommer, at Datatilsynets udtalelse skal indhentes, såfremt  

 behandlingen  

 omfatter oplysninger, som er omfattet af persondatalovens §§ 7,  

 stk. 1, og 8, stk. 1.
 Sundhedsstyrelsen eller den embedslæge, Sundhedsstyrelsen  

 måtte have delegeret opgaven til, samt arbejdsgruppen vil sikre, at  

 undersøgelsen anmeldes til Datatilsynet og at Datatilsynets forudgående  

 udtalelse om iværksættelse af undersøgelser efter denne lov indhentes forud  

 for  

 den første undersøgelses iværksættelse.
Til § 7 I bestemmelsen fastslås, at en person, som rapporterer om  

 et forløb, ikke  som følge af sin rapportering - kan underkastes  

 disciplinære  

 foranstaltninger af ansættelsesmyndigheden eller tilsynsmæssige reaktioner af  

 Sundhedsstyrelsen eller strafferetlige sanktioner af domstolene.
Tilsvarende  

 beskyttelse nyder den personkreds, om hvem der bliver rapporteret til  

 arbejdsgruppen.
Efter centralstyrelseslovens § 12, stk. 2, skal  

 Sundhedsstyrelsen  

 indbringe de sager for Sundhedsvæsenets Patientklagenævn, som styrelsen  

 finder  

 vil kunne give grundlag for kritik eller anden sanktion overfor personer  

 inden  

 for sundhedsvæsenet.
Dette vil med hjemmel i § 7 være udelukket.
Derimod  

 vil styrelsen kunne iværksætte tilsynsmæssige foranstaltninger over for den  

 pågældende sundhedsperson, hvis styrelsen ad andre veje får grundlag herfor.
Tilsvarende gælder for iværksættelse af eventuelle  

 strafferetlige sanktioner ved domstolene.
Det bemærkes i den forbindelse, at  

 en  

 person i henhold til Den Europæiske Menneskerettighedskonventions art. 6,  

 stk. 1, ikke kan pålægges en pligt til at afgive oplysninger, som kan  

 blive brugt imod denne i en straffesag (beskyttelse mod selvinkriminering),  

 men  

 en straffesag vil om nødvendigt kunne rejses på baggrund af andre  

 oplysninger.  

 En patient, der bliver opmærksom på en faglig fejl, vil ikke være afskåret  

 fra  

 selv at indbringe en klage over vedkommende sundhedsperson til  

 Sundhedsvæsenets  

 Patientklagenævn eller domstolene.
Dette gælder uanset, hvor patienten har  

 sin  

 viden fra, herunder hvis oplysningerne stammer fra en aktindsigtssag i  

 arbejdsgruppens arbejde.
De samme principper gør sig gældende for de personer, der  

 er ansat i socialsektoren, hos politiet eller andre steder, og som  

 rapporterer  

 til arbejdsgruppen, eller om hvem der bliver rapporteret.
De kan ikke som  

 følge  

 af deres indrapportering blive underkastet disciplinære undersøgelser og  

 foranstaltninger af deres ansættelsesmyndighed m.v.
Men en klagesag eller  

 straffesag vil kunne rejses i forhold til disse personer, hvis de fornødne  

 oplysninger fremkommer ad andre kanaler.
Til § 8 Det foreslås, at loven træder i kraft den 1. januar 2005 og  

 har gyldighed til og med den 30. juni 2010. Det betyder, at undersøgelser,  

 der  

 påbegyndes senest den 30. juni 2010, kan færdiggøres.
 Lovforslaget er tidsbegrænset, fordi det skønnes, at den  

 angivne periode er tilstrækkelig til gennem de undersøgelser, som iværksættes  

 i  

 henhold til loven, at udlede eventuelle generelle anbefalinger til  

 kvalitetsforbedring  

 af behandlingsforløbene i psykiatrien med henblik på at mindske risikoen for,  

 at psykisk syge begår kriminalitet.
Til § 9 Denne bestemmelse fastsætter lovens territoriale  

 anvendelsesområde.
