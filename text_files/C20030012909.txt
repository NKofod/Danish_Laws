Cirkulære om optagelse på liste over godkendte  

  

 almenvelgørende eller på anden måde almennyttige  

  

 institutioner mv. i henhold til boafgiftslovens § 3, stk. 2  

1) Indledning Efter boafgiftslovens § 3, stk. 2, er  

 skatteministeren bemyndiget til at bevilge boafgiftsfritagelse for arv, legat  

 og forsikringer mv. til offentlige institutioner, den danske folkekirke,  

 valgmenigheder, religiøse samfund, foreninger, selskaber eller stiftelser med  

 almenvelgørende eller andet almennyttigt formål.
 I tilknytning til det årlige TSS-cirkulære om  

 Almenvelgørende eller på anden måde almennyttige fonde, foreninger,  

 stiftelser,  

 institutioner mv. samt religiøse samfund er der mulighed for optagelse i  

 dette  

 liste-cirkulære med markering som godkendt almenvelgørende eller på anden  

 måde  

 almennyttig institution mv. i henhold til boafgiftslovens § 3,  

 stk. 2.
 1. Det årlige TSS-cirkulære indeholder en fortegnelse over  

 institutioner mv, der markeret med 1) og/eller 2) er godkendt i henhold til  

 LL  

 §§ 8 A og/eller 12, stk. 3.
 For disse institutioner mv. kan der ikke søges om optagelse  

 i cirkulæret med markering som boafgiftsfritaget i henhold til  

 boafgiftslovens  

 § 3, stk 2, idet de allerede er fritaget efter den generelle  

 bemyndigelse  

 til skifteretter og bobestyrere i § 14 i Skatteministeriets bkg. nr.  

 1047  

 af 16. december 1999 om boafgifter og gaveafgift mv.
2. Andre almenvelgørende eller i øvrigt almennyttige  

 institutioner m.v., der allerede har opnået en boafgiftsfritagelse, kan  

 ansøge  

 Told‑ og Skatteregion Bornholm om optagelse i cirkulæret som godkendt i  

 henhold til boafgiftslovens § 3, stk. 2, uden at afvente en konkret  

 arveerhvervelse.
Ansøgningen må være vedlagt kopi af den meddelte  

 boafgiftsfritagelse samt den dagældende fundats eller vedtægt og kopi af den  

 nugældende fundats eller vedtægt, såfremt den afviger fra den førnævnte.
Ansøgning i andre tilfælde Andre institutioner m.v. kan i forbindelse med en konkret  

 arveerhvervelse ansøge om boafgiftsfritagelse i henhold til boafgiftslovens  

 § 3, stk. 2, som almenvelgørende eller iøvrigt almennyttig  

 institution, og kan i denne forbindelse anmode om at blive optaget på det  

 førstkommende cirkulære over almenvelgørende eller på anden måde almennyttige  

 fonde, foreninger, stiftelser, institutioner m.v. samt religiøse samfund som  

 godkendt i henhold til LL. § 8A, § 12, stk. 1, eller  

 boafgiftslovens § 3, stk. 2. Ansøgningen indsendes til Told- og  

 Skatteregion Bornholm, der behandler anmodninger om boafgiftsfritagelse i  

 henhold til boafgiftslovens § 3, stk. 2, i første instans.
 Betingelse for alle institutioner m.v.
 Der er en betingelse for optagelse og forbliven på listen  

 over godkendte institutioner mv. i henhold til boafgiftslovens § 3,  

 stk. 2, i liste-cirkulæret, at institutionen mv. årligt indsender sit  

 årsregnskab til Told- og Skatteregion Bornholm og giver denne meddelelse om  

 eventuelle ændringer i institutionens vedtægter mv.
Ikrafttrædelse Cirkulæret afløser cirkulære nr. 77 af 7. juni 1999  

 (TSS-cirkulære 1999-22) og har virkning fra 1. januar 2004.
Told- og Skattestyrelsen, den 10. november  

 2003 Ole Kjær /Carsten Vesterø Jensen 1)  

 I Told- og Skattestyrelsens interne nummerrække har cirkulæret nr. 2003-30.
