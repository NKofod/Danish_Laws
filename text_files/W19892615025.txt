 Det lokale nævn giver afslag på ansøgning om sendetilladelse, idet  

 ansøgeren ikke har villet indsende et anlægs- og driftsbudget.
 Udvalget tiltrådte nævnets afgørelse, idet det er i overensstemmelse  

 med de for nævnets virke gældende regler, at der ønskes oplysninger om en  

 ansøgers økonomiske muligheder for at udnytte en sendetilladelse, inden en  

 sådan meddeles.
 Udvalget behandlede på sit møde den 19. juni 1989 en klage fra  

 Lokalradioforeningen for Holbæk og Opland m.v. over en afgørelse om afslag på  

 foreningens ansøgning om sendetilladelse, som Lokalradio- og fjernsynsnævnet  

 for Holbæk, Jernløse, Tølløse og Trundholm kommuner har meddelt i skrivelse  

 af 26. april 1989.
 I foreningens klage af 7. maj 1989 anføres blandt andet, at foreningen  

 ikke mener, at nævnet ifølge loven har ret til at kræve, at ansøgningen  

 vedlægges et anlægs- og driftsbudget.
 I udtalelse af 25. maj 1989 anfører nævnet blandt andet, at nævnet i sin  

 afgørelse af 26. april 1989 åbnede mulighed for, at ansøgeren inden den 8.  

 maj 1989 kunne indsende en ny fyldestgørende ansøgning vedlagt anlægs- og  

 driftsbudget.
 Da foreningen i skrivelse af 7. maj 1989 oplyste, at man fortsat ikke vil  

 indsende et anlægs- og driftsbudget, har nævnet den 16. maj 1989 besluttet,  

 at ansøgningen ikke kan imødekommes på det foreliggende grundlag.
Udvalget vedr.
Lokal Radio og TV finder, at det er i overensstemmelse med  

 de for nævnets virke gældende regler, at der ønskes oplysninger om en  

 ansøgers økonomiske muligheder for at udnytte en sendetilladelse, inden en  

 sådan meddeles.
Udvalget vedr.
Lokal Radio og TV tiltræder nævnets afgørelse.
 Udvalgets afgørelse er enstemmig.
