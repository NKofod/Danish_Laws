 En 61-årig kvinde, der i en årrække havde arbejdet som husbestyrerinde  

 for sin bror, og som ud over kost og logi kun havde haft en mindre  

 formueindtægt, fandtes ikke berettiget til pension.
 Ved afgørelsen lagdes vægt på, at hendes forhold igennem adskillige år  

 havde været uændrede.
 REDEGØRELSE FOR SAGEN:
En kvinde søgte førtidspension i august 1984 som 59-årig.
Hun var ugift og  

 havde altid boet sammen med familie, først på forældrenes gård.
Efter  

 faderens død flyttede hun sammen med sin mor hen til en ældre ugift bror, der  

 havde en landbrugsejendom.
Hun passede sin mor til dennes død i 1967 og  

 arbejdede samtidig som husbestyrerinde for broderen.
Hun deltog også i et  

 vist omfang i arbejdet på ejendommen.
Hun modtog ikke løn for arbejdet, men  

 kost og logi.
I 1979 solgte broderen landbrugsejendommen, og ansøgeren flyttede med ham  

 til et parcelhus.
Hun arbejdede fortsat som husbestyrerinde for broderen og  

 modtog kost og logi for arbejdet.
 Hun havde endvidere en mindre formue, der i 1981-85 gav en renteindtægt på  

 mellem 12.000 og 15.000 kr. om året.
 Ansøgeren havde ikke helbredsklager af betydning.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 lagde vægt på, at der ikke fandtes lægeligt grundlag for tilkendelse af  

 førtidspension, og at ansøgerens sociale forhold havde været uandrede gennem  

 en årrække.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS AFGØRELSE:
 Ankestyrelsen finder ikke, at erhvervsevnen er nedsat med mindst halvdelen  

 af helbredsmæssige og andre grunde, jfr. lov om invalidepension og  

 førtidspension m.v. § 3, stk. 3, nr. 2.
 Ankestyrelsen finder endvidere ikke, at sociale og helbredsmæssige forhold  

 taler for førtidspension efter lovens § 3, stk. 4.
 Ansøgeren opfylder derfor ikke betingelserne for at opnå førtidspension i  

 henhold til lov om invalidepension og førtidspension m.v. § 3 eller lov om  

 social pension § 14.
 Ankestyrelsen har ved sin afgørelse lagt vægt på, at ansøgerens forhold  

 igennem adskillige år har været uændrede.
 Ankestyrelsen tiltræder således revaliderings- og pensionsnævnets  

 afgørelse.
