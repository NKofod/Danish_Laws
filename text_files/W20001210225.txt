Spaltning OFFENTLIGGØRELSE Spaltning grenkrav fælleseje om fast ejendom og varemærker FUL § 15 a L.V. 1999 S.D.2.6.1 Et selskab ønskedes spaltet ved en skattefri  

 spaltning uden ophør af det indskydende selskab.
Ved spaltning uden  

 ophør af det indskydende selskab gælder grenkravet, jf.
FUL § 15  

 a, stk. 3, jf. § 15 c, stk. 2.
Det indskydende selskab ejede nogle faste ejendomme, som  

 hidtil havde været benyttet af begge grene i virksomheden.
Ejendommene  

 skulle også fremover benyttes af begge grene - dvs af såvel det  

 indskydende selskab som det modtagende selskab.
Det samme gjorde sig  

 gældende for nogle varemærker.
De pågældende  

 ejendomme og varemærker kunne ikke entydigt placeres i en af grenene.  

 Det indskydende selskab ønskede derfor, at der ved spaltningen skulle  

 opstå fælleseje mellem det indskydende selskab og det modtagende  

 selskab om de pågældende aktiver.
 Ligningsrådet gav tilladelse hertil, idet  

 etableringen af fællesejet ikke fandtes at være i strid med  

 grenkravet.
