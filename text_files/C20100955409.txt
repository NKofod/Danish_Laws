Cirkulære om tillæg til ansatte på Færøerne, som følger danske overenskomster AC-overenskomsten og organisationsaftalen indgået med HK/Stat for kontorfunktionærer, laboranter og it-medarbejdere dækker statens ansatte på Færøerne.
 For så vidt angår statens ansatte på Færøerne omfattet af AC-overenskomsten ydes ikke et tillæg, og for så vidt angår kontorfunktionærer ansat på Færøerne, som er omfattet af organisationsaftalen indgået med HK/Stat ydes tillæg efter satser, som fremgår af et bilag til organisationsaftalen.
 For statens ansatte på Færøerne, som ikke er tjenestemandsansatte, og som ikke er omfattet af en overenskomst/organisationsaftale, finder danske overenskomster/organisationsaftaler tilsvarende anvendelse.
 Til statens ansatte på Færøerne, som ikke er omfattet af en overenskomst/organisationsaftale, som omfatter Færøerne, men hvor en dansk overenskomst/organisationsaftale finder tilsvarende anvendelse, ydes et tillæg.
 Tillægget udgør følgende i årligt grundbeløb (1. oktober 1997-niveau):
 Skalatrin 1  20: 10.300,- kr.
 Skalatrin 21 og derover: 11.000,- kr.
 For ansatte omfattet af nye lønsystemer udgør tillægget følgende i årligt grundbeløb (1. oktober 1997-niveau):
 Fast løn indtil 198.299,- kr.: 10.300,- kr.
 Fast løn fra 198.300,- kr.: 11.000,- kr.
 Der gøres opmærksom på, at der ved fast løn i denne forbindelse forstås basisløn samt eventuelle varige og midlertidige kvalifikationstillæg og funktionstillæg.
 Cirkulæret har virkning fra 1. november 2010 og samtidig ophæves:
 1) Cirkulære af 18. december 1986 om regulering af lønnen til en række personalegrupper på Færøerne, hvis aflønning følger visse danske overenskomster (LP nr. 199/86).
 2) Cirkulære af 15. juli 1988 om regulering af tillæg til lønnen til en række personalegrupper på Færøerne, hvis aflønning følger visse danske overenskomster (LP. nr. 80/88).
 3) Cirkulære af 10. juli 1990 om regulering af tillæg til lønnen til en række personalegrupper på Færøerne, hvis aflønning følger visse danske overenskomster (APD nr. 87/90).
