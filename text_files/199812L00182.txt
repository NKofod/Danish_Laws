Fremsat den 9. februar 1999 af Søren Kolstrup (EL)  

 og Jette Gottlieb (EL) Forslag til Lov om ændring af lov om  

 arbejdsmiljø (Substitution af farlige stoffer og materialer) § 1 I lov om arbejdsmiljø, jf. lovbekendtgørelse  

 nr. 497 af 29. juni 1998, foretages følgende ændringer:
 1. I § 8 indsættes efter stk. 1 som nyt stykke:
»Stk. 2. Arbejdsministeren fastsætter nærmere regler  

 for, hvorledes sikkerhedsorganisationen kan medvirke til at omlægge  

 arbejdsmetoder eller på anden måde substituere stoffer og  

 materialer, som kan være farlige for eller i øvrigt kan forringe  

 sikkerhed eller sundhed på arbejdspladsen.« Stk. 2-6 bliver herefter stk. 3-7.
 2. I § 34 indsættes efter stk. 1 som nyt stykke:
»Stk. 2. Projekterende og rådgivere, jf. § 33, skal sikre, at  

 et stof eller materiale, som kan være farligt for eller i øvrigt  

 kan forringe sikkerhed eller sundhed, ikke anvendes, hvis det kan erstattes  

 af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, 2)	et ufarligt, mindre farligt eller mindre generende stof eller  

 materiale.« 3. I § 49 b indsættes efter stk. 1 som nyt stykke:
»Stk. 2. Arbejdsministeren kan fastsætte regler om, at  

 stoffer og materialer skal være mærket på en måde,  

 så projekterende og rådgivere har mulighed for at undgå  

 stoffer og materialer, som kan være farlige for eller i øvrigt  

 kan forringe sikkerhed eller sundhed ved deres anvendelse.« 4. § 49 c, stk. 1, ophæves, og i stedet  

 indsættes som nye stykker:
»Arbejdsministeren kan fastsætte nærmere  

 regler om, at et stof eller materiale, som kan være farligt for eller i  

 øvrigt kan forringe sikkerhed eller sundhed, ikke anvendes, hvis det  

 kan erstattes af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, 2)	et ufarligt, mindre farligt eller mindre generende stof eller  

 materiale.
 Stk. 2. Arbejdsministeren kan fastsætte  

 nærmere regler om, hvorledes der på den enkelte virksomhed i et  

 samarbejde mellem ansatte og ledelse skal gennemføres en  

 løbende vurdering af, om anvendte stoffer og materialer kan  

 substitueres ved omlægning af arbejdsmetoder og/eller gennem anvendelse  

 af andre stoffer og materialer med henblik på at forbedre  

 arbejdsforholdene.
 Stk. 3. Arbejdstilsynet skal på anmodning fra en  

 virksomheds ledelse eller dens ansatte eller på anmodning fra ansattes  

 faglige organisationer vurdere, om der kan og skal gennemføres  

 substitution i konkrete sager baseret på en samlet sundheds- og  

 sikkerhedsmæssig samt teknisk vurdering.
Stk. 4. Virksomheden kan anke Arbejdstilsynets  

 afgørelse til Arbejdsmiljøklagenævnet, jf. § 81,  

 såfremt der kan fremlægges dokumentation for, at virksomheden ved  

 den pågældende omlægning i sin produktion  

 påføres alvorlige økonomiske problemer.« Stk. 2 bliver herefter stk. 5.
 5. I § 72 indsættes efter nr. 5 som nyt  

 nummer:
»6)	bistå virksomhedernes ledelse og ansatte i at  

 gennemføre substitution af sikkerheds- og sundhedsmæssigt  

 betænkelige stoffer, materialer og arbejdsmetoder,« Nr. 6 bliver herefter nr. 7.
§ 2 Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Den danske arbejdsmiljølov indeholder en  

 række bestemmelser, som skal sikre de ansattes sundhed og sikkerhed og  

 beskytte mod farlige stoffer og materialer.
Loven har medført, at  

 ansatte med deres organisationer i ryggen har kunnet lægge pres  

 på arbejdsgivere for at udskifte farlige stoffer og materialer med  

 mindre farlige.
Imidlertid er der kun sket  

 arbejdsmiljømæssige landvindinger på et enkelt kemisk  

 område, nemlig færre hjerneskader som følge af organiske  

 opløsningsmidler.
Bortset herfra er der tale om status quo eller  

 direkte forringelser inden for det kemiske arbejdsmiljø.
 Et sikkert og sundt arbejdsmiljø er ikke nogen  

 menneskeret i Danmark, og som foregangsland er Danmark sejlet langt  

 agterud.
 Det skorter ikke på positive forskningsresultater om  

 substitution af farlige stoffer, f.eks. udskiftning af kemiske stoffer, der  

 forårsager kræft, reproduktionsskader, allergi og hjerneskader.  

 Alligevel anvendes stadig de mest sundhedsfarlige stoffer som trichlorethylen  

 til affedtning, kvartssand til sandblæsning samt nikkel og chromat i  

 den galvaniske branche.
 Den eksisterende epoxy-bekendtgørelse om  

 substitution af epoxy, polyurethan og umættede acrylater er  

 erfaringsmæssigt helt utilstrækkelig.
 Arbejdstilsynet har stadig ikke publiceret sin samling af  

 substitutionseksempler indsamlet siden 1987, og tilsynet har kun ressourcer  

 til at besøge virksomhederne hvert 5. år.
Selv om planen "Rent arbejdsmiljø 2005" nu har  

 eksisteret i 4 år, er der kun sket strukturændringer på  

 området.
Således er der med virkning fra i år  

 indført branchearbejdsmiljøråd og oprettet et  

 arbejdsmiljøklagenævn.
 Hovedproblemet er imidlertid, at de ansattes reelle  

 muligheder for at presse arbejdsmiljømæssige forbedringer  

 igennem på det kemiske område er uændrede.
Den statslige indsats Tidligere blev den kemiske arbejdsmiljøindsats  

 suppleret med en generel statslig indsats over for de kemiske stoffer i vor  

 hverdag.
En indsats, som tog afsæt i forsigtighedsprincippet, dvs. hvor  

 mistanken om en skadelig effekt alene var nok til at indføre et forbud  

 mod stoffet/materialet.
 Efter indførelsen af det indre marked i EU er denne  

 indsats imidlertid blevet svækket, fordi staten ikke i samme omfang som  

 tidligere har beføjelser til på egen hånd at regulere  

 udbredelsen og forbruget af farlige og uønskede stoffer og materialer.  

 Den statslige indsats for at udfase og afvikle farlige og uønskede  

 stoffer og materialer koncentrerer sig i stadig højere grad om at  

 styrke EU-indsatsen herfor, hvilket har vist sig at være en  

 overordentlig langsommelig og besværlig proces.
 I praksis har regeringen i (misforstået) respekt  

 over for EU lammet sin egen nationale indsats over for kemien i dagligdagen.  

 Forbud er blevet erstattet af frivillige aftaler på industriens og ikke  

 sundhedens og miljøets præmisser.
De ansattes muligheder skal styrkes Der er derfor behov for at styrke den nationale indsats  

 ude på arbejdspladserne.
Der er behov for at give de ansatte og deres  

 faglige organisationer bedre kort på hånden i den daglige kamp  

 for at få udfaset farlige stoffer og materialer.
Forbruget af farlige stoffer og materialer på de  

 danske arbejdspladser er stort og voksende trods en arbejdsmiljølov,  

 som på papiret giver de ansatte ret til at kræve farlige stoffer  

 og materialer erstattet med noget andet.
Lovens såkaldte  

 substitutionsret er imidlertid svag og fyldt med huller på grund af  

 dispensationsmuligheder og vage formuleringer og har været  

 afhængig af en tilhørende statslig indsats, som ikke findes  

 længere.
Der er derfor behov for at styrke arbejdsmiljølovens  

 bestemmelser, hvad angår lovens indgrebsmuligheder over for de farlige  

 stoffer og materialer.
Dette lovforslag er et bud herpå.
Lovforslaget skal  

 ses som en invitation til regeringen og Folketinget om at vise, at man her er  

 indstillet på at gøre en indsats for at forbedre det kemiske  

 arbejdsmiljø på de danske arbejdspladser.
Fremme af substitution De med dette forslag foreslåede ændringer skal  

 styrke mulighederne for at substituere farlige stoffer og materialer i  

 produktionen samt forebygge, at nye farlige stoffer og materialer  

 introduceres på arbejdspladserne - først og fremmest ved at  

 inddrage flere parter i substitutionsarbejdet og ved at udvide  

 substitutionsbegrebet til også at omfatte metodesubstitution.  

 Barriererne for en øget substitutionsindsats er mange.
En del handler  

 om øget oplysning og information over for virksomhedens ledelse og  

 ansatte.
Men området er i høj grad reguleret af en række  

 bekendtgørelser, som sætter voldsomme begrænsninger for,  

 at substitution kan blive et væsentligt værktøj for  

 udfasning af farlige stoffer og materialer.
I den nuværende arbejdsmiljølov er  

 virksomhedernes sikkerhedsorganisation ikke pålagt et ansvar i  

 tilknytning til substitution af farlige stoffer og materialer.
Med forslaget  

 foreslås dette ændret, så sikkerhedsgruppen på den  

 enkelte arbejdsplads får rettigheder og pligter i forhold til  

 substitution.
Dette vil kræve ændringer i bekendtgørelse  

 nr. 739 af 22. september 1997 om virksomhedernes sikkerheds- og  

 sundhedsarbejde.
En vigtig faktor i at forebygge anvendelse af farlige  

 stoffer og materialer på arbejdspladserne er at stille øgede  

 krav til projekterende og rådgivere om at medvirke til at ændre  

 arbejdsmetoder eller bidrage aktivt til substitution.
Derfor foreslås  

 kravene til projekterende og rådgivere styrket i forhold til farlige  

 stoffer og materialer, hvilket vil betyde ændringer i den  

 nuværende bekendtgørelse nr. 501 af 10. maj 1978 om  

 projekterendes og rådgiveres pligter m.v.
 En forudsætning for en sådan øget  

 forebyggende indsats er, at råvarer, hjælpemidler og produkter,  

 der indgår i virksomhedernes produktion, på byggepladserne samt  

 på service- og administrationsområderne, underlægges et  

 mærknings- eller deklarationskrav, som giver alle relevante oplysninger  

 om indhold og sammensætning.
 En af de største svagheder ved den nuværende  

 substitutionsregel er, at ansatte ikke kan afvise benyttelsen af et farligt  

 stof under henvisning til, at det helt kan undværes, hvis der  

 vælges en anden arbejdsmetode, f.eks. at bruge skruer i stedet for  

 polyurethanskum ved montering af vinduer.
 Der foreslås derfor en ændring, som  

 indfører metodesubstitution, idet der heri ligger, at substitution  

 ikke alene består i at udskifte et stof med et andet, men at også  

 en ændring af arbejdsmetoden kan omfattes af  

 substitutionsbestemmelserne.
Der er ikke i den nuværende  

 arbejdsmiljølovgivning noget krav om, at der på den enkelte  

 virksomhed skal foretages en løbende vurdering af, om anvendte stoffer  

 og materialer kan substitueres med henblik på at forbedre  

 arbejdsforholdene.
For at styrke samarbejdet herom på den enkelte  

 virksomhed foreslås indført et krav om, at en sådan  

 løbende vurdering skal foretages.
 Disse nye bestemmelser vil bl.a. medføre  

 ændringer i bekendtgørelse nr. 540 af 16. juni 1995 om stoffer  

 og materialer.
I netop denne bekendtgørelse er der i  

 substitutionsafsnittet (§ 19) indført en undtagelsesbestemmelse, som i  

 praksis udvander hele intentionen med substitutionsbestemmelsen.
Uanset hvor  

 gode sundheds- og sikkerhedsargumenter de ansatte kan fremføre, kan  

 virksomhedens ledelse med undtagelsesbestemmelsen i hånden i praksis  

 afvise at gennemføre en substitution under henvisning til, at den  

 medfører væsentlige tekniske forskelle eller udgifter.
Denne  

 undtagelsesbestemmelse foreslås bl.a. indskrænket ved, at  

 Arbejdstilsynet på anmodning skal bistå og vurdere, om der kan og  

 skal gennemføres substitution i konkrete sager baseret på en  

 samlet sundheds-, sikkerhedsmæssig og teknisk vurdering.
Der  

 indgår således ikke som hidtil en virksomhedsøkonomisk  

 afvejning i denne vurdering.
Såfremt virksomheden imidlertid mener at  

 kunne dokumentere, at substitutionskravet økonomisk set er urimeligt,  

 skal virksomheden kunne anke påbudet og få afprøvet dette  

 ved Arbejdsmiljøklagenævnet.
 Når virksomhedens klagemulighed afgrænses til  

 alene at kunne begrundes i den økonomiske belastning, skyldes det et  

 ønske om at forebygge, at virksomheder klager over alle mulige  

 pålæg om rimelige substitutioner, men i stedet koncentrerer  

 klagesagerne til pålæg, hvor der med en vis rimelighed kan  

 påvises alvorlige økonomiske konsekvenser.
 Hermed opnås endvidere en ønskelig  

 adskillelse af den teknisk faglige vurdering og den økonomiske  

 vurdering.
Bemærkninger til lovforslagets enkelte  

 bestemmelser Til § 1 Til nr. 1 Med forslaget understreges, at sikkerhedsorganisationen  

 på en virksomhed skal gå aktivt ind og medvirke til at  

 omlægge arbejdsmetoder eller på anden måde substituere  

 stoffer og materialer, som kan være farlige, eller som i øvrigt  

 kan forringe sikkerhed eller sundhed på arbejdspladsen.
 Da alle virksomheder med mindst 5 ansatte skal have en  

 sikkerhedsorganisation, betyder en understregning af, at  

 substitutionsarbejdet er et vigtigt element i denne organisation, en voldsom  

 styrkelse af substitutionsarbejdet.
 En vedtagelse af forslaget vil betyde, at  

 arbejdsministeren skal gennemføre en ændring af  

 bekendtgørelse nr. 739 af 22. september 1997 om virksomhedernes  

 sikkerheds- og sundhedsarbejde.
 Den nugældende bekendtgørelse indeholder  

 ingen krav om, at sikkerhedsgruppen på en virksomhed skal bidrage  

 aktivt til at sikre en løbende vurdering af  

 substitutionsmuligheder.
Sikkerhedsgruppen skal alene deltage i planlægningen  

 og kontrollen af, at arbejdsforholdene er sikkerhedsmæssigt og  

 sundhedsmæssigt fuldt forsvarlige.
Som der står i  

 bekendtgørelsens  ' 36, stk. 2, skal gruppen +herunder kontrollere, at  

 stoffer og materialer kun anvendes ved arbejdsprocesser og metoder, der  

 effektivt sikrer de beskæftigede mod ulykker og sygdomme.* Heri ligger således ikke, at  

 sikkerhedsgruppen har ret eller pligt til at gå aktivt ind i  

 substitution, men alene, at gruppen skal kontrollere, at brugen af farlige  

 stoffer og materialer sker under betryggende forhold.
Dette vil med forslaget  

 blive ændret, så sikkerhedsorganisationen får en helt  

 anderledes aktiv rolle i at forbedre det kemiske arbejdsmiljø.
 Det forudsættes, at der i mindre virksomheder uden  

 sikkerhedsorganisation i princippet gennemføres tilsvarende tiltag i  

 et samarbejde mellem ledelse og ansatte.
Til nr. 2 Med ændringen pålægges projekterende og  

 rådgivere at sikre, at et stof eller materiale, som kan være  

 farligt for eller i øvrigt kan forringe sikkerhed eller sundhed, ikke  

 anvendes, hvis det kan substitueres, dvs. erstattes, af en ændret  

 arbejdsmetode, som minimerer brugen af stoffet eller materialet eller  

 gør det overflødigt at anvende, eller subsidiært kan  

 erstattes af et ufarligt, mindre farligt eller mindre generende stof eller  

 materiale.
Forslaget indeholder således to ændringer i  

 forhold til gældende praksis, hvor projekterende og rådgivere i  

 dag ikke er pålagt noget ansvar for at sikre substitution, hvor dette  

 kan gennemføres.
Dels indføres et sådant forebyggende  

 krav til projekterende og rådgivere, dels skal  

 substitutionsområdet ikke alene omfatte valg mellem konkrete stoffer og  

 materialer, men også en vurdering af, om farlige stoffer og materialer  

 kan undgås eller reduceres ved at benytte andre arbejdsmetoder.
 Bestemmelsen vil medføre behov for ændringer  

 i den nuværende bekendtgørelse nr. 501 af 10. maj 1978 om  

 projekterendes og rådgiveres pligter m.v.
Til nr. 3 Sigtet med ændringen er, at samtlige stoffer og  

 materialer, som i dag anvendes på landets arbejdspladser, skal  

 indeholde eller bilægges en fuldt dækkende deklaration over  

 indholdet med henblik på, at såvel projekterende og  

 rådgivere som ansatte har mulighed for at få et dækkende  

 billede af, hvad de enkelte råvarer etc., der anvendes på  

 arbejdspladsen, indeholder af mulige farlige stoffer og materialer - dels for  

 at forebygge, at de lander dér, dels for at give ansatte og  

 sikkerhedsgrupper mulighed for at vurdere substitutionsmuligheder.
Som eksempel på sådanne materialer kan  

 nævnes tonere til fotokopieringsmaskiner, hvor det i dag er umuligt for  

 ansatte at vide, hvad de indeholder, og dermed kræve et andet  

 mærke anvendt.
Et andet eksempel er mærkningskravet til  

 trykimprægneret træ. Det nuværende mærkningskrav  

 udløses alene, såfremt træet indeholder arsen og chrom,  

 men ikke bor og kobber, som også er uønskede stoffer ud fra  

 såvel et arbejdsmiljøaspekt som ud fra et ønske om  

 beskyttelse af det eksterne miljø. De ansatte svigtes med det  

 eksisterende mærkningskrav.
Til nr. 4 Bestemmelsen medfører en række  

 ændringer i bekendtgørelse nr. 540 af 16. juni 1995 om stoffer  

 og materialer i dennes afsnit om substitution.
Med bestemmelsens stk. 1 indføres, at en  

 ændret arbejdsmetode substitutionsmæssigt ligestilles med  

 erstatning med et ufarligt, mindre farligt eller mindre generende stof eller  

 materiale.
Dette vil kunne få betydning for en lang række daglige  

 arbejdsrutiner, hvor der i dag fastholdes dybt betænkelige stoffer og  

 materialer i produktionen, til trods for at det er påvist, at en  

 ændring af arbejdsmetoderne kan udfase brugen af stofferne og  

 materialerne.
Eksempelvis at ændre arbejdsmetoderne, så brugen af  

 opløsningsmidler kan erstattes med vand.
Den eksisterende  

 substitutionsbestemmelse giver imidlertid ikke de ansatte og Arbejdstilsynet  

 ret til at kræve den alternative arbejdsmetode indført.
Sigtet med bestemmelsen i stk. 2 er at pålægge  

 såvel ledelse som ansatte at gennemføre en løbende  

 vurdering af, om anvendte stoffer og materialer kan substitueres ved  

 omlægning af arbejdsmetoder og/eller gennem anvendelse af andre stoffer  

 og materialer med henblik på at forbedre arbejdsforholdene.
Der sker  

 løbende en teknologisk udvikling, hvis resultater til enhver tid skal  

 kunne udnyttes på arbejdspladserne til gavn for arbejdsmiljøet.  

 Derfor skal der jævnlig gennemføres en vurdering af, om der er  

 sket fremskridt, som kan udnyttes på den enkelte arbejdsplads.
I  

 praksis formodes denne vurdering at ske løbende gennem en  

 tættere kontakt mellem de ansattes organisationer, Arbejdstilsynet samt  

 virksomhederne og deres organisationer.
Med bestemmelsen i stk. 3 tildeles Arbejdstilsynet en  

 betydelig større rolle i substitutionsspørgsmål end  

 hidtil, idet tilsynet får tildelt rollen som en uvildig instans, der  

 kan skære igennem, såfremt der ikke kan opnås enighed ude  

 på arbejdspladsen.
Det præciseres endvidere, at tilsynet alene  

 skal gennemføre en vurdering vedrørende de sundheds- og  

 sikkerhedsmæssige samt tekniske aspekter og ikke de økonomiske  

 konsekvenser for den pågældende virksomhed.
Såfremt  

 Arbejdstilsynet vurderer, at substitution på denne baggrund kan  

 gennemføres, er virksomheden forpligtet hertil.
Endelig indføres der med stk. 4 den mulighed, at  

 virksomheden - såfremt den mener at kunne påvise alvorlige  

 økonomiske problemer som følge af en substitution i sin  

 produktion - kan anke en afgørelse fra Arbejdstilsynet til  

 Arbejdsmiljøklagenævnet.
Denne bestemmelse skal ses som et  

 opgør med den eksisterende undtagelsesbestemmelse i  

 substitutionsreglerne, hvor der i bekendtgørelse nr. 540 af 16. juni  

 1995 om stoffer og materialers afsnit om substitution ( Til nr. 5 I forbindelse med Arbejdstilsynets større rolle i  

 forhold til at bidrage til en øget substitution på landets  

 arbejdspladser foreslås det, at arbejdsmiljøloven  

 fremhæver dette aspekt i sin beskrivelse af Arbejdstilsynets  

 opgaver.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 arbejdsmiljø. (Substitution af farlige stoffer og materialer).
(Lovforslag nr.
L 182).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 8. Arbejdsministeren fastsætter nærmere regler for  

 opbygning og funktion af virksomhedernes arbejde for sikkerhed og sundhed,  

 herunder regler om valg af sikkerhedsrepræsentanter, om deres  

 rettigheder og pligter, om oprettelse af sikkerhedsgrupper og  

 sikkerhedsudvalg og om disses opgaver samt om daglig ledelse af  

 sikkerhedsarbejdet.
 1. I § 8 indsættes efter stk. 1 som nyt stykke:
 Stk. 2. Sikkerhedsorganisationens opgaver kan efter  

 aftale mellem virksomheden og medarbejderne udvides til at omfatte  

 miljøspørgsmål i direkte tilknytning til virksomheden.  

 Arbejdsministeren kan fastsætte nærmere regler, der sikrer  

 løsningen af virksomhedens  

 arbejdsmiljøspørgsmål.
»Stk. 2. Arbejdsministeren fastsætter nærmere regler  

 for, hvorledes sikkerhedsorganisationen kan medvirke til at omlægge  

 arbejdsmetoder eller på anden måde substituere stoffer og  

 materialer, som kan være farlige for eller i øvrigt kan forringe  

 sikkerhed eller sundhed på arbejdspladsen.« Stk. 3. Med henblik på at styrke og effektivisere  

 virksomhedernes sikkerheds- og sundhedsarbejde kan § 6 og § 7, stk. 1, under  

 vilkår fastsat af arbejdsministeren fraviges, jf. stk. 4, hvis der Stk. 2-6 bliver herefter stk. 3-7.
1)	dels er indgået en aftale mellem én eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere eller dem, de bemyndiger  

 hertil, og 2)	dels på virksomheder, der er omfattet af en aftale  

 indgået efter nr. 1, er indgået en aftale mellem arbejdsgiveren  

 og de ansatte i virksomheden eller de ansatte på en del af  

 virksomheden.
 Stk. 4. Arbejdsministeren fastsætter regler om,  

 under hvilke vilkår § 6 og § 7, stk. 1, kan fraviges gennem aftale, jf.  

 stk. 3. Arbejdsministeren kan endvidere fastsætte nærmere regler  

 om, hvordan aftaler efter stk. 3 indgås.
Stk. 5. Spørgsmål om fortolkning af og brud  

 på de indgåede aftaler efter stk. 3 afgøres efter de  

 sædvanlige fagretlige regler for området.
Brud på aftaler  

 indgået efter stk. 3, nr. 2, kan dog ikke indbringes for Arbejdsretten,  

 men afgøres ved faglig voldgift.
 Stk. 6. arbejdsministeren kan for fag, faglige  

 områder eller arbejdssteder, for hvis vedkommende det skønnes  

 upåkrævet eller uhensigtsmæssigt at opbygge  

 sikkerhedsarbejdet efter reglerne i § 6, § 7, stk. 1, og § 9, stk. 4,  

 gøre undtagelse fra disse regler eller tillempe dem efter de  

 særlige forhold.
 § 34. Reglerne i §§ 30, 31, 33 og 35, stk. 2, gælder  

 også for leverandører m.fl. af stoffer og materialer med  

 egenskaber, der kan være farlige for eller i øvrigt forringe  

 sikkerhed eller sundhed.
 2. I § 34 indsættes efter stk. 1 som nyt stykke:
»Stk. 2. Projekterende og rådgivere, jf. § 33, skal sikre, at  

 et stof eller materiale, som kan være farligt for eller i øvrigt  

 kan forringe sikkerhed eller sundhed, ikke anvendes, hvis det kan erstattes  

 af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, 2)	et ufarligt, mindre farligt eller mindre generende stof eller  

 materiale.« § 49 b.
Arbejdsministeren kan fastsætte regler om, at  

 tekniske datablade og lignende, som udsendes af fremstillere eller  

 importører af stoffer og materialer, skal indeholde alle  

 væsentlige oplysninger om stoffets eller materialets virkninger  

 på sikkerhed og sundhed i arbejdsmiljøet.
 3. I § 49 b indsættes efter stk. 1 som nyt  

 stykke:
»Stk. 2. Arbejdsministeren kan fastsætte regler om, at  

 stoffer og materialer skal være mærket på en måde,  

 så projekterende og rådgivere har mulighed for at undgå  

 stoffer og materialer, som kan være farlige for eller i øvrigt  

 kan forringe sikkerhed eller sundhed ved deres anvendelse.« § 49 c.
Arbejdsministeren kan fastsætte regler om, at et  

 stof eller materiale, der kan være farligt for eller i øvrigt  

 forringe sikkerhed eller sundhed, ikke må anvendes, hvis det kan  

 erstattes af et ufarligt, mindre farligt eller mindre generende stof eller  

 materiale.
 4. § 49 c, stk. 1, ophæves, og  

 i stedet indsættes som nye stykker:
»Arbejdsministeren kan fastsætte nærmere  

 regler om, at et stof eller materiale, som kan være farligt for eller i  

 øvrigt kan forringe sikkerhed eller sundhed, ikke anvendes, hvis det  

 kan erstattes af 1)	en ændret arbejdsmetode, som minimerer brugen af stoffet eller  

 materialet eller gør det overflødigt at anvende, 2)	et ufarligt, mindre farligt eller mindre generende stof eller  

 materiale.
 Stk. 2. Arbejdsministeren kan fastsætte regler om,  

 at stoffer og materialer, der kan være farlige for eller i  

 øvrigt forringe sikkerhed eller  sundhed, ikke må anvendes til  

 bestemte formål eller inden for særlige områder, før  

 Arbejdstilsynets udtalelse eller godkendelse foreligger.
 Stk. 2. Arbejdsministeren kan fastsætte  

 nærmere regler om, hvorledes der på den enkelte virksomhed i et  

 samarbejde mellem ansatte og ledelse skal gennemføres en  

 løbende vurdering af, om anvendte stoffer og materialer kan  

 substitueres ved omlægning af arbejdsmetoder og/eller gennem anvendelse  

 af andre stoffer og materialer med henblik på at forbedre  

 arbejdsforholdene.
 Stk. 3. Arbejdstilsynet skal på anmodning fra en  

 virksomheds ledelse eller dens ansatte eller på anmodning fra ansattes  

 faglige organisationer vurdere, om der kan og skal gennemføres  

 substitution i konkrete sager baseret på en samlet sundheds- og  

 sikkerhedsmæssig samt teknisk vurdering.
Stk. 4. Virksomheden kan anke Arbejdstilsynets  

 afgørelse til Arbejdsmiljøklagenævnet, jf. ' 81, såfremt der kan fremlægges  

 dokumentation for, at virksomheden ved den pågældende  

 omlægning i sin produktion påføres alvorlige  

 økonomiske problemer.« Stk. 2 bliver herefter stk. 5.
§ 72. Arbejdstilsynet har til opgave at 5. I § 72 indsættes efter nr. 5 som nyt nummer:
1)	vejlede virksomheder, branchesikkerhedsråd,3)  

 arbejdsmarkedets organisationer og offentligheden om  

 arbejdsmiljømæssige spørgsmål, 2)	bistå Arbejdsministeriet med forberedelse af regler i  henhold  

 til loven, 3)	udstede forskrifter i henhold til bemyndigelse fra  

 arbejdsministeren, 4)	holde sig orienteret om den tekniske og sociale udvikling med  

 henblik på forbedring af arbejdet for sikkerhed og sundhed i  

 arbejdsmiljøet, 5)	behandle planer for arbejdsprocesser, arbejdssteder, tekniske  

 hjælpemidler m.v. samt stoffer og materialer og meddele tilladelser i  

 henhold til loven eller administrative regler, 6)	påse, at loven og de forskrifter, der gives med hjemmel i  

 loven, overholdes.
»6)	bistå virksomhedernes ledelse og ansatte i at  

 gennemføre substitution af sikkerheds- og sundhedsmæssigt  

 betænkelige stoffer, materialer og arbejdsmetoder,« Nr. 6 bliver herefter nr. 7.
