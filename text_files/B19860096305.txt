 I medfør af § 1, stk. 2, § 5, stk. 1, § 6, stk. 1, § 7, stk. 2, § 8, § 9,  

 2. pkt., § 10, § 11, stk. 1, § 12, § 13, § 14, stk. 1, § 18, § 20, stk. 2 og  

 3, og § 21, stk. 2, i lov nr. 266 af 22. maj 1986 om vagtvirksomhed  

 fastsættes:
AUTORISATION TIL AT UDØVE VAGTVIRKSOMHED § 1.  Autorisation til at udøve erhvervsmæssig  

 vagtvirksomhed meddeles af rigspolitichefen.
 § 2.  En autorisation meddeles for bestemte former for  

 vagtvirksomhed, jfr. lovens § 1, for et tidsrum af højst 5 år og for en eller  

 flere politikredse eller for hele landet.
Stk. 2.  Autorisation meddeles i øvrigt på nærmere af  

 rigspolitichefen fastsatte vilkår for vagtvirksomhedens udøvelse.
Der kan  

 herunder fastsættes vilkår om fast forretningssted, virksomhedens udstyr og  

 køretøjer samt personalets udrustning og uniformering.
 § 3.  En autorisation kan tilbagekaldes af  

 rigspolitichefen, jfr. lovens § 14, stk. 1.
VAGTVIRKSOMHED PÅ STEDER, HVORTIL DER ER ALMINDELIG ADGANG § 4.  En autorisation til at udøve vagtvirksomhed  

 omfatter ikke adgang til at udøve vagtvirksomhed på steder, hvortil der er  

 almindelig adgang.
 Stk. 2.  Rigspolitichefen kan dog meddele autorisation  

 til at udøve vagtvirksomhed i lokaler, hvortil der er almindelig adgang.
Stk. 3.  Politimesteren (politidirektøren) i den  

 politikreds, hvor vagtvirksomheden skal udøves, kan give særlig tilladelse  

 til, at der på nærmere angivne steder, hvortil der er almindelig adgang,  

 udøves vagtvirksomhed.
Det samme gælder anvendelse af hunde på sådanne steder  

 som led i vagtvirksomhed.
GODKENDELSE AF PERSONALET § 5.  Godkendelse af personalet i en vagtvirksomhed  

 meddeles af politimesteren (politidirektøren) i den politikreds, hvor  

 vagtvirksomhedens hovedkontor er beliggende.
§ 6.  Ansøgning om godkendelse kan kun indgives for  

 personale, der er antaget til ansættelse i vagtvirksomheden.
Godkendelse skal  

 foreligge, inden ansættelsen kan træde i kraft.
 § 7.  En vagtvirksomheds rengørings- og  

 serveringspersonale skal ikke godkendes.
 Stk. 2.  En person, der er antaget til ansættelse som  

 kontorpersonale, kan godkendes, selv om den pågældende ikke er fyldt 18 år.
 § 8.  En godkendelse kan tilbagekaldes af  

 politimesteren (politidirektøren), jfr. lovens § 14, stk. 1.
PERSONALETS UDDANNELSE § 9.  Den, der udfører vagtvirksomhed, skal senest 14  

 dage efter godkendelse i henhold til § 5 af vagtvirksomheden være tilmeldt  

 det grundkursus for vagtfunktionærer på 120 timer, der gennemføres i henhold  

 til kapitel III i lov nr. 237 af 6. juni 1985 om arbejdsmarkedsuddannelser.
 Stk. 2.  Det kursusbevis, der udstedes, når kurset er  

 gennemført, skal i kopi indsendes til den politimester (politidirektøren),  

 der har godkendt den ansatte.
 Stk. 3.  Såfremt kurset ikke er gennemført senest 6  

 måneder efter godkendelsen, skal vagtvirksomheden give meddelelse herom til  

 den pågældende politimester (politidirektøren) med en nærmere angivelse af  

 baggrunden herfor.
 PERSONALETS UNIFORMERING M.V.
§ 10.  Uden for vagtvirksomhedens egne lokaler skal  

 personalet under udførelsen af vagtvirksomhed bære uniform.
Dette gælder dog  

 ikke, såfremt vagtvirksomheden udføres i lokaler, hvortil der er almindelig  

 adgang.
 Stk. 2.  Såfremt ganske særlige grunde taler herfor, kan  

 politimesteren (politidirektøren) i den politikreds, hvor vagtvirksomheden  

 skal udøves, give tilladelse til, at bestemte ansatte under udførelsen af  

 nærmere angivne opgaver ikke bærer uniform.
 § 11.  Uniformsdelene må ikke kunne forveksles med  

 tilsvarende dele af politiets uniformer, og uniformen skal fortil på tydelig  

 måde være forsynet med ordet »VAGT«.
 § 12.  Under udførelsen af vagtvirksomhed skal  

 virksomhedens personale altid være i besiddelse af et  

 personlegitimationskort, der udstedes af rigspolitichefen.
 Stk. 2.  Personlegitimationskortet skal forevises på  

 forlangende.
 Stk. 3.  Når et ansættelsesforhold ophører, skal  

 vagtvirksomheden sende den pågældendes personlegitimationskort til den  

 politimester (politidirektøren), der har godkendt den pågældende, senest 8  

 dage efter ansættelsesforholdets ophør med oplysning om fratrædelsesdatoen.
SÆRLIGE BESTEMMELSER VEDRØRENDE HUNDE § 13.  Hunde, der anvendes som led i vagtvirksomhed,  

 skal have forsvarlige forhold og passes forsvarligt, og for så vidt angår  

 pladshunde skal de af politimesteren (politidirektøren) meddelte betingelser  

 for en tilladelse efter hundelovens § 2 eller § 3, stk. 5, være opfyldt.
 § 14.  Under udførelse af vagtvirksomhed skal  

 forsvarshunde altid føres i kort line, og sådanne hunde skal være i stand til  

 at lystre føreren af hunden.
 § 15.  Bestemmelserne i § 13 og § 14 finder  

 tilsvarende anvendelse, såfremt der på steder, hvortil der er almindelig  

 adgang, udøves ikke-erhvervsmæssig vagtvirksomhed eller vagtvirksomhed af  

 statslig eller kommunal myndighed.
GODKENDELSE AF KONTROLCENTRALER § 16.  Såvel erhvervsmæssige som ikke-erhvervsmæssige  

 kontrolcentraler skal være godkendte.
 § 17.  Godkendelse af kontrolcentral meddeles af  

 rigspolitichefen.
§ 18.  En godkendelse meddeles på nærmere af  

 rigspolitichefen fastsatte vilkår.
Der kan herunder fastsættes vilkår om § 19.  Rigspolitichefen kan som betingelse for  

 godkendelse af en kontrolcentral stille nærmere krav om bl.a.
 Stk. 2.  Rigspolitichefen udarbejder en vejledning om de  

 krav til kontrolcentraler, der i almindelighed vil blive stillet som  

 betingelse for en godkendelse.
 § 20.  Politimesteren (politidirektøren) i den  

 politikreds, hvortil alarminformationen videregives, kan fastsætte  

 bestemmelser om, at der skal foretages personlig observation på den  

 lokalitet, der overvåges, eller om andre tilsvarende forholdsregler, inden  

 alarminformationen videregives til politiet.
§ 21.  Alarmsignaler, der indkommer til en  

 kontrolcentral, skal automatisk registreres.
Registreringen skal omfatte  

 lokalitet, dato og klokkeslet, ligesom tidspunktet for signalets eventuelle  

 videregivelse til politiet skal registreres automatisk.
 § 22.  Vedkommende politimester (politidirektøren)  

 fører tilsyn med godkendte kontrolcentraler og kontrollerer mindst en gang  

 årligt, at betingelserne for godkendelse fortsat er til stede.
 § 23.  Kontrolcentralen skal underrette vedkommende  

 politimester (politidirektøren) i tilfælde af driftsstop.
 § 24.  Godkendelse kan tilbagekaldes af  

 rigspolitichefen, når kontrolcentralen ikke længere opfylder betingelserne  

 for godkendelse, eller der sker grov eller oftere gentagen overtrædelse af  

 vilkår for godkendelsen eller bestemmelser i denne bekendtgørelse.
 Stk. 2.  En afgørelse efter stk. 1 kan indbringes for  

 retten efter reglerne i lovens § 15.
ALARMINFORMATIONER TIL POLITIET § 25.  Alarminformationer fra alarmeringsanlæg må kun  

 videregives til politiet af personalet i en godkendt kontrolcentral.
 Stk. 2.  Såfremt ganske særlige politimæssige forhold  

 gør sig gældende, kan politimesteren (politidirektøren) i den pågældende  

 politikreds give tilladelse til, at alarminformationer fra et  

 overfaldsalarmeringsanlæg indføres direkte til politiet.
ALARMERINGSANLÆG § 26.  Anvendelse af indbrudsvarslingsanlæg, der  

 afgiver akustiske eller visuelle signaler på stedet, er forbudt.
GEBYRER § 27.  For autorisation af en vagtvirksomhed betales  

 et gebyr på 5.000 kr.
For ændring af en meddelt autorisation betales et gebyr  

 på 3.000 kr.
 Stk. 2.  For udstedelse af personlegitimationskort  

 betales et gebyr på 300 kr.
 § 28.  For godkendelse af en kontrolcentral betales  

 ved godkendelsen et gebyr på 5.000 kr., og derefter hvert år et gebyr på  

 2.000 kr.
 Stk. 2.  I tilfælde af gentagne fejlalarmeringer kan  

 politimesteren (politidirektøren) i den politikreds, hvortil  

 alarminformationen videregives, efter at have meddelt en advarsel pålægge  

 kontrolcentralen et gebyr på 500 kr. for hver fejlalarmering.
STRAF § 29.  Medmindre højere straf er forskyldt efter anden  

 lovgivning, straffes med bøde den, der Stk. 2.  Er en overtrædelse begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller på tilsvarende  

 måde af et kommunalt fællesskab, der er omfattet af § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
IKRAFTTRÆDELSES- OG OVERGANGSBESTEMMELSER § 30.  Bekendtgørelsen træder i kraft den 1. januar  

 1987.
 Stk. 2.  Ansøgning om autorisation af vagtvirksomheder,  

 der udøves før bekendtgørelsens ikrafttræden, skal være indgivet inden den 1.  

 april 1987. Indtil rigspolitichefens afgørelse foreligger, kan  

 vagtvirksomheden udøves som hidtil.
 Stk. 3.  Ansøgning om godkendelse som ansat i en  

 vagtvirksomhed skal for personer, der ved bekendtgørelsens ikrafttræden er  

 ansat i en vagtvirksomhed, være indgivet inden den 1. april 1987. Indtil  

 godkendelse eller afslag foreligger, kan den pågældende udføre vagtvirksomhed  

 som hidtil.
Stk. 4.  Bestemmelsen i § 9 gælder ikke for personale,  

 der ved bekendtgørelsens ikrafttræden er ansat i en vagtvirksomhed.
I  

 forbindelse med meddelelsen af autorisationen kan rigspolitichefen dog træffe  

 bestemmelse om, hvilken uddannelse vagtvirksomheden skal gennemføre for dette  

 personale.
 Stk. 5.  Ansøgning om godkendelse af kontrolcentraler,  

 der er etablerede før bekendtgørelsens ikrafttræden, skal være indgivet inden  

 den 1. april 1987. Indtil rigspolitichefens afgørelse foreligger, kan  

 kontrolcentralen fortsætte sin virksomhed som hidtil.
 Stk. 6.  Indbrudsvarslingsanlæg, der er opsat før  

 bekendtgørelsens ikrafttræden, er først omfattet af forbudet i § 26 den 1.  

 januar 1988.
 Stk. 7.  Alarmeringsanlæg, der ved bekendtgørelsens  

 ikrafttræden videregiver alarminformationer direkte til politiet, kan  

 fortsætte hermed, indtil alarmeringsanlægget er omstillet til en godkendt  

 kontrolcentral, dog senest til den 1. januar 1988.
