Variabelt forrentet  

 obligation på grundlag af optioner i et aktieindeks Et selskab påtænkte at udstede en obligation, hvor afkastprofilen  

 var baseret på dels en fast rente dels en variabel rente, hvor den variable  

 rente blev fastsat på grundlag af selskabets eventuelle gevinster på optioner  

 i  

 et aktieindeks.
Selskabet ønskede i den anledning Ligningsrådets  

 stillingtagen  

 til følgende.
Kan Ligningsrådet tiltræde, at den variable rente, der  

 fastsættes i forhold til et aktieindeks, skattemæssigt skal behandles som en  

 rente og ikke som en kursgevinst? Kan Ligningsrådet tiltræde, at den variabelt forrentede  

 obligation kan erhverves for midler i virksomhedsskatteordningen, uden at  

 dette  

 sidestilles med en hævning af de opsparede midler? Vil Ligningsrådets besvarelse af spørgsmål 1 og 2 være den  

 samme, hvis den variabelt forrentede obligation forrentes med en variabel  

 rente  

 uden en garanteret rente? Ligningsrådet besvarede spørgsmålene således:
 Ad 1. Nej, se sagsfremstilling og begrundelse.
 Ad 2. Ja., se sagsfremstilling og begrundelse.
 Ad 3. Nej, se sagsfremstilling og begrundelse.
Sagsfremstilling Nogle finansielle markedsdeltagere havde etableret en selvejende  

 fond.
Fonden havde etabler et et 100% ejet holdingselskab, som igen ejede et  

 underliggende selskab (herefter "Selskabet"). Selskabet påtænkte at  

 udstede en variabelt forrentet obligation.
Det var hensigten at lade Selskabet erhverve obligationer og  

 optioner på et aktieindeks.
Disse aktiver skulle ligge til sikkerhed for den  

 variabelt forrentede obligation, som Selskabet skulle udstede til  

 investorerne.  

 Den variabelt forrentede obligation ville blive børsnoteret på Københavns  

 Fondsbørs.
 Den variabelt forrentede obligation ville blive forrentet med en  

 garanteret rente f.eks. 0,5 % p.a. og en variabel rente.
Den variable rente skulle fastsættes nogle dage før hver  

 renteperiodes start.
Den fastsatte rente ville gælde i hele den kommende  

 renteperiode, og rentebeløbet skulle beregnes som en procentdel af den til  

 enhver tid værende obligationshovedstol.
Renten skulle fastsættes ved at  

 omregne den foregående periodes eventuelle gevinst på optionen på det  

 bagvedliggende indeks til en nominel rente.
Den variable rente kunne aldrig  

 blive  

 negativ.
Den fastsatte rente ville blive offentliggjort via Københavns  

 Fondsbørs og registreret i VP.
Idet renten skulle fastsættes før  

 renteperiodens  

 start, ville den kunne beregnes undervejs i renteperioden og obligationen  

 ville  

 kunne handles med vedhængende rente.
 Produktet kan illustreres med følgende eksempel.
Den 1. januar 2003 udsteder Selskabet en obligation.
I første  

 renteperiode (1. januar til 31. marts) forrentes obligationen med den  

 garanterede rente på 0,5%. Umiddelbart inden den anden renteperiode  

 konstateres  

 en gevinst på optionen, som omregnet til en nominel rente giver 4,5%. I den  

 anden renteperiode bliver obligationen derfor forrentet med i alt 5%.
 Forespørgers repræsentant anførte  

 følgende:
 "Til spørgsmål 1:
Skattemæssigt er rente defineret som den del af vederlaget for at  

 kunne råde over fremmedkapital (debitor), der beregnes som en procentdel af  

 den  

 til enhver tid værende nominelle restgæld, jf.
Nakskovhus-sagen UfR 1941.563  

 HD.
I den konkrete sag skal renter afgrænses over for kursgevinster.  

 Det er almindeligt antaget, at det ikke er afgørende, om gælden forrentes med  

 en fast eller variabel rente.
Det samme må antages at gælde for  

 indeksregulerede renter.
Både variable og indeksregulerede renter behandles  

 som  

 andre renter, så længe renterne beregnes på grundlag af den aktuelle  

 gældsforpligtelse, og der ikke er tale om en indeksregulering af fordringen,  

 jf.
Kjeld Hemmingsen i Skatteorientering afsnit 4.14, punkt 2.1.2.1.2., side  

 14.
Den variable rente opfylder ovennævnte rentedefinition, jf.  

 beskrivelsen af produktet ovenfor.
Det kan særligt fremhæves, at den variable  

 rente beregnes som en procentdel af den til enhver tid værende  

 nominelle restgæld, er tidsrelateret, og således ved handel med obligationer i  

 perioden mellem rentetilskrivningen kan beregnes vedhængende renter aldrig kan blive negativ Såfremt den variabelt forrentede obligation udstedes med mulighed  

 for førtidig indfrielse mellem 2 renteterminer, vil der ligeledes blive  

 beregnet og betalt en forholdsmæssig del af renten svarende til den periode,  

 der er forløbet siden sidste rentetermin.
Til spørgsmål 2 I henhold til virksomhedsskattelovens § 1, stk. 2, kan blandt  

 andet indeksobligationer og uforrentede obligationer ikke indgå i  

 virksomhedsskatteordningen, medmindre den skattepligtige driver næring med  

 sådanne aktiver.
Det er repræsentantens vurdering, at den variabelt  

 forrentede  

 obligation ikke er en indeksobligation, jf. beskrivelsen ovenfor.  

 Repræsentanten mener derfor, at obligationen kan indgå i  

 virksomhedsskatteordningen.
Til spørgsmål 3 Det er repræsentantens vurdering, at den variable rente  

 skattemæssigt anses for at være en rente, og mener derfor ikke, at det gør  

 nogen forskel for besvarelsen af de to spørgsmål, hvis den variabelt  

 forrentede  

 obligation forrentes med en variabel rente uden en garanteret rente." Told- og Skattestyrelsen  

 indstillede følgende:
"Styrelsen er enig i repræsentantens definition af  

 rentebegrebet og kan tilføje, at et finansielt afkast på fordringer i  

 skatteretten opdeles i renter og kursgevinster.
Renterne er omfattet af  

 statsskattelovens §§ 4 og 6, mens kursgevinsterne i statsskattelovens  

 forstand  

 er skattefri formuebevægelser, og derfor ifølge § 5 skal holdes uden for  

 indkomstopgørelsen.
Kursgevinstloven har i vid udstrækning begrænset denne  

 skattefrihed,  

 men for personer er skattefriheden stadig udgangspunktet, forudsat  

 mindsterenten er opfyldt på fordringens udstedelsestidspunkt.
 Det fremgår af beskrivelsen af obligationes afkastprofil, at  

 afkastet er opdelt i dels en garanteret rente på f.eks. 0,5 % p.a. dels en  

 variabel rente, hvor den variable rente beregnes på baggrund af selskabets  

 eventuelle gevinst på optioner på et bagvedliggende indeks.
Ligningsrådet har tidligere taget stilling til kvalifikationen  

 mellem renter og kursgevinster i forbindelse med en række finansielle  

 produkter, hvor produktets afkast er kombineret med forskellige former for  

 finansielle instrumenter TfS 1989.288: En bank ville udbyde et udlånsprodukt, hvor renten  

 blev beregnet som en grundrente på 7,5 % reguleret med udviklingen i  

 forholdet  

 mellem DKK og DEM.
Renten skulle betales bagud ved lånets endelige forfald  

 sammen med lånehovedstolen.
Den samlede rente kunne i ekstreme situationer  

 blive negativ, nemlig hvis kronen steg med mere end 7,5 % over for DEM.
I  

 dette  

 tilfælde ville grundrenten blive helt udlignet.
 Ligningsrådet anerkendte grundrenten som en rente, mens  

 reguleringen ansås for kursgevinst/-tab.
TfS 1989.249: En bank ville udbyde et udlånsprodukt, hvor renten  

 blev beregnet som en grundrente på 7 % reguleret med det beløb der ville være  

 opnået, hvis der var indgået en terminsforretning, hvor der solgtes DEM på  

 termin.
Ligningsrådet anerkendte grundrenten som en rente, mens reguleringen  

 ansås for kursgevinst/-tab på fordringer i danske kroner.
Fælles for afgørelserne er, at reguleringen (tillægsrenten) ikke  

 kendes på fordringens stiftelsestidspunkt.
I stedet har man på forhånd  

 fastlagt, på hvilket tidspunkt renten skal beregnes.
Debitor kan i en  

 igangværende periode ikke vide, hvilken rente han skal betale for at få  

 stillet  

 kapital til rådighed, da dette afhænger af en udvikling som først kan  

 konstateres ved periodens udløb.
Tillægsrenten bliver således beregnet bagud.
Højesteret fastslår imidlertid, at renten skal være fastlagt som  

 en fastsat procentdel af den til enhver tid værende restgæld.
Det er derfor  

 styrelsens opfattelse, at hvis rentens størrelse ikke er fastsat forud for  

 perioden kan renten ikke anerkendes i skatteretlig henseende.
Dette synes  

 ligeledes at være lagt til grund i Skattelovrådets betænkning nr. 1050/1985  

 om  

 den skattemæssige behandling af afkast af investeringer i finansielle  

 fordringer, hvor det i afsnit 3.5.3 in fine, bemærkes, at "(...) de  

 nævnte  

 gældsbreve (  

  

 udbyttegivende gældsbrev -  

 styrelsens tilføjelse) er  

  

 omfattet af de foreslåede regler, herunder  

 reglerne om beskatning af kursgevinster på uforrentede eller lavt forrentede  

 fordringer, idet andel af overskud, omsætning o. lign. ikke anses for at være  

 ligestillet med rente." I overensstemmelse hermed fastslog Ligningsrådet  

 i  

 TfS 1998.77 LR, at et afkast beregnet som en andel af overskuddet i det  

 låntagende selskab ikke kan kvalificeres som en rente, da dens størrelse er  

 afhængig af virksomhedens økonomiske resultat og derfor ikke opfylder  

 grundbetingelsen om, at den beregnes som en procentdel af den til enhver tid  

 værende gæld til långiveren.
 Afkastprofilen for en obligation på nom. 1 mio. kr. selskabet  

 påtænker at udstede, kan under følgende forudsætninger opgøres således:
 Løbetid 01.01. - 31.12.
 Garanteret rente 0,5% p.a.
 Variabel rente afhænger af optioner på aktieindeks ? % p.a.
 Det forudsættes at optionerne på det underliggende aktieindeks har  

 givet følgende resultater:
Periode Resultat 01.01. - 27.03.
kr. 10.000 01.04. - 27.06.
kr. 15.000 01.07. - 27.09.
kr. 12.500 01.10. - 27.12.
kr. 7.500 Ovenstående resultater vil udmøntes i følgende afkast på  

 obligationen:
For tiden Garanteret rente Variabel rente Resultat 01.01. - 31.03.
 0,5 % p.a.
 0 % p.a.
kr. 1.250 01.04. - 30.06.
 0,5 % p.a.
 4 % p.a.
kr. 11.250 01.07. - 30.09.
 0,5 % p.a.
 6 % p.a.
kr. 16.250 01.10. - 31.12.
 0,5 % p.a.
 5 % p.a.
kr. 13.750 Som det fremgår af ovenstående er den variable rente beregnet på  

 baggrund af det opnåede resultat på optionerne for den foregående  

 renteperiode,  

 hvor man blot udskyder udbetalingstidspunktet til forløbet af den følgende  

 renteperiode.
Det er på denne baggrund styrelsens opfattelse, at den del af  

 renten, som er afhængig af resultatet af optionerne , der er baseret på  

 udviklingen i et aktieindeks, ikke kan anerkendes som værende en rente.
Der  

 er  

 herved henset til, at rentens størrelse først kan fastsættes efter den  

 periode,  

 som renten skal henføres til.
Den garanterede minimumsrente på 0,5 % kan  

 anerkendes som en rente.
 Det afkast som ikke kan kvalificeres som værende en rente, må  

 herefter i skatteretlig henseende kvalificeres som en kursgevinst.
 Virksomhedsskatteloven § 1, stk. 2, fastslår positivt hvilke  

 former for finansielle aktiver, der ikke kan indgå i virksomhedsordningen.  

 Dette omfatter:
aktier omfattet af aktieavancebeskatningsloven, bortset fra  

 konvertible obligationer og andele omfattet af selskabsskattelovens § 1, stk.  

 1, nr. 3 og 4, indeksobligationer uforrentede obligationer og præmieobligationer Bestemmelsen er efter sin ordlyd udtømmende.
I relation til virksomhedsskatteloven er det derfor afgørende om  

 produktet er en indeksobligation eller en uforrentet obligation, da disse  

 obligationstyper ikke kan indgå i virksomhedsordningen.
Da den garanterede  

 mindsterente på 0,5 % kan anerkendes som værende en rente, vil det  

 umiddelbart  

 kunne udelukkes, at obligationen er uforrentet.
Følgelig er det alene  

 relevant  

 at kvalificere, hvorvidt produktet er en indeksobligation.
Da den variable rente alene baserer sig på det faktiske resultat  

 af selskabets indgåede optioner på et underliggende aktieindeks, vil  

 hovedstolen ikke de facto opskrives henholdsvis nedskrives i forhold til  

 udviklingen i indekset.
Denne fremgangsmåde er sammenlignelig med  

 udformningen  

 af den obligation som blev forelagt Ligningsrådet i TfS 1998.77. Her ønskede  

 man bindende forhåndsbesked om beskatningen af en obligation, hvis årlige  

 afkast bestod af en basisrente, og et afkast der var afhængigt af debitors  

 økonomiske resultat.
Ligningsrådet svarede, at det overskudsafhængige afkast  

 måtte anses for at være en kursopskrivning, og følgelig, at denne del af det  

 årlige afkast, som forfaldt til betaling i umiddelbar tilknytning til  

 regnskabsaflæggelsen, i skattemæssig henseende måtte anses for en delvis  

 indfrielse af låneforholdet.
En indeksobligation er særligt karakteriseret ved, at  

 obligationens hovedstol kursreguleres i forhold til udviklingen i et nærmere  

 bestemt indeks og således både følger en positiv og negativ udvikling i  

 aktieindekset fra måleperiodens start til slut Det er på denne baggrund styrelsens opfattelse, at obligationen  

 ikke er en indeksobligation.
 Da obligationen således ikke omfattes af virksomhedsskatteloven §  

 1, stk. 2, kan obligationen indgå i virksomhedsordningen.
Såfremt obligationen ikke bærer en garanteret rente på  

 udstedelsestidspunktet, er det styrelsens opfattelse, jf. ovenstående, at  

 obligationen er uforrentet og dermed omfattet af virksomhedsskattelovens § 1,  

 stk. 2, og kan derfor ikke indgå i virksomhedsskatteordningen uden det  

 betragtes som hævning af de opsparede midler." Ligningsrådet  

  

  

 tiltrådte  

 styrelsens indstilling.
