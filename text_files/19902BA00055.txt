Nr BSF 55 Folketingsbeslutning om at åbne adgang til hjerte- og  

 levertransplantationer i Århus Amtskommune Fremsat af Køpke Christensen (FP) Kim Behnke (FP) Pia Kjærsgaard (FP) Poul Nørgaard (FP) den 8. marts 1991 Vedtaget ved anden (sidste) behandling den 24. maj 1991 Folketinget pålægger sundhedsministeren at drage omsorg for, at der gives Århus Amtskommune mulighed for at udføre hjerte- og levertransplantationer.
 Det pålægges således sundhedsministeren at drage omsorg for, at  

 godkendelse til udtagelse af hjerter og lever, jf. § 15 i lov om ligsyn,  

 obduktion og transplantation m.v., inden 14 dage efter modtagelse af  

 ansøgningerne meddeles de 2 overlæger, som Sundhedsstyrelsen tidligere har  

 nægtet godkendelse på et usagligt grundlag.
 Folketinget opfordrer til, at der etableres et ligeværdigt samarbejde  

 vedrørende hjerte- og levertransplantationer mellem Århus Universitets  

 Hospital og Rigshospitalet.
Oprindeligt fremsat forslag Folketinget pålægger sundhedsministeren at drage omsorg for, at der gives Århus Amtskommune mulighed for at udføre hjerte- og levertransplantationer.
Bemærkninger til forslaget Almindelige bemærkninger Det må konstateres, at de lægefaglige forudsætninger er til stede i Århus  

 Amtskommune til gennemførelse af hjerte- og levertransplantationer.
Det må  

 ligeledes konstateres, at behovet for at få foretaget hjerte- og  

 levertransplantationer i Danmark for hver af transplantationstyperne ligger  

 på ca. 50 baseret på både de hidtidige danske erfaringer og internationale  

 erfaringer.
Tilsvarende skønnes, at det nødvendige antal hjerte- og  

 leverdonorer potentielt er til stede. 25 års erfaring med transplantationer  

 af nyrer understreger vigtigheden af, at et nært og lokalt samarbejde mellem  

 sygehusene har afgørende betydning for at få tilstrækkelige organer til  

 transplantation.
Ved etablering af den udvidede transplantationsvirksomhed på  

 to centre sikres den bedst mulige udnyttelse af de til rådighed værende  

 lægefaglige ressourcer på området.
Sundhedsministeriets redegørelse  

 vedrørende økonomiske konsekvenser ved transplantationsvirksomhed på  

 henholdsvis Rigshospitalet og i Århus Amtskommune illustrerer, at der ikke er  

 væsentlig forskel på omkostningsniveauet de to steder.
Derimod synes der at  

 være mulighed for at spare transportomkostninger ved at etablere et  

 samarbejde mellem lægehold på Rigshospitalet og lægehold i Århus.
Juridiske/tekniske bemærkninger Den 1. juli 1990 trådte den nye lov om ligsyn, obduktion og  

 transplantation m.v. i kraft.
Ved denne lov indførtes hjernedødskriteriet, og  

 hermed åbnedes der mulighed for i Danmark bl.a. at transplantere hjerte og  

 lever.
Udtagelsen af væv fra personer sker efter lovens §§ 13 og 14 på nærmere  

 angivne betingelser.
Det kræves endvidere, jf. lovens § 15, at udtagelser af  

 væv efter §§ 13 og 14 kun må foretages af læger, der er ansat på sygehuse  

 eller lignende institutioner, og som Sundhedsstyrelsen har godkendt dertil.
§ 15, stk. 1, i lov nr. 402 af 13. juni 1990 om ligsyn, obduktion og  

 transplantation m.v. (L 149, jf.
Folketingstidende forhandlingerne sp. 4635,  

 5206, 9431 og 9991, tillæg A, sp. 3787, tillæg B, sp. 1217 samt tillæg C, sp.  

 763) svarer til den tidligere transplantationslovs § 6 med en lille sproglig  

 ændring, som tilsigter at præcisere den gældende praksis, hvorefter det er  

 lægerne (afdelingens lægechef), der godkendes til at foretage  

 transplantationer, og ikke sygehusene, jf. bemærkningerne til lovforslaget,  

 side 14, spalte 1. Der er efter Justitsministeriets opfattelse ikke tale om  

 nogen indholdsmæssig ændring af godkendelseskravet.
I de almindelige  

 bemærkninger til lovforslaget, punkt 2 B, side 6 konstateres:
 »Justitsministeriet kan i den forbindelse efter drøftelse med  

 Sundhedsministeriet oplyse, at spørgsmålet om, hvorvidt disse  

 behandlingsformer skal indføres i Danmark - og i bekræftende fald på  

 hvilke(t) sygehus(e) og i hvilken takt - er et generelt sundhedspolitisk  

 spørgsmål, som der derfor ikke tages stilling til med dette forslag.
Det er i øvrigt regeringens opfattelse, at det bør være de myndigheder,  

 der er ansvarlige for sygehusenes drift - det vil sige amtsrådene og  

 Københavns og Frederiksberg Kommuner - som ud fra en prioritering af behov og  

 ressourcer tager stilling til indførelse af de nævnte  

 behandlingsformer.« Godkendelsesreglen i § 15, stk. 1, indeholder således ikke hjemmel til at  

 påtvinge sygehusejerne en koncentration af behandlingsstederne.
Lovforslaget  

 tager simpelt hen ikke stilling til generelle sundhedspolitiske spørgsmål af  

 denne karakter.
