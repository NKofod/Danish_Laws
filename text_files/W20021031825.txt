 Der blev  

 klaget over, at patientens journal uden samtykke blev medtaget til  

 hudafdelingen på det andet hospital.
Klage  

 over at psykiatrisk journal uden samtykke blev medbragt til en  

  

 anden afdeling Patientklagenævnet fandt anledning til kritik af den  

 administrerende overlæge på den psykiatrisk afdeling som ansvarlig for  

 afdelingens praksis om, at hele journalen medbringes i forbindelse med tilsyn  

 på andre afdelinger.
Patientklagenævnet lagde vægt på, at den administrerende  

 overlæge oplyste, at elever som led i deres uddannelse kunne ledsage  

 patienter  

 på tilsyn, og at de havde ansvaret for, at patientens journal blev bragt frem  

 og tilbage.
Nævnet lagde denne baggrund til grund, at den administrerende  

 overlæge var ansvarlig for, at journalen blev videregivet til hudafdelingen.
Det var nævnets vurdering, at tilkendegivelser fra patienten  

 var udtryk for, at man på afdelingen skulle iagtage stor fortrolighed med  

 hensyn til de oplysninger, man dér havde registreret om hende.
Nævnet lagde  

 videre vægt på, at det ikke i journalen var noteret, at patienten havde givet  

 samtykke til, at journalen kunne videregives til hudafdelingen.
 Patientklagenævnet lagde endvidere vægt på, at journalen  

 indeholdt andre fortrolige oplysninger end helbredsoplysninger, og at de var  

 uden betydning for behandlingen på hudafdelingen.
