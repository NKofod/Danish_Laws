Fremsat den 4. oktober 2005  

 af  

 Niels Helveg Petersen  

 (RV), Marianne Jelved (RV),  

 Svend Auken  

 (S) og Helle Thorning-Schmidt (S) Forslag til Lov  

 om ændring af Danmarks Riges Grundlov (Vedrørende  

 grundlovens § 2) § 1 I Danmarks Riges Grundlov, jf. lov nr. 169 af 5. juni 1953,  

 foretages følgende ændring:
 1.  


  

 § 2  

  

 affattes således:
 »§ 2.
 Stk. 1.  

  

 Danmark er en selvstændig  

 stat, hvis styreform bygger på folkestyre og retssikkerhed.
Stk. 2.  

  

 Danmark er et  

 monarki.
Kvinder og mænd har lige arveret til tronen.
De nærmere regler om  

 arveretten til tronen fastsættes ved tronfølgeloven.« § 2 Loven træder i kraft straks.
Bemærkninger til forslaget Forslagsstillerne tilslutter sig regeringens forslag om at  

 ændre tronfølgeloven af 1953. Princippet om lige arveret til tronen for  

 kvinder  

 og mænd er indlysende rigtigt. Ændringen sker efter de regler, der gælder for  

 grundlovsændringer.
Forslaget skal for at træde i kraft først vedtages af  

 Folketinget.
Derefter vedtages forslaget igen af Folketinget efter nyvalg,  

 uden  

 at der er sket ændringer i affattelsen.
Og endelig skal det sendes ud til  

 folkeafstemning, hvor et eventuelt jaflertal skal udgøre mindst 40 pct. af  

 samtlige stemmeberettigede vælgere.
Forslagsstillerne er af den bestemte  

 opfattelse, at man skal benytte denne lejlighed til at ændre § 2 i  

 grundloven,  

 så principperne om Danmark som et uafhængigt land, et folkestyre og en  

 retsstat  

 kommer til at fremgå direkte af grundloven.
Der er egentlig behov for en gennemgribende revision af grundloven  

 af 1953. Mere end 50 år er gået, siden den trådte i kraft.
I form og sprog er  

 den endog mere end 155 år gammel, og den er tydeligt præget af sit forlæg,  

 den  

 belgiske forfatning af 1830. Vi har i stedet brug for en forfatning, der  

 sætter  

 rammer omkring det politiske liv, som det leves i begyndelsen af det 21.  

 århundrede  og ikke som det levedes i midten af det 19. århundrede.
Hidtil har et bredt flertal i Folketinget ikke kunnet samles om  

 igangsættelse af et sådant dybtgående revi-sionsarbejde.
Det er beklageligt.  

 Det må imidlertid være rigtigt, at der samtidig med den forestående ændring  

 af  

 tronfølgeloven af 1953 sker en præcisering af principperne for den  

 demokratiske  

 styreform, som er gældende i Danmark.
Sætningen »Styreformen er  

 indskrænket-monarkisk«  

 i den nuværende grundlovs § 2 rummer på ingen måde en tilfredsstillende  

 beskrivelse af det gældende danske forfatningssystem.
Forslaget råder bod på  

 denne mangel.
 Den nye § 2 slår tre helt fundamentale principper fast:
Danmark er et uafhængigt land.
Danmark har en oplagt interesse  

 i et forpligtende mellemfolkeligt samarbejde og styrkelse af en international  

 retsorden, men Danmarks stilling som uafhængig stat antastes ikke af disse  

 forpligtelser.
Danmark er et folkestyre, hvor magten udgår fra det danske  

 folk.
I Danmark har vi et demokrati, der bygger på lige og almindelig  

 valgret,  

 og som på landsplan udøves gennem Folketinget og i lokalsamfundet af  

 kommunale  

 råd.
Danmark er en retsstat.
Principperne om retssikkerhed,  

 borgerrettigheder, lovmæssig forvaltning og uafhængige domstole er  

 ukrænkelige  

 i dansk demokrati.
 Stk. 2 slår fast, at Danmark er et monarki, hvor der gælder  

 lige arveret til tronen for mænd og kvinder.
Skriftlig fremsættelse Niels  

 Helveg Petersen  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af Danmarks Riges Grundlov. (Vedrørende grundlovens § 2).
(Lovforslag nr.
L 3).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende ret Gældende formulering Lovforslaget § 2.
Regeringsformen er  

 indskrænket-monarkisk.
Kongemagten nedarves til mænd og kvinder efter de i  

 tronfølgeloven af 27. marts 1953 fastsatte regler.
 § 2.
 Stk. 1.  

  

 Danmark er en selvstændig stat, hvis styreform bygger på  

 folkestyre og retssikkerhed.
Stk. 2.  

  

 Danmark er et monarki.
Kvinder og mænd har lige arveret  

 til tronen.
De nærmere regler om arveretten til tronen fastsættes ved  

 tronfølgeloven.
