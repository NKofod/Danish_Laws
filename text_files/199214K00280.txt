Nr BTL 280 Betænkning over Forslag til lov om ændring af lov om byfornyelse og  

 boligforbedring (Forenkling og metodefrihed)   

 Nr L 280 1992-93, 1. samling Afgivet af Boligudvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Andelsboligforeningernes Fællesrepræsen- tation, Byfornyelsesselskabet Danmark, Byggeskadefonden vedrørende Byfornyel- sesforanstaltninger, Kommunernes Landsforening og Landsforeningen for Ejere af Udlejnings- ejendomme.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 2. behandling.
 Et andet mindretal (Venstres medlemmer af udvalget) vil redegøre  

 for sin stilling til lovforslaget og de stillede ændringsforslag ved 2.  

 behandling.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget og de stillede  

 ændringsforslag ved 2. behandling.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet stemmer dog for de af mindretallet stillede ændringsforslag.
 ÆndringsforslagAf et mindretal (FP):
 Til titlen 1) Efter ordet »boligforbedring« indsættes:  

 »og byggeloven«.
 Til § 1Af boligministeren , tiltrådt af et flertal (S, CD,  

 RV og KRF):
 2) I den under nr. 8 foreslåede affattelse af § 7, stk.  

 1, nr. 7, litra a, indsættes efter »ejendomme,»: »herunder  

 for ejendomme, der ikke indeholder beboelse,».
 Af et mindretal (FP):
 3) Efter nr. 18 indsættes som nyt nummer:
 »01. I § 14, stk. 1 , indsættes efter 2. pkt. som nyt  

 punktum:
»Kommunalbestyrelsen skal, jf. 1. pkt., påse, at det er af væsentlig  

 betydning for beslutningens gennemførelse, at der rådes over ejendommen,  

 herunder at beslutningens formål ikke kan realiseres på en mindre indgribende  

 måde, eller at ejeren af ejendommen ikke selv vil kunne realisere  

 beslutningens indhold.«» 4) Efter nr. 41 indsættes som nyt nummer:
 »02. Efter § 63 b indsættes som ny paragraf:
»§ 63 c.
Kommunalbestyrelsen skal godkende ejerens regnskab  

 for ombygningsudgifter efter denne lov senest 3 måneder efter, at det til  

 regnskabsgodkendelsen fornødne materiale er fremsendt af ejeren.
Det påhviler  

 kommunalbestyrelsen hurtigst muligt at forlange supplerende  

 regnskabsmateriale fremsendt, såfremt ejeren ikke har indsendt det til  

 godkendelse fornødne materiale.
Stk. 2. Boligministeren fastsætter nærmere regler for  

 kommunalbestyrelsens godkendelse af ombygningsregnskaber efter stk.  

 1.«» Af boligministeren , tiltrådt af et flertal (S, CD, RV og  

 KRF):
 5) I det under nr. 43 foreslåede § 69 b, stk. 2 ,  

 indsættes efter 2. pkt. som nyt punktum:
»Ejer skal på lejerens forlangende give denne eller dennes  

 befuldmægtigede adgang til at gennemgå den i 2. pkt. nævnte plan på  

 ejendommen eller andetsteds i vedkommende byområde.« 6) I det under nr. 43 foreslåede § 69 b, stk. 3, sidste  

 pkt., ændres »Byggeskadefonden« til: »Grundejernes  

 Investeringsfond«.
 7) Under nr. 43 indsættes efter det foreslåede § 69 b, stk.  

 3, som nye stykker:
 »Stk. 4. Bestrider ejeren, at Grundejernes Investeringsfond  

 har været berettiget til at udføre foranstaltningerne, eller udgifternes  

 rimelighed, kan ejeren deponere beløbet eller efter aftale med  

 investeringsfonden stille sikkerhed for beløbets betaling.
Stk. 5. Forrentning af beløb, som Grundejernes Investeringsfond  

 har lagt ud, fastsættes af fonden med en rente, som svarer til renten på  

 kontantlån ydet i en serie med en løbetid på 10 år i realkredit i et godkendt  

 realkreditinstitut.
Nærmere regler om investeringsfondens adgang til at kræve  

 gebyr for administrationen i forbindelse med foranstaltningernes udførelse  

 fastsættes af boligministeren.
Stk. 6. Såfremt ejeren ikke deponerer eller stiller sikkerhed  

 efter stk. 4, kan Grundejernes Investeringsfond til dækning af udgifterne ved  

 foranstaltningernes gennemførelse yde ejeren et lån og som sikkerhed for  

 lånet lade tinglyse pant i ejendommen med fortrinsret efter ejendomsskatter,  

 men uden personlig hæftelse.
Lånet udbetales kontant og forrentes med en  

 rentesats, der fastsættes af investeringsfonden, og som ved lånets optagelse  

 svarer til forrentningen efter stk. 5. Afdragstiden fastsættes til højst 10  

 år.
Dette gælder også for udgifter til dækning af forundersøgelser og  

 lignende, som er nødvendige for investeringsfondens beslutning efter stk. 3,  

 4. pkt.
Investeringsfonden skal på begæring af en ejendoms administrator  

 efter lov om tvungen administration af udlejningsejendomme udlevere materiale  

 vedrørende ejendommen.
Investeringsfonden kan kræve betaling til dækning af  

 den udgift, der med rimelighed er afholdt til tilvejebringelse af dette  

 materiale.
Stk. 7. Investeringsfonden kan i øvrigt bestemme, at indtil 50  

 pct. af lejeindtægten skal indbetales til fonden, indtil fonden har fået  

 dækning for sine udlæg med påløbne omkostninger og renter.
Investeringsfonden  

 skal lade beslutningen, der er gyldig mod enhver, tinglyse på ejendommen.
Stk. 8. Såfremt investeringsfonden efter stk. 7 kan oppebære en  

 del af lejeindtægten, skal alle lejere efter påkrav herom betale til fonden,  

 som refunderer ejeren overskydende beløb.
Kun betaling til investeringsfonden  

 har frigørende virkning.« Stk. 2-4 bliver herefter stk. 9-11.
 8) I den under nr. 44 foreslåede affattelse af § 69 b,  

 stk. 3, der bliver stk. 10, ændres »4« til: »11«.
 9) Efter nr. 48 indsættes som nye numre:
 »03. I § 77, stk. 1, indsættes efter 2. pkt. som nyt  

 punktum:
»Ved afgørelse af sager vedrørende private andelsboliger tiltrædes  

 nævnet af yderligere 1 medlem, der skal være privat andelshaver.« 04. I § 77, stk. 2, sidste pkt., indsættes efter  

 »grundejer-»: », private andelsbolig-».
05. I § 77, stk. 3, indsættes efter »grundejer,»:  

 »privat andelshaver,», og efter »grundejerforeninger«  

 indsættes: », private andelsboligforeninger«.' Af et mindretal (FP):
 Ny paragraf 10) Efter § 1 indsættes som ny paragraf:
 »§ 01 I byggeloven, jf. lovbekendtgørelse nr. 495 af 29. juni  

 1990, som ændret ved lov nr. 252 af 6. maj 1993, foretages følgende ændring:
 I  § 16 indsættes efter stk. 4 som nyt stykke:
»Stk. 5. I bygningsreglementet kan optages bestemmelser om  

 kommunalbestyrelsens sagsbehandlingstid i forbindelse med mindre  

 byggearbejder.« Stk. 5 bliver herefter stk. 6.' Bemærkninger Til nr. 1 og 10 Ændringsforslagene skal sikre den kortest mulige  

 sagsbehandlingstid i forbindelse med mindre byggearbejder.
 Til nr. 2 Ændringen har til hensigt at præcisere, at der vil kunne  

 inddrages arealer tilhørende såvel beboelsesejendomme som erhvervsejendomme,  

 ligesom ubebyggede ejendomsarealer vil kunne inddrages, når hensynet til  

 boligerne taler herfor.
 Til nr. 3 Ændringsforslaget skal sikre, at der tages højde for den af  

 Vestre Landsret den 27. juli 1992 afsagte dom om ekspropriation i Ålborg.
 Til nr. 4 Ændringsforslaget skal sikre, at byggeomkostningerne ikke bliver  

 højere end højst nødvendigt.
Til nr. 5 Det foreslås i bestemmelsen, at ejeren efter begæring fra  

 lejerne skal give lejerne adgang til at gennemgå foreliggende drifts- og  

 vedligeholdelsesplaner.
Gennemgangen skal finde sted på ejendommen eller  

 eventuelt i byområdet.
Til nr. 6 Det foreslås, at gennemførelsen af de af nævnet pålagte  

 foranstaltninger kan foretages af Grundejernes Investeringsfond.
Baggrunden  

 for forslaget er at undgå situationer, hvor Byggeskadefonden i medfør af den  

 foreslåede § 69 b, stk. 3, 4. pkt., lader foranstaltninger gennemføre for  

 ejerens regning, som Byggeskadefonden senere kan komme til at vurdere  

 tilstrækkeligheden af.
Til nr. 7 De foreslåede bestemmelser søger navnlig at sikre de udlæg, som  

 Grundejernes Investeringsfond har haft til gennemførelse af pålagte  

 foranstaltninger.
Bestemmelserne svarer til § 60, stk. 2-6, i lov om  

 midlertidig regulering af boligforholdene.
 Til nr. 8 Ændringen er redaktionel.
 Til nr. 9 Efter de gældende regler er der ikke sikret repræsentation af  

 private andelshavere i byfornyelsesnævnene.
 Det foreslås derfor, at byfornyelsesnævnene ved behandling af sager, der  

 vedrører private andelsboliger, tiltrædes af et yderligere medlem, der skal  

 være privat andelshaver.
 Det foreslås, at beskikkelse af disse medlemmer sker efter indstilling fra  

 landsomfattende sammenslutninger af private andelsboligforeninger, svarende  

 til, hvad der gælder for ejer- og lejermedlemmer.
 For at undgå habilitetsproblemer er det foreslået, at nævnets formand og  

 de bygningskyndige medlemmer ud over ikke at måtte have særlig tilknytning  

 til grundejer- og lejerorganisationer heller ikke må have særlig tilknytning  

 til private andelsboligorganisationer.
