 I tilslutning til udenrigsministeriets bekendtgørelse nr. 49 af 24. august  

 1962 og efterfølgende bekendtgørelser, senest nr. 56 af 27. maj 1974,  

 Lovtidende C, om De forenede Nationers konvention af 20. juni 1956 om  

 inddrivelse af underholdsbidrag i udlandet, meddeles det, at Equador med  

 virkning fra 4. juli 1974 har tiltrådt konventionen.
 Det forenede Kongerige Storbritannien og Nordirland har tiltrådt  

 konventionen med virkning fra 12. april 1975. Storbritannien har i  

 overensstemmelse med konventionens artikel 12 ved tiltrædelsen erklæret, at  

 konventionen ikke skal gælde for de områder, for hvis internationale  

 forbindelser Storbritannien er ansvarlig.
 Udenrigsministeriet, den 18. september  

 1975.
F.
M.
 Eigil Jørgensen.
