 (Til samtlige dyrlæger).
 I henhold til landbrugsministeriets bekendtgørelse af 25. august 1972 om  

 forbud mod antibiotika og kemoterapeutika i kød og slagteaffald fra husdyr  

 samt i mælk og æg har veterinærdirektoratet udfærdiget nedenstående  

 cirkulære.
1. Lægemiddelfortegnelse 1.1. Følgende lægemidler er omfattet af bekendtgørelsen, jfr. de i dette  

 cirkulæres bilag A givne specifikationer:
A.
Antibiotika 1.2. Ved markedsføring af eventuelle nye antibiotika og kemoterapeutika  

 vil meddelelse herom blive udsendt.
 Opstår der tvivl om, hvorvidt et lægemiddel er omfattet af  

 bekendtgørelsen, kan der rettes henvendelse til afdelingen for mælkekontrol,  

 Nyropsgade 37, 1602 København v.
2. Udleveringsforbudet og dets omfang 2.1. I bekendtgørelse § 5, stk. 1, er det nærmere præciseret, hvilke  

 lægemidler eller recept på sådanne der ikke må udleveres til ejere af de i §  

 2, stk. 1, angivne husdyrbesætninger eller til disses repræsentanter.
 2.2. Udleveringsforbudet omfatter antibiotika- eller  

 kemoterapeutikaholdige lægemidler i præparationer, der er beregnet til  

 injektion gennem hud eller slimhinder eller til indføring i yver eller bør,  

 og der lægges afgørende vægt på de anvisninger, der ved udlevering eller  

 receptordination gives om medikamenteringsformen.
3. Fravigelser fra det generelle udleveringsforbud 3.1. Det generelle udleveringsforbud i § 5, stk. 1, kan for så vidt angår  

 antibiotika- eller kemoterapeutikaholdige lægemidler til anvendelse på svin  

 eller pelsdyr fraviges på bestemte vilkår.
 Det er herved ud over det i § 1, stk. 2, anførte en betingelse, at  

 dyrlægen efter behørig undersøgelse under et besøg fastslår, hvilke svin  

 eller pelsdyr der har behov for injektionsbehandling, hvorledes denne skal  

 gennemføres og om gentagne behandlinger er påkrævet.
 Er betingelsen opfyldt, kan til den anviste behandling foretages  

 udlevering eller receptordination, men kun af mængder svarende til  

 terapeutisk betinget brug i højst een måned.
 3.2. Antibiotika- eller kemoterapeutikaholdige lægemidler beregnet til  

 indgift gennem munden må udleveres eller ordineres ved recept i en mængde,  

 der svarer til dyrets eller besætningens tilstand; men ejeren skal instrueres  

 om, at sådanne lægemidler ikke må benyttes til injektion eller til indføring  

 i yver eller bør.
 3.3. Ikke omfattet af udleveringsforbudet er desuden antibiotika- og  

 kemoterapeutikaholdige lægemidler med så ringe indhold af aktivt stof, af  

 lægemidlet må anses for praktisk uegnet til injektion gennem hud eller  

 slimhinder eller til indføring i yver eller bør, jfr. bekendtgørelses § 5,  

 stk. 1.
 Af eksempler herpå skal nævnes salver og puddere med ringe indhold af  

 antibiotika eller kemoterapeutika samt pattestifter med ringe indhold af  

 antibiotika eller kemoterapeutika bestemt til anbringelse i selve  

 pattekanalen.
 Af hensyn til overholdelsen af bekendtgørelsens § 3, stk. 1, må dyrlægen  

 dog ved behandlingen med og/eller ved udlevering eller receptordination af  

 sådanne pattestifter indskærpe besætningsejeren eller dennes repræsentant, at  

 mælken fra de pågældende yverkirtler skal tilbageholdes, så længe stifterne  

 anvendes, og tillige ved den første malkning efter anvendelsens ophør.
Meddelelse til besætningsejeren 4.1. I henhold til bekendtgørelsens § 5, stk. 3, skal dyrlægen, såfremt  

 han udleverer antibiotika- eller kemoterapeutikaholdige lægemidler, der er  

 beregnet til indgift gennem munden, eller ordinerer recept på samme,  

 instruere ejeren om, at disse lægemidler ikke må benyttes til injektion eller  

 til indføring i yver eller bør.
4.2. I henhold til bekendtgørelsens § 7 skal dyrlægen, der har behandlet  

 et dyr af de i § 2, stk. 1, nævnte arter med et af bekendtgørelsen omfattet  

 lægemiddel, eller som har udleveret eller receptordineret et sådant  

 lægemiddel til injektion eller til indgift gennem munden, udlevere  

 besætningsejeren eller dennes repræsentant en meddelelse, på hvilken dyrlægen  

 skal give anvisninger på, hvor lang tid der skal hengå efter den senest  

 foretagne indgift, injektion eller indføring i yver eller bør, før dyret må  

 bringes til slagtning.
Herudover skal efter omstændighederne tillige anføres,  

 i hvor lang tid henholdsvis mælk og æg skal tilbageholdes fra anvendelse til  

 menneskeføde.
 4.3. Dyrlægen skal opbevare en kopi af udleverede meddelelser i mindst 3  

 måneder og skal på forlangende forevise dem for veterinærdirektoratet.
5. Tilbageholdelse fra slagtning og fra levering af æg  

 efter behandling med antibiotika eller kemoterapeutika 5.1. Tilbageholdelsestider for heste, stort kvæg, kalve, får, lam, geder,  

 svin, kaniner og fjerkræ fra slagtning samt for salg eller anden overdragelse  

 af hønseæg til menneskeføde efter behandling med de af bekendtgørelsen  

 omfattede lægemidler er anført i nærværende cirkulæres bilag A.
6. Tilbageholdelse af mælken efter behandling med  

 antibiotika eller kemoterapeutika 6.1. Intramammær behandling.
 Mælken fra den behandlede yverkirtel skal tilbageholdes i det antal dage  

 fra behandlingen, der er angivet nedenfor for den præparatgruppe, hvortil det  

 anvendte middel må henregnes.
 Ved intramammær behandling med:
 Ved intramammær behandling af golddyr gælder de under a), b) og c) nævnte  

 tilbageholdelsesperioder beregnet fra kælvningstidspunktet.
 Ovennævnte tilbageholdelsestider er gældende ved behandling med indtil  

 100.000 i.e. eller 500 mg antibiotika pr. kirtel. ved brug af  

 kombinationspræparater er de nævnte tilbageholdelsestider gældende ved  

 behandling med indtil 100.000 i.e. eller 500 mg af hvert af de i  

 kombinationen indgående antibiotika.
 Overstiger dosis 100.000 i.e. eller 500 mg (ved kombinationspræparater, se  

 ovenfor) pr. kirtel, må tilbageholdelsestiden forlænges med 1 døgn hver gang  

 dosis forøges med 100.000 i.e. eller 500 mg pr. kirtel.
 Da der også vil forekomme en mindre udskillelse af de aktive stoffer i de  

 ikke behandlede kirtler, skal mælken fra disse også tilbageholdes.
 Tilbageholdelsesperioden for mælken fra ikke-behandlede kirtler er mindst  

 24 timer fra behandlingen.
 Hvor der ikke med sikkerhed kan foretages en adskillelse mellem mælken fra  

 behandlede og ikke-behandlede kirtler, skal al mælk fra den behandlede ko  

 tilbageholdes i det antal dage, der er gældende for den behandlede kirtel.  

 Opmærksomheden skal henledes på, at sundhedsstyrelsen har fastsat, at  

 medicinske specialiteter til intramammærbehandling skal mærkes med  

 tilbageholdelsesperioden eller gruppebetegnelse (en af de forannævnte grupper  

 a), b) eller c)).
 6.2. Injektions- eller uterusbehandling.
 Mælken fra alle 4 yverkirtler skal tilbageholdes i mindst 2 døgn efter  

 behandlingen.
 Efter behandling med vandige suspensioner indeholdende penicillinprocain  

 eller med oliesuspensioner indeholdende penethamate hydriodide BAN er  

 tilbageholdelsestiden dog mindst 3 døgn efter behandlingen, og efter  

 behandling med oliesuspensioner indeholdende penicillinprocain er  

 tilbageholdelsestiden mindst 4 døgn efter behandlingen.
 6.3. Behandlingen ved indgift gennem munden.
 Mælken fra alle 4 yverkirtler skal tilbageholdes i mindst 2 døgn efter  

 sidste behandling.
7. Ændring af tilbageholdelsestider 7.1. Sundhedsstyrelsen kan i samarbejde med veterinærdirektoratet ændre de  

 foran anførte tilbageholdelsestider for mælk på eventuelle særlige af  

 sundhedsstyrelsen i samarbejde med veterinærdirektoratet opstillede  

 betingelser.
 7.2. Samme fremgangsmåde har man til hensigt at gennemføre for så vidt  

 angår de i bilag A anførte tider for tilbageholdelse fra slagtning og for  

 anvendelse af hønseæg til menneskeføde.
 7.3. Ændringerne vil i hvert enkelt tilfælde blive meddelt dyrlægerne.
8. Ikrafttrædelse 8.1. Dette cirkulære træder i kraft den 1. oktober 1972. Samtidig ophæves  

 veterinærdirektoratets cirkulære af 1. juni 1964 om forbud mod  

 kemoterapeutika, herunder antibiotika samt antibiotikadestruerende stoffer i  

 mælk og fløde som ændret ved cirkulære af 19. september 1968.
 Veterinærdirektoratet, den 25. september  

 1972.
Chr.
Werdelin.
