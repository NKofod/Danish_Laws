Landsskatteretskendelse vedr.
Moder - og datterselskab -  

 gældseftergivelse Klagen vedrører  

 gældseftergivelse mellem moder- og datterselskab.
Landsskatterettens afgørelse Myndighederne har forhøjet  

 selskabets skattepligtige indkomst med 1.682.620 kr., jf. kursgevinstlovens §  

 6, idet selskabet anses for at have modtaget et tilskud fra moderselskabet.
 Landsskatteretten nedsætter  

 selskabets skattepligtige indkomst med 1.682.620 kr.
Sagens oplysninger Ifølge årsberetningen for  

 2002 er selskabets forretningsområde salg af elektronisk måleudstyr samt  

 servicearbejder i forbindelse med vedligeholdelse af industrimaskiner.
Denne  

 aktivitet er ophørt i løbet af indkomståret 2002.
 Umiddelbart efter  

 regnskabsårets udløb har selskabet købt en vognmandsvirksomhed fra B og  

 skiftet  

 navn til A A/S.
Den 16. januar 1995 indgik  

 moderselskabet, C ApS, en aftale med D om køb af aktierne i selskabet.  

 Overdragelsen af aktierne skulle finde sted samme dag.
Der foreligger en kopi  

 af købsaftalen.
Det nyerhvervede selskab var  

 tomt og uden aktivitet.
Overdragelsesprisen for selskabet var ifølge  

 købekontrakten sat til overkursen på 20.000 kr.
Ifølge specifikationer til  

 regnskabet for regnskabsåret 1994/1995 har de uudnyttede skattemæssige  

 underskud været stigende i de foregående år, og ultimo regnskabsåret udgør de  

 samlede uudnyttede skattemæssige underskud 881.641 kr.
Egenkapitalen var i  

 samme regnskabsår negativ med 1.619.976 kr.
Regnskabsåret udgøres af perioden  

 1/10  30/9.
 Ifølge købekontrakten har  

 sælger afviklet samtlige aktiviteter i selskabet inden overdragelsen, hvilket  

 myndighederne anser som udtryk for, at tabet er opstået i regnskabsåret 1995,  

 men inden aktiviteterne i selskabet er solgt.
 Ifølge årsberetningen til  

 moderselskabet C ApSs regnskab for 1995 er moderselskabets aktivitet,  

 med salg  

 af elektronisk måleudstyr samt servicearbejder i forbindelse med  

 vedligeholdelse af industrimaskiner, solgt til selskabet.
Samtidig med overtagelsen af  

 aktierne har moderselskabet også overtaget den tidligere hovedaktionærs  

 fordring på selskabet, på nom. 1.682.620 kr.
Fordringen blev overtaget til  

 kurs  

 0 for 0 kr.
Moderselskabet har fra overtagelsen nedskrevet fordringen til 0  

 kr.
 Selskabet har medtaget gælden  

 til moderselskabet i regnskaberne for alle årerne, værdiansat til den  

 nominelle  

 værdi.
Moderselskabet har løbende i  

 ejertiden opbygget en gæld til selskabet.
Denne gæld er ikke modregnet i  

 moderselskabets fordring på selskabet.
Ved aftale af 1. oktober 2001  

 eftergav moderselskabet sit tilgodehavende på selskabet.
Der foreligger kopi  

 af  

 aftalen.
Umiddelbart inden gældseftergivelsen havde selskabet en gæld til  

 moderselskabet på 1.682.620 kr. og moderselskabet havde en gæld til selskabet  

 på 643.192 kr.
Selskabets gæld til  

 moderselskabet blev eftergivet, hvorimod moderselskabets gæld til selskabet  

 forblev uændret, således at moderselskabet efter gældseftergivelsen havde en  

 gæld til selskabet på 643.192 kr.
I løbet af indkomståret 2002 blev denne  

 gæld  

 øget til 1.258.797 kr.
Ifølge bogføringen til  

 selskabets regnskab udgjorde tilgodehavendet hos moderselskabet den 30.  

 september  

 2002 1.420.427 kr.
Denne blev dog nedbragt til 1.258.797 kr. ved en  

 efterpostering.
I indkomståret 2002 havde  

 selskabet et regnskabsmæssigt overskud på 1.852.847 kr. incl.  

 gældseftergivelse  

 1.682.620 kr.
I balancen pr. 30. september 2002 er den samlede sum af aktiver  

 opgjort til 1.271.626 kr., egenkapitalen til 806.843 kr. og gæld 464.783 kr.  

 I  

 gælden indgår skyldigt udbytte med 350.000 kr., hvorefter egenkapitalen før  

 udlodning af udbytte har udgjort 1.156.843 kr. og gælden har udgjort 114.783  

 kr.  

 Der er udbetalt udbytte med 350.000 kr. til moderselskabet.
 Myndighederne har udarbejdet  

 en oversigt over selskabets mellemværende med moderselskabet.
Selskabet har i  

 resultatopgørelsen indtægtsført en gældseftergivelse fra moderselskabet på  

 1.682.620 kr.
Gældseftergivelsen er ikke medtaget i den skattepligtige  

 indkomst.
Under sagens behandling ved  

 myndighederne har selskabets repræsentant fremlagt et skatteforbehold  

 vedrørende gældseftergivelsesaftalen.
Der er anmodet om, at forbeholdet gøres  

 gældende.
Den kommunale myndigheds afgørelse Myndighederne har anset  

 gældseftergivelsen for skattepligtig og har forhøjet selskabets indkomst med  

 1.682.620 kr.
Eftergivelsen af gælden er  

 anset som skattepligtig, idet gælden er nedskrevet til et lavere beløb end  

 gældens værdi.
Selskabet vurderes at have været i stand til at indfri gælden,  

 og eftergivelsen til moderselskabet vurderes ikke, at være forretningsmæssigt  

 begrundet, men må anses som et tilskud til selskabet.
Tilskud er  

 skattepligtige, jf. statsskattelovens § 4.
 Myndighederne har henvist til  

 skattestyrelseslovens § 37 B og afvist, at imødekomme begæringen om at gøre  

 skatteforbeholdet gældende.
 Myndighederne har i  

 afgørelsen redegjort for sagens tidsmæssige forløb, herunder datoerne for  

 tilgangen  

 af oplysninger.
Skatteforbeholdet kan ikke  

 tillægges virkning, da det ikke er fremkommet samtidig med øvrige oplysninger  

 og aftaler vedrørende gældseftergivelsen.
Desuden kan skatteforbeholdet ikke  

 anses for tiltrådt af begge parter.
Forbeholdet blev besluttet på en  

 generalforsamling i moderselskabet og referatet er kun underskrevet af  

 dirigenten på generalforsamlingen.  

 Der  

 foreligger ikke en erklæring fra selskabet om, at forbeholdet er tiltrådt.
Klagerens påstand og argumenter Selskabets repræsentant har fremsat  

 påstand om, at selskabets skattepligtige indkomst nedsættes med 1.682.620 kr.
Moderselskabet eftergav den  

 1. oktober 2001 selskabets gæld på 1.682.620 kr.
På tidspunktet for  

 gældseftergivelsen var fordringen uden værdi, og i givet fald er der ingen  

 hjemmel i kursgevinstloven til at foretage beskatning af fordringens  

 pålydende,  

 jf. kursgevinstlovens § 8, stk. 1.
 Gældseftergivelsen må  

 sidestilles med en frivillig akkord og er dermed skattefri, jf.  

 kursgevinstlovens  

 § 24.
Gældseftergivelsen er en ensidig  

 disposition fra moderselskabets side, og kræver dermed ikke selskabets  

 accept.  

 Dispositionen er gjort betinget af, at gældseftergivelsen ikke får  

 skattemæssige konsekvenser.
Såfremt denne betingelse ikke opfyldes,  

 bortfalder  

 dispositionen i sin helhed, hvorefter gældseftergivelsen aldrig har været  

 virksom, og det påståede beskatningsgrundlag er herefter bortfaldet.
 Når der henses til  

 dispositionens ensidighed er forholdet ikke omfattet af skattestyrelseslovens  

 §  

 37 B om skatteforbehold.
Repræsentanten har videre  

 anført, at skatteforbeholdet ikke er uvirksomt som følge af  

 skattestyrelseslovens  

 § 37 B.
Skatteforbeholdet er taget samtidig med den disposition, det er  

 knyttet  

 til, og virkningerne af skatteforbeholdet er åbenbare  nemlig at  

 gældseftergivelsen bortfalder og fordringen fortsat består.
Herudover er de privatretlige  

 virkninger klare og overskuelige, og det beror på en undskyldelig fejl, at  

 skatteforbeholdet ikke ved orienteringen den 21. maj 2004 om  

 gældseftergivelsen  

 blev meddelt skattemyndighederne.
Repræsentanten gør opmærksom på, at  

 myndighederne ved førstgivne lejlighed efter den 21. maj 2004  nærmere  

 under  

 mødet den 14. september 2004  modtog generalforsamlingsreferat  

 indeholdende  

 skatteforbehold.
Landsskatterettens bemærkninger og begrundelse Idet selskabet havde en  

 negativ egenkapital samt voksende uudnyttede skattemæssige underskud for de  

 foregående indkomstår lægges det til grund, at fordringen på 1.682.620 kr.,  

 som  

 var anskaffet vederlagsfrit, var værdiløs på købstidspunktet den 16. januar  

 1995.
 Ifølge købekontrakten blev  

 der alene betalt en overkurs for aktierne i selskabet på 20.000 kr.  

 Eventuelle  

 afdrag på fordringen vil herefter blive anset som udbytte af aktierne, og  

 betalinger vil herefter ikke være omfattet af kursgevinstloven, jf.  

 Højesterets  

 dom af 22. marts 1999, refereret i TfS 1999.346, som afdrag på fordring.
 Under disse omstændigheder  

 har gældseftergivelsen - hvorefter C ApS eftergav sit tilgodehavende på  

 1.682.620 kr. hos selskabet pr. 1. oktober 2001 - ikke skattemæssige følger  

 for  

 parterne, idet det efter det oplyste må være åbenbart, at gælden ikke blev  

 nedbragt til under fordringens værdi på erhvervelsestidspunktet, og det  

 eftergivne beløb kun derfor ikke anses som gæld i kursgevinstlovens forstand.
 Selskabets skattepligtige  

 indkomst nedsættes herefter med 1.682.620 kr.
