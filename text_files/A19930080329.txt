 Herved bekendtgøres lov nr. 115 af 31. marts 1982 om biavl  

 med de ændringer, der følger af lov nr. 267 af 6. maj 1993.
Almindelige bestemmelser § 1.  Ved administrationen af denne lov og de i medfør  

 heraf fastsatte bestemmelser bistås landbrugsministeren af statens  

 bisygdomsnævn, statens planteavlsforsøg samt af et antal  

 bisygdomsinspektører, tilsynsmænd og kyndige biavlere.
Stk. 2.  Statens bisygdomsnævn består af 7 medlemmer,  

 der udnævnes af landbrugsministeren.
Landbrugsministeren udpeger nævnets  

 formand.
De øvrige medlemmer udnævnes efter indstilling således:
statens planteavlsudvalg: 3 medlemmer, biavlere: 3 medlemmer, hvoraf 1 medlem skal være særligt sagkyndig  

 vedrørende bisygdomme.
 Stk. 3.  Landbrugsministeren fastsætter nærmere  

 bestemmelser om bisygdomsnævnets sammensætning og funktion, om autorisation  

 af bisygdomsinspektører og tilsynsmænd samt om registrering af kyndige  

 biavlere.
 § 2.  Hvor det er påkrævet af hensyn til  

 gennemførelsen af og kontrollen med overholdelsen af lovens bestemmelser  

 eller bestemmelser fastsat i medfør af loven, har landbrugsministeren eller  

 den, ministeren har bemyndiget hertil, mod behørig legitimation uden  

 retskendelse adgang til bistader, bifamilier, bigårde og dertil hørende  

 materiel og tavlebygninger samt til alle lokaliteter, hvor der kan forefindes  

 bier, herunder vilde eller forvildede bier.
 Stk. 2.  Landbrugsministeren eller den, ministeren  

 bemyndiger hertil, kan lade udtage prøver fra de i stk. 1 nævnte lokaliteter.
 Stk. 3.  Biavlere og ejere af lokaliteter, hvor der kan  

 forefindes bier, skal efter anmodning give ministeren eller den, ministeren  

 har bemyndiget hertil, de oplysninger, der er nødvendige for gennemførelsen  

 af og kontrollen med overholdelsen af lovens bestemmelser eller bestemmelser  

 fastsat i medfør af loven, og skal i øvrigt yde fornøden vejledning og hjælp  

 ved udøvelsen af beføjelserne efter stk. 1 og 2.
 § 3.  Statens bisygdomsnævn kan iværksætte  

 forsøgsarbejde med henblik på forebyggelse og bekæmpelse af sygdomme hos  

 bier.
Beskyttelse af bier mod forgiftning § 4.  Landbrugsministeren fastsætter nærmere  

 bestemmelser om undersøgelse af midler til bekæmpelse af plantesygdomme,  

 skadedyr og ukrudt samt midler til vækstregulering af planter til  

 konstatering af, hvorvidt midlerne er farlige for bier.
 Stk. 2.  Ministeren fastsætter nærmere bestemmelser om  

 klassificering og mærkning af midler, som er farlige for bier, samt om  

 betaling for de i stk. 1 nævnte undersøgelser.
 Stk. 3.  Ved giftmidler forstås i denne lov de i stk. 1  

 nævnte midler, som af ministeren er klassificeret som farlige eller meget  

 farlige for bier.
 § 5.  Giftmidler må kun spredes over blomstrende  

 planter, såfremt der ikke derved forårsages forgiftningsskader på bier.
 Stk. 2.  Stk. 1 gælder ikke for spredning af giftmidler,  

 der gennemføres til bekæmpelse af pludselige, uforudselige og omfattende  

 angreb af plantesygdomme eller skadedyr på særlig værdifulde plantekulturer  

 eller som led i en offentlig bekæmpelse af særlig ondartede plantesygdomme  

 eller skadedyr.
 Stk. 3.  Stk. 1 gælder ikke for forsøg med giftmidler,  

 der gennemføres ved offentlige forsøgsinstitutioner.
Stk. 4.  Landbrugsministeren fastsætter nærmere  

 bestemmelser om den i stk. 2 nævnte spredning af giftmidler.
Ministeren kan  

 herunder foreskrive bogføringspligt for virksomheder, der erhvervsmæssigt  

 spreder giftmidler for så vidt angår forbrug m.m. af disse midler.
 § 6.  Landbrugsministeren kan fastsætte bestemmelser  

 om, at der i bestemte vækstperioder ikke må spredes særlige typer af  

 giftmidler over nærmere angivne planter, uanset at de ikke er i blomst.
 § 7.  Den, der spreder giftmidler over planter og  

 derved forårsager forgiftningsskader på bier, ifalder erstatningsansvar efter  

 lovgivningens almindelige regler over for biavlere, frøavlere eller andre,  

 som måtte lide tab herved.
Stk. 2.  Den, der spreder gift i overensstemmelse med  

 reglerne i § 5, stk. 2 og 3, og med regler, der er fastsat efter § 5, stk. 4,  

 er ansvarlig over for biavlere, frøavlere og andre, som måtte lide tab  

 herved.
Ansvaret kan dog nedsættes eller bortfalde over for den, der har  

 modtaget underretning om spredningen på et sådant tidspunkt, at tabet kunne  

 formindskes eller undgås ved rimelige foranstaltninger.
 § 8.  Biavlere har pligt til at sørge for god  

 vandforsyning til bierne med henblik på at begrænse skader som følge af  

 spredning af giftmidler.
Voldgift § 9.  Tvister om erstatning efter § 7 afgøres ved  

 voldgift.
§ 10.  Landbrugsministeren fastsætter regler om  

 landets inddeling i voldgiftskredse.
I hver kreds udpeger landbrugsministeren  

 en formand og en suppleant for denne, der begge skal have bestået juridisk  

 kandidateksamen, samt et antal voldgiftsmænd med kendskab til bi- eller  

 planteavl.
Stk. 2.  Ved behandlingen af en voldgiftssag deltager  

 formanden samt to af formanden udpegede voldgiftsmænd, hvoraf den ene skal  

 have kendskab til biavl og den anden til planteavl.
Formanden kan tilkalde  

 særligt sagkyndige til at bistå ved sagens behandling.
 Stk. 3.  I forbindelse med behandlingen af en  

 forgiftningssag har voldgiftsnævnets medlemmer adgang til dyrkningsarealer og  

 til udbygninger og tilsvarende lokaler, hvor der opbevares giftmidler, og er  

 berettigede til vederlagsfrit at udtage prøver af planter og kemikalier i det  

 omfang, sagens behandling gør det nødvendigt, samt til at kontrollere  

 sprøjteredskaber og sprøjtebøger, hvor disse forefindes.
 § 11.  Landbrugsministeren fastsætter nærmere regler  

 for behandlingen af voldgiftssager samt om vederlag til formand,  

 voldgiftsmænd og de særligt sagkyndige, der måtte være tilkaldt, og om  

 sagsomkostninger og deres fordeling.
§ 12.  En voldgiftskendelse kan fuldbyrdes 14 dage  

 efter afsigelsen, medmindre kendelsen forinden er indbragt for de almindelige  

 domstole.
Den ret, for hvilken kendelsen indbringes, kan tillægge  

 indbringelsen opsættende virkning, selv om kendelsen først indbringes senere  

 end 14 dage efter afsigelsen.
Stk. 2.  Kendelsen kan af hver af parterne indbringes  

 for de almindelige domstole.
Fristen er 14 dage efter kendelsens afsigelse.  

 Justitsministeren kan undtagelsesvis tillade, at sagen indbringes for  

 domstolene indtil 6 måneder efter voldgiftskendelsens afsigelse.
 Stk. 3.  Har en part ikke været til stede ved kendelsens  

 afsigelse, regnes de i stk. 1 og 2 nævnte frister dog fra kendelsens  

 forkyndelse for parten.
 Stk. 4.  Voldgiftskendelsen indbringes for den ret, hvor  

 sagen efter retsplejelovens almindelige regler skal anlægges i 1. instans.
Beskyttelse af bier mod sygdomme § 13.  Landbrugsministeren kan fastsætte nærmere  

 bestemmelser om forebyggelse, begrænsning og bekæmpelse af farlige  

 bisygdomme, herunder om 1. tilintetgørelse af smittefarlige bifamilier og  

 smittefarligt materiel eller anden behandling af bifamilier mod smitte, 2. flytning af bifamilier og materiel, 3. forbud mod indførsel af bidronninger, levende bier,  

 honning og tavlebygning samt af præparater, der indeholder honning.
Stk. 2.  Såfremt der ved foranstaltninger, der  

 gennemføres i medfør af bestemmelser fastsat efter stk. 1, nr. 1, påføres en  

 biavler økonomisk tab, ydes der erstatning herfor af statskassen.
Erstatning  

 ydes ikke, når foranstaltningerne er iværksat som følge af, at biavleren har  

 handlet uagtsomt.
 Renavl af bier m.m.
§ 14.  Landbrugsministeren fastsætter nærmere  

 bestemmelser om sikring af renavl af bier, herunder om forbud mod indførsel  

 af bier, som af avlsmæssige grunde må anses som uønskede.
Landbrugsministeren  

 kan endvidere for områder, hvor der gennemføres renavl af bier,  

 bidronningavl, forsøgsarbejde eller andre foranstaltninger til biavlens  

 fremme, fastsætte særlige bestemmelser til sikring af dette arbejde.
 § 14 a.  Landbrugsministeren kan fastsætte regler om  

 fredning af bestemte biracer inden for nærmere angivne områder, herunder  

 regler om fjernelse eller tilintetgørelse af bifamilier, som af hensyn til  

 fredning må anses som uønskede.
 Stk. 2.  Landbrugsministeren kan fastsætte regler om, at  

 indførsel af andre biracer på det fredede område forbydes.
 Stk. 3.  Staten yder erstatning for tab, der påføres  

 biavlere som følge af fredningsforanstaltninger, der gennemføres i medfør af  

 stk. 1.
 Stk. 4.  Fredningsbestemmelserne, der gennemføres i  

 medfør af stk. 1, begrænser ikke adgangen til erhvervsmæssig anvendelse af  

 honningbier af racer, som det iøvrigt er tilladt at anvende.
Straffe- og ikrafttrædelsesbestemmelser § 15.  Den, der ved spredning af giftmidler, der er  

 klassificeret som meget farlige, forsætligt eller groft uagtsomt overtræder §  

 5, stk. 1, straffes med bøde.
Stk. 2.  Ministeren kan i forskrifter fastsat efter  

 loven fastsætte straf af bøde for overtrædelse af bestemmelser i disse  

 forskrifter.
Der kan dog kun fastsættes straf af bøde for forsætlige eller  

 groft uagtsomme overtrædelser af forskrifter efter § 6.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber el. lign., kan virksomheden som sådan  

 pålægges bødeansvar.
 Stk. 4.  Overtrædelse af § 2, stk. 3, straffes med bøde.
 § 16.  Lovens kapitler 1, 2 og 4-6 træder i kraft den  

 1. april 1982. Lovens kapitel 3 træder i kraft den 1. oktober 1982.
Stk. 2.  Samtidig ophæves 1. lov nr. 126 af 15. april 1959 om bekæmpelse af  

 smitsomme sygdomme hos bier og om foranstaltninger til biavlens fremme, 2. lov om beskyttelse af bier, jfr. lovbekendtgørelse  

 nr. 17 af 22. januar 1960.
Stk. 3  og 4. (Overgangsbestemmelser udelades.) § 17.  Loven gælder ikke for Færøerne og Grønland.
 Lov nr. 267 af 6. maj 1993 fastsætter i § 2, at de ændringer, der vedrører  

 §§ 2 og 14 a, træder i kraft dagen efter offentliggørelsen i Lovtidende.
