Tegning af aktier i sparekassen med midler hidrørende fra en særlig  

 aktiesparekonto, som var oprettet forinden sparekassens omdannelse til  

 aktieselskab, burde alene finde sted på grundlag af en positiv tegningsordre  

 fra kontohaverne.
Selve aftalen om aktiesparekontoen var ikke tilstrækkeligt  

 aftalegrundlag.
2.2.8.2. Krav til information ved aktietegning.
Tegning af aktier i en  

 sparekasse I forbindelse med, at en sparekasse skulle omdannes til aktieselskab,  

 annoncerede sparekassen med et tilbud om en aktiesparekonto, på  

 hvilken forbrugeren kunne hensætte et beløb til senere køb af aktier i  

 den pågældende sparekasse.
Før omdannelsen til aktieselskab ville  

 kontoindehaverne få et brev fra sparekassen med orientering om kurs,  

 tegningsbeløb m.v. for aktierne.
Sparekassen ville herefter automatisk afgive  

 tegningsordre for kontohaveren, medmindre han inden emissionsperiodens start  

 tilkendegav, at han ikke ønskede at tegne aktier.
Forbrugerombudsmanden meddelte sparekassen, at det var en følge af  

 markedsføringslovens § 3 om information sammenholdt med § 1 om god  

 markedsføringsskik, at der skulle gives kunderne en forsvarlig information  

 vedrørende aktierne, således at de fik mulighed for at bedømme aktieselskabet  

 og aktionærrettighederne, inden de afgav bestilling om endelig  

 aktietegning.
Aktieselskabslovens forskrifter om, hvilke oplysninger m.v. der  

 skal foreligge ved tegning af aktier, må således være iagttaget.
På det tidspunkt, hvor annonceringen fandt sted, kunne den nævnte  

 information ikke gives, da aktieselskabet endnu ikke var dannet.
Det var  

 således heller ikke muligt at foretage tegning af aktier på tegningslister  

 som foreskrevet i aktieselskabsloven.
 Forbrugerombudsmanden forelagde sagen for sparekassen med henblik på en  

 bedømmelse af, om det var i overensstemmelse med god markedsføringsskik, jfr.  

 §§ 1 og 3, at sparekassen skulle foretage tegningsordre uden kontohavernes  

 positive medvirken.
 Forbrugerombudsmanden henledte endvidere sparekassens opmærksomhed på § 1  

 i bekendtgørelse nr. 815 af 13. november 1986 om kravene til det prospekt,  

 der skal offentliggøres, inden værdipapirer kan optages til officiel notering  

 på Københavns Fondsbørs.
 Sparekassen meddelte Forbrugerombudsmanden, at tegning af aktier herefter  

 ville finde sted på grundlag af en positiv tegningsordre fra  

 kontohaverne i overensstemmelse med reglerne i aktieselskabsloven.
 I en dagbladsannonce vedrørende sparekassens tilbud om  

 aktiesparekonto var der afbildet en kupon, igennem hvilken forbrugeren kunne  

 meddele, at denne ønskede at oprette en aktiesparekonto på et nærmere angivet  

 beløb.
En forbruger, der havde benyttet kuponen, havde efterfølgende erfaret, at  

 det indskudte beløb var bundet til en bestemt dato.
Dette fremgik ikke af  

 annoncen.
 Sparekassen oplyste, at informationen havde fremgået af kvitteringen for  

 beløbets modtagelse og af brochurematerialet, der generelt er udleveret om  

 aktiesparekontoen.
Forbrugerombudsmanden meddelte sparekassen, at dette var en information,  

 der også burde have fremgået af annoncen, jfr. § 3 i markedsføringsloven.  

 (J.nr.
FO 1611-84 og 89-1611-90) (* 1) Offentliggjort i Forbrugerstyrelsens Juridiske Årbog 1990, s. 45-46.
