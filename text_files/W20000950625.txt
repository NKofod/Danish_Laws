Kendelse fra Pressenævnet i sag nr.  

 104/2000 [K] har klaget til Pressenævnet over nogle artikler  

 bragt i Holbæk Amts Venstreblad den 25. august og den 7. september  

 2000, idet han mener, at god presseskik er tilsidesat.
Der er endvidere  

 klaget over, at Holbæk Amts Venstreblad har afvist at bringe et  

 genmæle.
 Af en artikel bragt i Holbæk Amts Venstreblad den  

 25. august 2000 med overskriften "Tiltalt i sag om salg af huse"  

 fremgår bl.a. at:
 "Mand fra Tuse Næs er tiltalt for at have  

 overtrådt loven om omsætning af fast ejendom Han siger, han var  

 ansat hos en advokat, men det afviser advokaten.
Retten i Holbæk tog i går hul på en sag,  

 hvor der er rejst tiltale for overtrædelse af loven om omsætning  

 af fast ejendom.
Det er [K], Løserup på Tuse Næs, der  

 bl.a. har udbudt ejendomme til salg over Internettet, der er rejst tiltale  

 mod.
Han nægter sig skyldig med henvisning til, at han var ansat hos en  

 Hellerup-advokat, der i går forklarede, at der ikke var truffet aftale  

 med [K] om ansættelse, og at han kun var ansat i fire-fem dage i  

 marts.
 Desuden er [K], ifølge forklaringerne i  

 Kriminalretten i Holbæk i går, blevet medlem af Dansk  

 Ejendomsmægler Forening, men først fra maj, mens der er rejst  

 tiltale tilbage fra årsskiftet.
 Sagen blev i går udsat   nærmere omtalt i en  

 anden artikel   og den fortsætter onsdag i næste uge, mens dommen  

 måske først falder en uge senere.
[K] er tiltalt for siden 1. januar i år at have  

 overtrådt loven om omsætning af fast ejendom.
For at drive  

 virksomhed som ejendomsformidler kræver loven, at man skal være  

 ejendomsmægler eller advokat, ligesom pengeinstitutter,  

 realkredit-institutter eller forsikringsselskaber kan gøre det.
 Et andet tiltalepunkt drejer sig om, at [K] havde  

 ejer-interesser i Internet Hussalg ApS fra februar til maj i år, og det  

 mener anklagemyndigheden også er i strid med loven af samme  

 årsager som i det første forhold.
Ansat eller ej? Det springende punkt i den aktuelle sag er, om [K] var  

 ansat hos en advokat i Hellerup, der havde det overordnede ansvar.
 [K], der er 58 år, forklarede i retten, at han i  

 slutningen af 1999 svarede på en annonce fra Hellerup-advokaten, der  

 søgte efter en, der ville beskæftige sig med ejendomsformidling.  

 Efter [K] opfattelse aftalte de mundtligt et ansættelsesforhold,  

 foreløbig for tre måneder, og det skulle også være  

 advokaten, der havde foreslået salg via Internettet.
Det var også efter advokatens anvisninger, at [K]  

 lavede udformningen af aftalerne om salg af ejendomme, men [K] har aldrig  

 lavet skøder eller salgsopstillinger.
Den tiltalte forklarede  

 også, at advokaten ikke fik lavet nogen af de 11 handler, som han  

 formidlede, færdige   de blev syltet, sagde han.
Hellerup-advokaten havde som vidne en noget anden  

 udlægning af begivenhederne.
Ifølge advokaten blev han ikke enig  

 med [K] om en ansættelse, bl.a. fordi [K[ ville have de fulde  

 ejendomsmæglersalær.
Han sagde dog til [K], at han godt kunne  

 henvise skødeskrivningen til ham, men det var også det eneste,  

 han skulle have med at gøre.
Han var således ikke klar over,  

 hvordan [K] udbød huse til salg, og at han i et vist omfang benyttede  

 advokatfirmaets navn   og det var der i hvert fald ingen aftale om.
Den 22. marts fandt advokaten ud af, at der var nogle  

 uafsluttede hushandler, og han forsøgte at se, om de kunne reddes.
I  

 den forbindelse blev der aftalt en ansættelse af [K], men efter et  

 møde med en ejendomsmægler konkluderede advokaten, at  

 hushandlerne ikke kunne reddes.
Og ansættelsen af [K] ophørte  

 efter fire-fem dage." Af en anden artikel bragt i samme blad samme dag med  

 overskriften "Sag om hussalg udsat" fremgår bl.a. at:
 "Anklageren havde af uvis årsag ikke fået  

 forsvarerens 39 bilag i sagen.
Derfor valgte retten at udsætte sagen, der  

 fortsætter i næste uge." Af en artikel i samme blad den 7. september 2000 med  

 overskriften "2.000 kroner i bøde for Internet-hussalg"  

 fremgår bl.a. at:
 "[K] fra Tuse Næs blev i går frikendt for  

 ulovlig handel med ejendomme, men fik 2.000 kroner i bøde for at have  

 ejet Internet-firma til hushandel.
 Retten i Holbæk afsagde i går dom i sagen mod  

 fra Løserup på Tuse Næs, der var tiltalt for at have  

 drevet ulovlig ejendomshandel.
[K] var tiltalt for to forhold.
Dels for at have drevet  

 ejendomsmæglervirksomhed og dels for at have haft ejerinteresser i et  

 Internet-selskab, der formidler hushandler.
I begge forhold uden at  

 være ejendomsmægler eller advokat, som loven foreskriver.
 Men ifølge [K] havde han indgået en aftale  

 med en advokat i Hellerup, som han skulle fungere som konsulent for.
 Retten i Holbæk fandt det ikke dokumenteret, at [K]  

 havde til hensigt at drive selvstændig ejendomsmæglervirksomhed  

 og frifandt ham i det første forhold om ulovlig ejendomshandel, mens  

 han blev idømt en bøde på 2.000 kroner i forholdet  

 omkring Internet-selskabet.
På grund af korrespondancen mellem advokaten og [K],  

 og fordi [K] selv henvendte sig til politiet for at få oplyst de  

 gældende retningslinier, finder jeg det ikke bevist, at [K] havde til  

 agt at drive selvstændig ejendomsmæglervirksomhed.
Og at han har  

 haft en grund til at tro, at han var ansat, selv om han ikke havde  

 dokumentation for ansættelsen, sagde dommeren, retsassessor  Nina  

  Nielsen, i sin kommentar til dommen.
 Med hensyn til det andet forhold omkring ejerskabet af  

 Internet-selskabet blev [K] idømt en bøde på 2.000  

 kroner.
Annonceudgifter er debiteret til firmaet, så derfor  

 må selskabet anses for at have været i drift.
Men da han har  

 solgt selskabet, og det ikke er bevist, at han har haft indtægter via  

 Internet-selskabet, er bødestørrelsen kun sat til 2.000 kroner,  

 forklarede dommeren.
Herudover blev [K] dømt til at betale sagens  

 omkostninger.
Dog kun en fjerdedel af forsvarerens salær på  

 20.000 kroner plus moms, hvor statskassen så skal dække  

 resten." Af en anden artikel i samme blad samme dag med  

 overskriften "Retten godkendte mundtlig aftale med advokat"  

 fremgår bl.a. at:
 "En mundtlig aftale om samarbejde med en advokat var det  

 store stridspunkt mellem anklager og forsvarer i sagen om ulovlig  

 ejendomshandel mod [K].
 I retssagen om ulovlig ejendomshandel mod [K] fandt  

 anklageren, politiassessor  Gyrithe  Ulrich, under et retsmøde i  

 sidste uge det dokumenteret, at [K] aktiviteter er omfattet af lovens regler  

 om ejendomsformidling.
[K] har annonceret med et telefonnummer, der blev  

 omstillet til adressen i Løserup.
Han har haft kontakt med kunder  

 på adressen og forhandlet aftaler om betingelser for en række  

 ejendomshandler.
Det er at drive ejendomshandel, fastslog  Gyrithe  Ulrich og  

 understregede, at hvis der drives ejendomsformidling fra en adresse, skal  

 virksomheden være ledet af en ejendomsmægler eller advokat, der  

 har ejendomsformidling som hovedbeskæftigelse.
 [K]'s forsvar byggede på, at han havde en  

 ansættelsesaftale med en advokat i Hellerup, som han skulle fungere som  

 konsulent for, selv om han ikke havde en skriftlig ansættelse.
Om han har siddet derhjemme, på nordpolen eller  

 på advokatens kontor og modtaget samtalerne, har overhovedet ingen  

 betydning, mente forsvarer  Klaus  Henriques fra København." Af en tredje artikel i samme blad samme dag med  

 overskriften "Hævnakt fra pris-kartel" fremgår bl.a.  

 at:
 "[K] fra Tuse Næs påstår, at sagen mod  

 ham er en hævnaktion fra et ulovligt kartel af ejendomsmæglere i  

 Nordvestsjælland, der ønsker at bevare høje salærer  

 på hussalg.
 [K] fra Løserup fik selv det sidste ord, da han  

 stod tiltalt for ulovlig hushandel.
 Han bedyrede, at grunden til, at advokaten i Hellerup  

 aldrig fik udfærdiget papirerne på de handler, som [K] havde  

 indleveret til ham, skyldtes, at advokaten og hans 71-årige  

 sekretær ikke kunne bruge den edb-teknologi, som de havde til  

 rådighed.
Havde han kunnet finde ud af at lave disse  

 købsaftaler, så havde vi arbejdet sammen i dag, påstod Han syntes i øvrigt, at det er mærkeligt, at  

 han skal beskyldes for forbrydelser, når han kun har haft tilfredse  

 kunder   både købere og sælgere.
Efter min mening handler det i virkeligheden om, at der  

 findes et ulovligt kartel af ejendomsmæglere i Nordvestsjælland,  

 som har aftalt at tage det samme salær.
En pris, der ligger 40 procent  

 højere end i det øvrige Danmark.
Og de er blevet sure over, at  

 jeg er kommet og har underbudt markedet ved kun at tage det halve i  

 salær.
Hvis jeg havde taget samme salær som alle de andre, havde  

 jeg ikke haft nogen problemer, påstod [K]." Klageren har anført, at de artikler, som bladet  

 bragte den 7. september 2000, omtaler retssagen mod ham i en opsætning,  

 der er langt større end ved f.eks. mord, voldtægt m.v., hvilket  

 er i strid med god presseskik.
Hertil kommer, at omtalen primært  

 omhandler de negative påstande, som anklageren har fremlagt i retten,  

 hvilket er sket på trods af, at han blev frifundet for at drive ulovlig  

 handel med ejendomme.
Opsætningen og teksten er endvidere af en  

 sådan art, at det har skadet ham betydeligt i hans virke som  

 sælger af ejendomme i lokalområdet.
 Klageren har endvidere anført, at artiklerne bragt  

 den 25. august 2000 har et endnu mere dubiøst indhold end artiklerne  

 bragt den 7. september 2000, hvilket ligeledes har skadet klageren i hans  

 virke som sælger af ejendomme i lokalområdet.
Klageren har herudover anført, at indklagede  

 nægter at optage hans annoncer, hvilket i mange tilfælde har  

 medført et tab for ham og hans kunder.
Lokalområdets ti  

 lokalaviser har ligeledes givet klageren meddelelse om, at de har fået  

 besked af chefredaktør  Mogens  Flyvholm fra Holbæk Amts  

 Venstreblad om, at de fremover ikke må optage klagerens annoncer.  

 Chefredaktør  Mogens  Flyvholm har endvidere omtalt klageren i  

 negative vendinger på nogle interne møder, og bladet har i flere  

 tilfælde, hvor klageren har haft erhvervsvirksomheder til salg, omtalt  

 disse i bladet på en sådan måde, at virksomhederne herefter  

 har været usælgelige.
Klageren har f.eks. haft Hørby  

 Færgekro til salg, men bladet ringede i denne forbindelse kunden op og  

 spurgte, om forretningen gik dårligt, siden klageren havde den til  

 salg, hvorefter kunden trak sit salg tilbage.
Nu har en af klagerens  

 konkurrenter imidlertid opnået positiv omtale i forbindelse med, at de  

 nu har Hørby Færgekro til salg.
Klageren finder det  

 ødelæggende for salg af diverse virksomheder, at indklagede  

 omtaler disse dubiøst, idet dette ødelægger muligheden  

 for et fornuftigt salg.
Klageren har endvidere anført, at han på et  

 tidspunkt overvejede at blive sekretær for en lokalhistorisk forening  

 på Tuse Næs, men at han blev enig med sig selv om, at han ikke  

 ønskede dette.
Bladet bragte i denne forbindelse forkerte oplysninger  

 om, at han skulle være blevet smidt ud af foreningen m.v.
På  

 denne baggrund krævede klageren, at bladet skulle bringe et  

 genmæle, men det afviste bladet.
Klageren har tillige anført, at bladet i alle  

 sammenhænge har gjort ham til grin, samt at bladet er fremkommet med en  

 særdeles dubiøs fremstilling af hans ringhed således, at  

 ingen længere kan opfatte ham som seriøs.
Klageren er herved  

 blevet pådraget et økonomisk tab, hvorfor han i den  

 nærmeste fremtid vil rejse et erstatningskrav over for indklagede.
 Klageren har endelig anført, at bladet skal bringe  

 hele hans klageskrivelse til nævnet som genmæle i bladet.
 Pressenævnet har til brug for sagens behandling  

 anmodet klageren om at indsende kopi af de artikler, som han ønsker at  

 klage over, hvorefter klageren har henvist til ovennævnte fem  

 artikler.
 Bladet har anført, at klagerens påstande er  

 usande, samt at man ikke har overtrådt god presseskik.
Bladet har endvidere anført, at klageren har haft  

 fremsendt hele sit klagebrev til bladet med anmodning om at få bragt  

 dette som læserbrev, hvilket bladet imidlertid ikke ønskede.
Da  

 bladet endvidere ikke fandt, at klagebrevet havde karakter af et  

 genmæle, meddelte man ved brev af 11. september 2000, at genmælet  

 ikke ville blive bragt.
 Indklagede har herudover anført, at det reelt var  

 en udtalelse i en af artiklerne bragt den 25. august 2000, der var  

 medvirkende årsag til, at klageren blev frikendt i det ene af de to  

 forhold, han var anklaget for, hvorfor det er meget svært at se, at  

 artiklen set i forhold til klageren skulle indebære en  

 tilsidesættelse af god presseskik.
Indklagede har vedrørende de tre artikler bragt den  

 7. september 2000 anført, at klageren i en af disse er kommet til orde  

 med en påstand om, at sagen mod ham skulle være en hævnakt  

 fra et priskartel.
Artiklen blev ikke bragt uden overvejelser på  

 bladet, fordi den kunne være i strid med god presseskik, men i så  

 fald ville det være i forhold til de ejendomsmæglere, som  

 klageren angriber i artiklen og ikke i forhold til klageren selv.
 Indklagede har endelig anført, at  

 Konkurrencestyrelsen ikke har fundet, at indklagede har overtrådt  

 konkurrenceloven ved at nægte at optage klagerens annoncer i  

 bladet.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
 Indledningsvis bemærkes, at Pressenævnet  

 træffer afgørelse i sager om, hvorvidt der er sket en  

 offentliggørelse, der er i strid med god presseskik, jf.  

 medieansvarslovens § 43, stk. 1, nr. 1. Pressenævnet har således  

 ikke kompetence til at tage stilling til klagerens påstande om, at  

 bladet har nægtet at bringe hans annoncer eller til klagerens  

 påstand om, hvordan han er blevet omtalt på interne møder  

 på bladet m.v.
Pressenævnet har ved behandlingen af sagen taget  

 udgangspunkt i de fem artikler, som klageren har henvist til.
Bladets omtale  

 af straffesagen mod klageren og opsætningen i bladet er efter  

 nævnets opfattelse ikke i strid med god presseskik.
Nævnet har  

 ved denne vurdering lagt vægt på, at såvel  

 anklagemyndighedens som klagerens synspunkter er ligeligt gengivet i  

 artiklerne, og at det herunder tydelig fremgår, hvad klageren har  

 været tiltalt for, og hvad han er blevet frifundet og dømt for.
Ordet genmæle i medieansvarslovens forstand anvendes  

 som betegnelse for den korrektion af faktisk forkerte oplysninger, som sker  

 på initiativ af den, der er blevet forkert omtalt i et medie.
Klagerens  

 otte sider lange brev til Pressenævnet, som klageren ønsker  

 bragt som "genmæle", har imidlertid ikke karakter af et genmæle i  

 lovens forstand, idet brevet fortrinsvis indeholder vurderinger og  

 kommentarer.
Klageren har derfor ikke krav på at få bragt brevet  

 i bladet.
 Afsagt den 22. november 2000.
