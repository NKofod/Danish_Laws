 I medfør af § 12, stk. 1, i lov om dansk indfødsret, jf. lovbekendtgørelse  

 nr. 457 af 17. juni 1991, som ændret ved § 3 i lov nr. 1097 af 21. december  

 1994 fastsættes:
 § 1.  Efter § 12, stk. 1, i lov om dansk indfødsret  

 betales ved indgivelse af ansøgning om dansk indfødsret ved naturalisation et  

 gebyr på 1.000 kr. til politiet.
 Stk. 2.  Der betales ikke gebyr for børn, der er  

 omfattet af forældres ansøgning, jf. § 6, stk. 2, i lov om dansk indfødsret.
 Stk. 3.  Der betales ikke gebyr for ansøgninger om  

 naturalisation af børn under 18 år, hvis forældre, eller en af disse, er født  

 danske eller senere har erhvervet dansk indfødsret.
 Stk. 4.  Der betales ikke gebyr i forbindelse med  

 indgivelse af ansøgning om naturalisation af adoptivbørn under 18 år, hvis  

 adoptivforældrene, eller en af disse, er danske statsborgere.
 § 2.  Der betales kun gebyr ved 1. gangs ansøgning.  

 Det påhviler ansøgeren at dokumentere, at gebyret tidligere er betalt.
 Stk. 2.  Gebyret betales ikke tilbage, hvis ansøgningen  

 ikke imødekommes.
 § 3.  Bekendtgørelsen træder i kraft den 1. april  

 1995. Samtidig ophæves bekendtgørelse nr. 184 af 20. marts 1991 om  

 brugerbetaling i forbindelse med naturalisation.
 Stk. 2.  Er en ansøgning indgivet før 1. april 1991,  

 skal der betales gebyr ved anmodning om genoptagelse af sagen efter denne  

 dato.
