Nr BSF 82 Forslag til folketingsbeslutning om forbedring af rammerne for  

 skolefritidsordningerne (SFO) Fremsat af Villy Søvndal (SF) Anne Baastrup (SF) Jes Lunde (SF) den 5. december 1997 Folketinget opfordrer regeringen til at sikre, at der sker et  

 kvalitetsløft for skolefritidsordningerne og en harmonisering af reglerne for  

 skolefritidsordninger med reglerne for dagtilbud oprettet efter lov om social  

 bistand.
 Skolefritidsordningerne skal forbedres på følgende områder:
 1. Børn i skolefritidsordningerne bør have krav på ordentlige forhold.  

 Derfor skal der fastsættes regler for skolefritidsordningerne med hensyn til  

 normeringer, fysiske rum, forældreindflydelse samt forældrebetaling.
 2. Kvaliteten i skolefritidsordningerne skal sikres ved at initiere og  

 støtte udvikling af projekter på hele indskolingsområdet, så de mindste  

 skolebørn sikres et sammenhængende udviklings- og læringsmiljø.
Bemærkninger til forslaget For SF er et pædagogisk dagtilbud mere end en pasningsordning og en  

 arbejdsmarkedsforanstaltning.
Det er en børnepolitisk foranstaltning, der er  

 med til at sikre barnets udvikling.
Derfor er en pladsgaranti ikke nok; der  

 skal også være kvalitet i tilbudet til børn.
Det er vigtigt, at forældrene  

 har stor indflydelse på dagtilbudet, idet det skal være et supplement til  

 hjemmet.
Det er vigtigt, at der er regler, der sikrer børn tilstrækkelig  

 plads både ude og inde for at sikre ordentlige udviklingsvilkår.
Endvidere  

 skal der være tilstrækkeligt kvalificerede voksne, både for at give børnene  

 den tilstrækkelige voksenkontakt og for at skabe et godt arbejdsmiljø.
 I dagtilbud til børn oprettet efter lov om social bistand er forældrene  

 sikret indflydelse, børnene er sikret et vist antal kvadratmeter (3 m2 til  

 vuggestuebørn og 2 m2 til børnehave- og fritidshjemsbørn og udendørsarealer  

 på minimum 10 m2 pr. barn) samt krav til kommunalbestyrelsen om at udmønte  

 mål og rammer for dagtilbudet.
Sådan er det ikke for skolefritidsordninger.
I folkeskoleloven er der  

 intet krav om indhold og rammer.
Desværre har en del kommuner udnyttet, at  

 der ikke eksisterer regler for oprettelse af skolefritidsordninger.
Det har betydet, at forholdene i skolefritidsordningerne i flere kommuner  

 er meget kritisable.
Børnene er stuvet sammen i små lokaler, der måske er  

 egnede til undervisning, men ikke til en skolefritidsordning og ofte er der  

 kun 1 voksen til 15 børn.
Da det i 1987 blev muligt at oprette skolefritidsordninger efter  

 folkeskoleloven, tog mange kommuner med glæde imod tilbudet.
På det tidspunkt  

 var børnetallet faldende for skolebørn, og der var ledig pladskapacitet på  

 skolerne.
Sådan er det ikke i dag.
Børnetallet er steget, og skolerne skal nu  

 bruge lokaler til undervisning.
Dengang havde man også en intention om, at  

 lærere og pædagoger skulle samarbejde omkring børnene for at skabe helhed i  

 børnenes hverdag.
Af den debat, der foregår i dag om folkeskolen, fremgår det  

 tydeligt, at oprettelse af skolefritidsordninger ikke har medført denne  

 udvikling.
Bemærkninger til forslagets enkelte punkter Ad 1 Forbedring af de fysiske rammer er påkrævet i såvel daginstitutioner under  

 bistandsloven som i skolefritidsordningerne, dels af hensyn til børnenes  

 sundhed og dels af hensyn til børnenes fysiske udfoldelsesmuligheder ude og  

 inde.
Problemerne er særlig store i skolefritidsordningerne, fordi der ikke  

 her er et regelsæt, der regulerer børnenes ret til et bestemt antal  

 kvadratmeter, hvilket visse steder har resulteret i voldsomme  

 merindskrivninger, der har forringet kvaliteten af skolefritidsordningerne.  

 Derfor må der fastsættes regler for skolefritidsordningerne, der svarer til  

 reglerne for dagtilbud oprettet under bistandsloven.
 Personalenormeringerne i skolefritidsordningerne skal forbedres.
Skolefritidsordningsområdet halter også bagefter med hensyn til  

 forældreindflydelse.
Skolefritidsordningen er ikke en selvstændig enhed i  

 demokratiet men er underlagt skolebestyrelsen, der således skal være talerør  

 for både undervisningen og pasningsordningen.
Det svækker forældrenes  

 indflydelse.
Ad 2 Kvalitet i skolefritidsordningerne handler ikke kun om bedre normeringer  

 og mere plads, men om at arbejde for at sikre børn et sammenhængende  

 udviklings- og læringsmiljø. Skolefritidsordningens problemer omkring plads,  

 lokaleforhold, normeringer og mangel på uddannet personale kan kun løses ved  

 en nytænkning omkring skolestarten.
Derfor skal der igangsættes og gives  

 støtte til udviklingen af projekter, der sigter mod at forbedre hele  

 indskolingsforløbet.
Undersøgelser viser, at unge foretrækker arbejdsmåder, hvor de arbejder  

 sammen med andre og selv finder ud af tingene.
Denne udvikling peger på, at  

 der er et stort behov for, at undervisningen og indlæringen tilrettelægges på  

 en ny måde, og at vi begynder, når børnene er små.
Det betyder, at skellet  

 mellem »leg og læring« må brydes ned.
Og det betyder, at der må  

 skabes en bedre sammenhæng mellem lærernes traditionelle arbejde og  

 pædagogernes - en bedre sammenhæng mellem indskolingsforløbet og  

 skolefritidsordningen.
Regeringen skal igangsætte et forskningsprogram, som rummer  

 forskningsprojekter om læring samt etablering af udviklings- og  

 evalueringscentre.
Programmet skal rumme projekter om en udvikling af  

 skolebyggeriet med henblik på, at fremtidens skole er en skole, hvor rammerne  

 matcher indholdet.
Standardløftet for skolefritidsordningerne skal tænkes ind i sammenhæng  

 med fremtidens skolebyggeri.
Når der bygges nyt, skal der tænkes i at skabe  

 et sammenhængende lærings- og udviklingsmiljø for børnene.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forbedring af rammerne for  

 skolefritidsordningerne (SFO).
(Beslutningsforslag nr.
B 82).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
