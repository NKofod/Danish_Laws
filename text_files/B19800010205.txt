 I bekendtgørelse nr. 139 af 22. marts 1979 om optagelse ved uddannelserne  

 på Det kgl. danske Kunstakademis arkitektskole og arkitektskolen i Århus  

 foretages følgende ændringer:
§ 1 1. § 13, stk. 1, affattes således:
»Stk. 3.  Som erhvervsarbejde efter §§ 9 og 11  

 regnes beskæftigelse i 3/4 af fuld tid, d.v.s. normalt mindst 30 timer pr.  

 uge, for hvilken der ydes vederlag i form af penge eller naturralløn.  

 Timetallet kan beregnes som et gennemsnit over en periode på indtil 4 uger.  

 De 30 ugentlige timer kan være fordelt på højst 2 samtidige arbejdsgivere, og  

 beskæftigelsen må i alt højst være fordelt på 4 arbejdsgivere.« 2. § 13, stk. 3, 2. pkt. affattes således:
»Hvis arbejdets art, perioden og antallet af ugentlige timer, hvori  

 den pågældende har været beskæftiget, ikke herved er fuldt dokumenteret, skal  

 der også vedlægges en erklæring fra arbejdsgiveren herom.« 3. I § 13 indsættes efter stk. 4 som nyt stykke:
»Stk. 5.  Ansøgere under 20 år kan normalt ikke  

 optjene erhvervserfaring, samtidig med at de kvalificerer sig til den  

 adgangsgivende eksamen.
Direktoratet kan bemyndige  

 godkendelsesinstitutionerne, jfr. § 18, stk. 1, til i en overgangsperiode at  

 fravige denne bestemmelse.« 4. § 18, stk. 1, 4. pkt., affattes således:
»Godkendelse gives ved en godkendelsesattest, der også omfatter  

 eventuelt tidligere godkendt erhvervsarbejde.« 5. I § 18, stk. 2, indsættes efter 3. pkt.:
»Eventuelt tidligere udstedte godkendelsesattester vedlægges.« 6. I § 19, stk. 2, indsættes som 2. pkt.:
»Der må kun medsendes een godkendelsesattest, jfr. § 18, stk.  

 1.« § 2 Bekendtgørelsen træder i kraft ved bekendtgørelse i Lovtidende.
