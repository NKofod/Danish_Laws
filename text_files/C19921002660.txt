 Vejledningen omfatter samtlige børsmæglerselskaber.
 1. Generelt vedrørende årsregnskabet for 1992.
Årsregnskabet for 1992 aflægges ligesom årsregnskaberne for 1989, 1990 og  

 1991 efter reglerne i tilsynets bekendtgørelse af 5. december 1989 om  

 børsmæglerselskabers regnskabsaflæggelse.
I lighed med hvad der var  

 gældende for årsregnskaberne for 1991 vil Finanstilsynet tillade, at  

 selskaberne fører et eventuelt negativt resultat under passivpost 8.6.  

 Overført af årets resultat.
Samtidig skal tilsynet henstille, at selskaberne  

 fører »frie reserver« under passivposterne 8.5. Overført fra  

 tidligere år og 8.6. Overført af årets resultat.
 1.2. Indberetning til tilsynet.
 1.2.1. Foreløbige årsregnskaber.
 Det foreløbige årsregnskab skal indberettes til tilsynet inden  

 udgangen af februar 1993 og skal omfatte følgende:
I overensstemmelse med regnskabsbekendtgørelsens § 17, stk. 3, skal der i  

 oversigten over aktier og investeringsforeningsandele m.v. angives fondskoder  

 samt for hver fondskode selskabets navn, nominelt beløb ( ikke stykantal),  

 børskurs, eventuel valutakurs samt bogført beløb.
Aktier og  

 investeringsforeningsandele m.v. noteret på Københavns Fondsbørs opstilles i  

 fondskodeorden, jf. den officielle kursliste.
Tilsynet har fundet  

 anledning til at indskærpe,  at summen af de bogførte beløb, der anføres  

 på oversigten, skal stemme med beløbet under aktivpost 5 i  

 årsregnskabet.
 Endvidere erindres om, at samtlige noter, herunder noter indeholdende  

 oplysninger om beregningsmetoder m.v., der forventes medtaget i det endelige  

 årsregnskab, skal indsendes med det foreløbige årsregnskab.
 Endelig anmodes selskabet om at fremsende vedlagte følgeskrivelse  

 vedrørende det foreløbige årsregnskab sammen med den del af det foreløbige  

 årsregnskab, der indberettes på papir.
 I henhold til regnskabsbekendtgørelsens § 17, stk. 2, vil tilsynet senest  

 10 arbejdsdage efter at have modtaget den foreløbige udgave af årsregnskabet  

 tage kontakt med selskabet, såfremt der skal foretages ændringer i  

 årsregnskabet.
Fristen løber fra det tidspunkt, hvor tilsynet har modtaget det senest  

 fremsendte/indberettede brugbare materiale.
Det edb-indberettede materiale er  

 tilsynet i hænde en dag efter, at det er indberettet til CMA Data A/S.  

 Såfremt selskabet foretager ændringer i det allerede indberettede foreløbige  

 regnskab, løber på ny en frist på 10 arbejdsdage fra det tidspunkt, tilsynet  

 har modtaget det senest indberettede materiale.
Tilsynet skal henstille, at mindre ændringer/rettelser til skemaerne BÅ1-5  

 indsendes på vedlagte rettelsesblanket.
Såfremt der er større ændringer til  

 skemaerne, kan der efter forudgående aftale med tilsynet (edb-kontoret)  

 foretages fornyet edb-indberetning omfattende samtlige BÅ1-5 skemaer.
Alle  

 ændringer/rettelser til noterne fremsendes på papir.
 Endvidere skal tilsynet anmode selskabet om sammen med det foreløbige  

 årsregnskab at indsende vedlagte blanket over selskabets kontaktpersoner  

 vedrørende månedlig egenkapitaldækningsopgørelse, kvartalsregnskab og  

 årsregnskab i udfyldt stand.
 1.2.2. Endelige årsregnskaber og revisionsprotokoller.
 Senest 10 dage efter selskabets generalforsamlings godkendelse af  

 årsregnskabet og inden udgangen af april 1993 skal følgende indsendes til  

 tilsynet:
 Herudover anmodes selskabet om at medsende vedlagte følgeskrivelse  

 vedrørende endeligt årsregnskab.
 Tilsynet skal indskærpe, at såfremt det reviderede og godkendte  

 årsregnskab ikke er i overensstemmelse med det indberettede foreløbige  

 årsregnskab skal direktionen i stedet indsende en redegørelse for hvilke  

 ændringer, der er foretaget, med angivelse af dato for rettelsen.
For så vidt angår BÅ1-5 skemaerne er der ingen ændringer i skemaerne i  

 forhold til sidste årsregnskab.
Tilsynet skal erindre om, at eventuelle  

 skatkammerbeviser skal optages til kursværdien på opgørelsestidspunktet under  

 aktivpost 4.1. Obligationer noteret på Københavns Fondsbørs, og at  

 forskelsbeløbet mellem kursværdien på anskaffelsestidspunktet og kursværdien  

 på opgørelsestidspunktet uanset forskelsbeløbets fortegn skal føres under  

 resultatopgørelsens post 2.1. Rente af obligationer.
Ved værdifastsættelsen  

 af papirer noteret på Københavns Fondsbørs anvendes kursen »alle  

 handler«.
I det endelige årsregnskab kan BÅ1 erstattes af BÅ1a.
I så fald skal også  

 det trykte regnskab og det i dagspressen offentliggjorte regnskab indeholde  

 posterne fra BÅ1a i stedet for posterne fra BÅ1.
 Årsregnskabet skal på BÅ6 være underskrevet af børsmæglerselskabets  

 bestyrelse, direktion og generalforsamlingsdirigent og påtegnet af  

 børsmæglerselskabets revisorer, og mindst et af de to indsendte eksemplarer  

 skal være påført originale underskrifter (ikke fotokopi). Det henstilles, at  

 alle underskrifter suppleres med navnet i maskinskrift.
 Noterne til årsregnskabet skal følge de i bilag til  

 regnskabsbekendtgørelsen side 22 til 28 nævnte krav, der for størstedelens  

 vedkommende er en følge af bestemmelserne i direktiv 86/635/EØF om bankers og  

 andre penge- og finansieringsinstitutters årsregnskaber og konsoliderede  

 regnskaber.
 Årsberetningen skal som minimum følge kravene på side 29 i bilag til  

 regnskabsbekendtgørelsen.
 Kravene til revisionsprotokollatet fremgår af Erhvervs- og  

 Selskabsstyrelsens bekendtgørelse nr. 125 af 28. februar 1989 om  

 statsautoriserede revisorers virksomhed samt tilsynets bekendtgørelse nr. 766  

 af 21. november 1988 om revisionens gennemførelse i børsmæglerselskaber.
 Revisionen skal ifølge § 7, nr. 4, i denne bekendtgørelse oplyse, hvorvidt  

 børsmæglerselskabernes forretningsgange er tilrettelagt på en sådan måde, at  

 det på ethvert tidspunkt kan konstateres, om bestemmelserne i §§ 15, 17, 18  

 og 19 i bekendtgørelse om Københavns Fondsbørs er overholdt.
 Indholdet i disse paragraffer er med udstedelsen af bekendtgørelse nr. 758  

 af 5. december 1989 om kapitaldækningsregler for børsmæglerselskaber omfattet  

 af §§ 2, 4, 5 og 6 i denne bekendtgørelse, og er derfor udgået af den nye  

 bekendtgørelse nr. 706 af 18. oktober 1990 om Københavns Fondsbørs.  

 Revisionens erklæring skal derfor omfatte bestemmelserne i §§ 2, 4, 5 og 6 i  

 kapitaldækningsbekendtgørelsen.
 1.2.3. Offentliggørelse af årsregnskaberne.
I henhold til regnskabsbekendtgørelsens § 20 skal selskaberne senest 5  

 måneder efter regnskabsårets udløb offentliggøre årsregnskabets  

 resultatopgørelse og balance i et eller flere dagblade, som udkommer på  

 selskabets hjemsted.
Resultatopgørelse og balance skal opstilles som angivet  

 i fællesform BÅ.
De anførte tal kan afrundes til hele tusinde kroner.
Poster  

 som ikke indeholder noget beløb, skal ikke medtages.
Et eventuelt trykt regnskab skal omfatte hele årsregnskabet og  

 årsberetningen.
I henhold til § 19 i regnskabsbekendtgørelsen skal balance og  

 resultatopgørelse være opstillet som angivet i BÅ-skemaerne og sammenlignende  

 tal fra det foregående år skal anføres.
De anførte tal kan afrundes til hele  

 tusinde kroner.
Poster i balance og resultatopgørelse, som ikke indeholder  

 noget beløb, skal kun medtages, hvis det foregående årsregnskab indeholder en  

 sådan post.
 Såfremt selskabet ønsker at offentliggøre regnskabet på et eller flere  

 fremmede sprog, skal dette regnskab opstilles som angivet i BÅ-skemaerne og i  

 øvrigt følge reglerne for trykning og offentliggørelse, jf.  

 regnskabsbekendtgørelsens § 19 til 20.
 3. Kvartalsregnskaber for 1993.
 Tilsynet skal på baggrund af erfaringerne med kvartalsregnskaberne for  

 1992 erindre om, at posterne 8.3 - 8.6 i kvartalsregnskabet skal  

 stå uændrede fra en generalforsamling til den følgende, hvilket indebærer, at  

 disse poster skal svare til det seneste af generalforsamlingen godkendte  

 regnskab.
 Såfremt børsmæglerselskabet ikke har afholdt generalforsamling inden  

 indberetningen af kvartalsregnskabet for 1. kvartal 1993, skal posterne 8.3 -  

 8.6 i denne indberetning således svare til de tilsvarende poster i det  

 godkendte regnskab for 1991, ligesom resultatet for 1992 skal føres under  

 passivpost 4. Der henvises i øvrigt til siderne 20-21 i bilag til  

 regnskabsbekendtgørelsen.
FINANSTILSYNET --------------------------------------------------------------------- --------------------------------------------------------------------- Eventuel henvendelse vedr. regnskabet kan ske til:
--------------------------------------------------------------------- --------------------------------------------------------------------- Underskrift --------------------------------------------------------------------- FINANSTILSYNET --------------------------------------------------------------------- --------------------------------------------------------------------- Eventuel henvendelse vedr. regnskabet kan ske til:
--------------------------------------------------------------------- --------------------------------------------------------------------- Underskrift --------------------------------------------------------------------- FINANSTILSYNET Følgende personer kan kontaktes vedr. månedlig  

 egenkapitaldækningsopgørelse, kvartalsregnskab og årsregnskab.
