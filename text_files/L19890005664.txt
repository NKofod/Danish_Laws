 I tilslutning til Udenrigsministeriets bekendtgørelser nr. 128 af 10.  

 december 1968 og nr. 16 af 23. februar 1978, Lovtidende C, meddeles det, at  

 Danmark i henhold til kgl. resolution af 2. oktober 1981 har ratificeret en  

 den 23. oktober 1978 i Geneve vedtaget revideret tekst til den i Paris den 2.  

 december 1961 undertegnede internationale konvention om beskyttelse af  

 plantenyheder (UPOV-konventionen), som ændret ved tillægsaftale af 10.  

 november 1972.
 Den reviderede tekst, hvortil der er tilvejebragt lovhjemmel ved lov nr.  

 131 af 25. marts 1981 om ændring af lov om beskyttelse af forædlerrettigheder  

 for planter, indeholder følgende væsentlige ændringer:
Danmarks ratifikationsinstrument, i hvilket der tages forbehold for  

 konventionens anvendelse for Færøerne og Grønland, deponeredes den 8. oktober  

 1981 hos UPOV's generalsekretær i Geneve.
Den ændrede konventionstekst trådte  

 i kraft den 8. november 1981 for Danmark, Amerikas Forenede Stater, Irland,  

 New Zealand, Schweiz og Sydafrika.
 For følgende øvrige UPOV-lande trådte den reviderede konventionstekst i  

 kraft på de vedføjede datoer:
Aruba, 14. marts 1986 Belgien, 23. december 1981 Frankrig, 17. marts 1983 Israel, 12. maj 1984 Italien, 28. maj 1986 Japan, 3. september 1982 Nederlandene, 2. september 1984 Storbritannien, 24. september 1983 Sverige, 1. januar 1983 Forbundsrepublikken Tyskland, 12. april 1986 Ungarn, 16. april 1983.
