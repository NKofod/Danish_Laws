Offererstatningsloven § 1  nævnets stillingtagen til, om skaden skyldes en straffelovsovertrædelse, nævnets j.nr. 11-520-20307 Da ansøger ankom til sit hjem, så hun en mand komme ud af sit hus.
Manden sagde noget til hende, men gjorde ikke noget.
Han satte sig ind i en bil og kørte.
Ansøger gik ind i sit hus, men der var flere ukendte personer i huset, så hun skyndte sig ud igen.
Hendes mand kom hjem.
Ansøger løb over til en nabo.
Hun så, at to mænd kom ud af hendes hoveddør.
Hendes mand tog fat i den ene, de begyndte at slå ham.
En bil med endnu en skadevolder forsøgte at køre ham ned.
Selvom ansøger ikke var direkte skadelidt, var hun alligevel så tæt på begivenhedernes centrum, at nævnet anså forholdet for omfattet af offererstatningsloven.
Nævnet lagde i den forbindelse særlig vægt på, at ansøger var direkte vidne til overfaldet på sin ægtefælle og på begivenhedsforløbet i øvrigt.
