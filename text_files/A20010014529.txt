Bekendtgørelse af lov om  

 plantenyheder1) Herved bekendtgøres lov om plantenyheder, jf.  

 lovbekendtgørelse nr. 51 af 5. februar 1996, med de ændringer,  

 der følger af § 5 i lov nr. 412 af 31. maj 2000.
Kapitel 1 Lovens område § 1. Sorter af alle slægter og arter af  

 planter kan beskyttes som plantenyheder, hvis de på tidspunktet for  

 meddelelsen af beskyttelse er 1)	selvstændige, hvorved forstås, at de ved en eller flere  

 egenskaber eller kombination af egenskaber kan skelnes fra enhver anden sort,  

 der er kendt på anmeldelsestidspunktet, 2)	tilstrækkelig ensartede, 3)	stabile i deres særlige egenskaber (hovedkarakterer) under  

 formering, således som denne udføres inden for rammerne af det  

 formeringssystem, forædleren har angivet, og 4)	nye, hvorved forstås, at formeringsmateriale eller  

 høstet materiale af sorten ikke forud for anmeldelsen med sortsejerens  

 tilladelse og med henblik på erhvervsmæssig udnyttelse af sorten  

 har været udbudt til salg, solgt eller på anden måde  

 overdraget a)	her i landet i mere end et år, eller b)	i udlandet i mere end fire år eller, for så vidt  

 angår vinstokke, træer og disses grundstammer, i mere end seks  

 år.
Stk. 2. Uanset stk. 1, nr. 4, betragtes en sort som  

 ny, 1)	selv om materiale af sorten har været solgt eller  

 overdraget a)	til et officielt organ i lovbestemt øjemed, b)	til andre i henhold til aftale eller andet retsforhold med henblik  

 alene på formering eller behandling og opbevaring med henblik på  

 formering, forudsat at modtageren ikke har været berettiget til at  

 disponere over materiale af sorten, eller c)	af et selskab til et andet selskab, hvis det ene selskab ejes af det  

 andet selskab, eller begge selskaber ejes af et tredie selskab, forudsat at  

 ingen af selskaberne er andelsselskaber, og 2)	selv om materiale eller udbytte af sorten fremstillet af planter,  

 der er dyrket med henblik på forsøg eller forædling, har  

 været udbudt til salg, solgt eller overdraget til andre forudsat, at  

 det er sket uden henvisning til sorten.
 Stk. 3. Stk. 2 gælder ikke for sorter, der anvendes  

 til produktion af en hybridsort, hvis gentagen anvendelse af sorten er  

 nødvendig til produktionen, og materiale af hybridsorten er solgt  

 eller overdraget til andre.
 § 2. Fødevareministeren kan undtagelsesvis  

 godkende, at en sort, der ikke opfylder betingelserne i § 1, stk. 1, nr. 4,  

 beskyttes, hvis den findes at have jordbrugsøkonomisk interesse.
Kapitel 2 Anmeldelse § 3. Anmeldelse af en sort med henblik på  

 optagelse i Plantenyhedsregisteret skal indgives til Plantenyhedsnævnet  

 af sortsejeren.
Har sortsejeren ikke bopæl eller sæde i en  

 medlemsstat af Den Europæiske Union, skal anmeldelse indgives af en  

 fuldmægtig med bopæl eller sæde her i landet udpeget af  

 sortsejeren.
Stk. 2. Anmelderen skal over for  

 Plantenyhedsnævnet, jf. § 22, godtgøre sin adkomst til at  

 anmelde sorten.
Hvis anmelderen er fuldmægtig for sortsejeren, skal  

 anmelderen fremlægge dokumentation for sin bemyndigelse til at  

 repræsentere sortsejeren i alt vedrørende anmeldelsen og  

 registreringen.
Stk. 3. Nævnet kan afkræve anmelderen de  

 oplysninger, der anses for nødvendige for behandling af anmeldelsen,  

 og kan fastsætte en frist herfor.
Nævnet kan yderligere  

 kræve materiale til brug ved afprøvning, jf. § 9, fremsendt til  

 nærmere fastsatte tidspunkter.
 Stk. 4. Ved anmeldelsen betales et anmeldelsesgebyr.
 § 4. Anmeldelsen indføres i  

 Plantenyhedsnævnets dagbog umiddelbart efter modtagelsen, og et  

 eksemplar af anmeldelsen tilbagesendes straks til anmelderen med  

 Plantenyhedsnævnets påtegning om indførelsen.  

 Plantenyhedsnævnet offentliggør en meddelelse om  

 anmeldelsen.
Stk. 2. Dagbogen er offentligt tilgængelig.
Dette  

 gælder dog ikke oplysninger om hybridsorters genealogiske komponenter  

 og beskrivelsen heraf, hvis anmelderen har anmodet om, at oplysningerne  

 behandles fortroligt.
 § 5. Plantenyhedsnævnet kan slette en  

 anmeldelse af dagbogen, hvis anmelderen ikke fremkommer med oplysninger eller  

 afprøvningsmateriale, som nævnet har krævet efter § 3,  

 stk. 3, inden udløbet af den frist, nævnet har fastsat.
 § 6. Fra anmeldelsestidspunktet har anmelderen  

 fortrinsret til at opnå beskyttelse af sorten i forhold til andre, der  

 efterfølgende anmelder den samme sort til beskyttelse.
 Stk. 2. Efter anmodning fra anmelderen kan  

 Plantenyhedsnævnet tillægge anmeldelsen fortrinsret fra  

 tidspunktet for den første anmeldelse af sorten i en medlemsstat af  

 Den Internationale Union for Beskyttelse af Plantenyheder (UPOV), hvis den  

 første anmeldelse er indgivet inden for de seneste 12 måneder.  

 Anmodningen skal fremsættes ved anmeldelsen her i landet og skal  

 være ledsaget af dokumentation for modtagelsen af den første  

 anmeldelse.
§ 7. Snarest muligt, efter at anmeldelsen er  

 indført i dagbogen, skal Plantenyhedsnævnet foretage en  

 foreløbig undersøgelse af, om sorten kan anses for at opfylde  

 betingelserne for beskyttelse.
Finder nævnet efter denne  

 undersøgelse, at betingelserne for beskyttelse må anses for  

 opfyldt, offentliggør nævnet en meddelelse om anmeldelsen med  

 opfordring til muligt interesserede til inden en vis frist at fremkomme med  

 indsigelser mod en registrering af sorten.
§ 8. Plantenyhedsnævnet henviser indsigelser  

 om anmelderens adkomst til at anmelde sorten til behandling ved de  

 almindelige domstole.
Underrettes nævnet om sagsanlægget, skal  

 det give anmeldelsen påtegning herom.
 Stk. 2. Beslutter nævnet på grundlag af andre  

 indsigelser at lade anmeldelsen udgå af dagbogen samt at ophøre  

 med afprøvningen, offentliggør det meddelelse herom.
Kapitel 3 Afprøvning og registrering § 9. Inden en anmeldt sort kan opnå  

 beskyttelse, jf. dog § 21, skal Plantenyhedsnævnet konstatere, om  

 sorten kan anses at opfylde betingelserne herfor, herunder om den har de  

 særlige egenskaber, der er nævnt i anmeldelsen.
Nævnet  

 foranstalter i fornødent omfang afprøvning af sorten til  

 konstatering heraf.
 Stk. 2. Anmelderen kan afkræves et gebyr til  

 dækning af nævnets omkostninger ved en afprøvning.
 § 10. Kan sorten anses at opfylde betingelserne  

 for beskyttelse, optager Plantenyhedsnævnet sorten i  

 Plantenyhedsregisteret under et sortsnavn, som det har godkendt efter regler  

 fastsat af fødevareministeren.
 Stk. 2. Plantenyhedsnævnet kan afvise registrering  

 af en sort, hvis sortsejeren ikke inden udløbet af en fastsat frist  

 efterkommer nævnets opfordring til at foreslå et navn for sorten  

 eller til at foreslå et nyt navn i tilfælde, hvor nævnet  

 konstaterer, at det anmeldte navn ikke opfylder betingelserne for  

 godkendelse.
 Stk. 3. Verserer der en retssag, jf. § 8, stk. 1, skal  

 der gøres bemærkning herom i Plantenyhedsregisteret.
§ 11. Plantenyheden skal betegnes med det  

 godkendte sortsnavn.
Dette gælder også efter beskyttelsens  

 ophør.
 Stk. 2. Det er tilladt at anvende en  

 tillægsbetegnelse for plantenyheden i forbindelse med sortsnavnet.
 Stk. 3. Efter sortsejerens anmodning kan  

 Plantenyhedsnævnet i særlige tilfælde tillade, at  

 plantenyheden tillægges et andet navn end det oprindeligt  

 godkendte.
 Stk. 4. Fødevareministeren fastsætter  

 bestemmelser om navngivning af plantenyheder.
 § 12. Samtidig med offentliggørelsen af  

 registreringen udfærdiger Plantenyhedsnævnet et beskyttelsesbrev,  

 der udleveres til anmelderen mod indbetaling af et registreringsgebyr.  

 Beskyttelsesbrevet har en gyldighed på et år, og gyldigheden kan  

 forlænges for et år ad gangen i indtil 25 år, dog for  

 sorter af kartofler i indtil 30 år, regnet fra datoen for udstedelsen  

 af beskyttelsesbrevet, jf. dog § 21, stk. 1.
 Stk. 2. Forlængelse af beskyttelsesbrevets  

 gyldighed sker ved indbetaling af et årligt registreringsgebyr til  

 Plantenyhedsnævnet.
 Stk. 3. Uanset stk. 1 kan fødevareministeren  

 fastsætte bestemmelser om, at gyldigheden af beskyttelsesbrevet for  

 sorter af nærmere angivne arter og slægter kan forlænges i  

 indtil 30 år.
Efterkontrol § 13. Plantenyhedsnævnet kan  

 gennemføre en efterkontrol for at sikre, at sortsejeren vedligeholder  

 plantenyheden tilstrækkeligt.
 Stk. 2. Sortsejeren skal stille fornødent  

 plantemateriale til rådighed for Plantenyhedsnævnets efterkontrol  

 inden for de frister, nævnet fastsætter.
Slettelse § 14. Plantenyhedsnævnet sletter en  

 plantenyhed af Plantenyhedsregisteret, hvis 1)	det godtgøres, at plantenyheden på  

 registreringstidspunktet ikke opfyldte betingelserne i § 1 for optagelse, 2)	nævnet ved efterkontrol finder, at plantenyheden ikke er  

 tilstrækkeligt vedligeholdt, 3)	sortsejeren skriftligt anmoder nævnet herom, eller 4)	det årlige registreringsgebyr ikke er betalt.
Stk. 2. Plantenyhedsnævnet kan endvidere slette en  

 plantenyhed af Plantenyhedsregisteret, hvis sortsejeren ikke inden  

 udløbet af en fastsat frist efterkommer nævnets anmodning  

 om 1)	at stille fornødent materiale til rådighed for  

 nævnet til brug ved efterkontrol, eller 2)	at foreslå et nyt navn for sorten i tilfælde, hvor  

 nævnet efterfølgende har konstateret, at det godkendte navn ikke  

 overholder de bestemmelser, fødevareministeren har fastsat  

 herom.
 Stk. 3. Slettelsen sker 2 måneder efter, at  

 sortsejeren har modtaget underretning om Plantenyhedsnævnets  

 beslutning, medmindre sortsejeren inden udløbet af denne frist  

 indbringer sagen for retten.
 § 15. Er en plantenyhed slettet af  

 Plantenyhedsregisteret, kan den ikke på ny optages i registeret.  

 Plantenyhedsnævnet offentliggør en meddelelse om slettelsen og  

 begrundelsen herfor.
Kapitel 4 Beskyttelsens omfang § 16. Materiale af en plantenyhed må kun med  

 sortsejerens tilladelse og kun på de vilkår, herunder om betaling  

 af en passende licensafgift, som denne har fastsat, 1)	anvendes til erhvervsmæssig produktion, formering eller  

 behandling og opbevaring med henblik på formering, og 2)	udbydes til salg, sælges, overdrages eller opbevares med  

 henblik på salg eller overdragelse.
 Stk. 2. Fødevareministeren kan fastsætte  

 bestemmelser om, at også den, der alene til erhvervsmæssig  

 anvendelse i egen bedrift formerer plantenyheder af nærmere angivne  

 arter, skal betale licensafgift til sortsejeren.
 Stk. 3. Den, der erhvervsmæssigt formerer en  

 plantenyhed eller sælger formeringsmateriale heraf, skal give  

 sortsejeren de oplysninger, der er nødvendige for beregning og  

 opkrævning af licensafgift.
Stk. 4. Stk. 1-3 gælder tilsvarende 1)	for udbytte tilvejebragt ved brug af materiale af en plantenyhed,  

 hvis sortsejeren a)	ikke har tilladt denne brug af materialet, og b)	ikke har haft mulighed for at udøve sine rettigheder efter  

 stk. 1 over materialet, og 2)	for sorter, der a)	i det væsentlige er afledt af en plantenyhed, hvis denne ikke  

 selv i det væsentlige er en afledt sort, eller b)	ikke er selvstændige i forhold til plantenyheden, jf. § 1,  

 stk. 1, nr. 1, eller c)	kun kan produceres ved gentagen anvendelse af  

 plantenyheden.
 Stk. 5. Fødevareministeren kan bestemme, at stk.  

 1-3 på de betingelser, der er fastsat i stk. 4, nr. 1, også skal  

 finde anvendelse på produkter fremstillet af materiale af en  

 plantenyhed eller udbytte heraf.
Stk. 6. De vilkår, sortsejeren fastsætter,  

 jf. stk. 1, må kun vedrøre anvendelse og udbud som angivet i  

 stk. 1, nr. 1 og 2, samt licensafgiften.
Vilkårene skal være  

 rimelige og ens for alle producenter.
 § 17. Plantenyheder kan frit anvendes til  

 forsøgs- og forædlingsarbejde.
 § 18. (Ophævet).
 § 19. Spørgsmålet, om de  

 vilkår, sortsejeren har fastsat, er i overensstemmelse med § 16, stk.  

 6, kan indbringes for Vilkårsnævnet for Plantenyheder, jf. § 22,  

 stk. 1. Finder nævnet, at vilkårene er i strid med § 16, stk. 6,  

 kan det påbyde sortsejeren at ændre dem.
 Stk. 2. Sortsejeren kan først opkræve afgift  

 for benyttelsen af en varemærkeregistreret tillægsbetegnelse, jf.  

 § 11, stk. 2, efter forløbet af 25 år henholdsvis 30 år,  

 jf. § 12, stk. 3, regnet fra dagen for udstedelsen af beskyttelsesbrevet for  

 plantenyheden, uanset om registreringen opretholdes i hele perioden.
 Stk. 3. Stk. 2 gælder ikke for formeringsmateriale  

 af en sort, der er beskyttet her i landet, hvis formeringsmaterialet har  

 oprindelse i en stat, der ikke har beskyttet sorten.
§ 20. Anser fødevareministeren det for  

 nødvendigt for at sikre en plantenyheds udbredelse eller for at  

 modvirke en væsentlig forringelse af vilkårene for en  

 erhvervsgren, kan ministeren efter indhentet udtalelse fra  

 Vilkårsnævnet for Plantenyheder påbyde sortsejeren at give  

 en eller flere personer tilladelse til erhvervsmæssig formering og salg  

 af formeringsmateriale af plantenyheden og inden for en rimelig tid selv  

 eller gennem andre at imødekomme bestillinger på egnet  

 formeringsmateriale.
Bestemmelserne i § 16 gælder tilsvarende.
Stk. 2. En patenthaver, der ikke kan opnå eller  

 udnytte en patenteret opfindelse uden at krænke en ældre  

 plantenyhedsbeskyttelse, kan ansøge om tvangslicens til ikke eksklusiv  

 udnyttelse af plantenyheden, hvis tvangslicensen er nødvendig for  

 udnyttelsen af den opfindelse, der skal patenteres, og mod betaling af en  

 rimelig licensafgift.
Tvangslicens meddeles kun, hvis patenthaveren  

 godtgør, at der forgæves er rettet henvendelse til sortsejeren  

 for at opnå licens, og at opfindelsen udgør et vigtigt teknisk  

 fremskridt af væsentlig økonomisk betydning i forhold til  

 plantenyheden.
 Stk. 3. Har en sortsejer efter patentloven fået  

 tvangslicens til at udnytte en patenteret opfindelse, har patenthaveren ret  

 til på rimelige vilkår at opnå gensidig licens til  

 udnyttelse af plantenyheden.
§ 21. De vilkår, der er nævnt i § 16,  

 stk. 1, kan gøres gældende af sortsejeren i tidsrummet fra  

 anmeldelsen af en sort til dennes optagelse i Plantenyhedsregisteret  

 (anmeldelsesperioden), hvis sortsejeren giver meddelelse herom til  

 Plantenyhedsnævnet.
Beskyttelsesperioden i § 12 beregnes i dette  

 tilfælde fra dagen for meddelelsens indførelse i  

 Plantenyhedsnævnets dagbog.
Bestemmelserne i §§ 11 og 20 finder  

 tilsvarende anvendelse i anmeldelsesperioden.
Stk. 2. Licensafgifter, der opkræves i  

 anmeldelsesperioden, skal af producenten indsættes på en  

 spærret konto i et pengeinstitut til fordel for sortsejeren.  

 Beløbet frigives, hvis sorten optages i Plantenyhedsregistret.
I  

 modsat fald tilbagebetales det deponerede beløb til producenten inkl.  

 påløbne renter.
Stk. 3. Trækkes anmeldelsen af en sort tilbage,  

 eller afvises sorten fra optagelse i Plantenyhedsregisteret, kan sorten frit  

 anvendes ved formering.
En producent, der i anmeldelsesperioden har anvendt  

 sorten ved formering, skal stilles på samme måde som ved  

 anvendelse af en ubeskyttet sort.
Kapitel 5 Administration § 22. Fødevareministeren nedsætter et  

 nævn, Plantenyhedsnævnet, til at administrere bestemmelserne i  

 lovens kapitel 2 og 3, og et nævn, Vilkårsnævnet for  

 Plantenyheder, til at behandle spørgsmål om licensvilkår,  

 jf. kapitel 4.
 Stk. 2. Fødevareministeren fastsætter i  

 nævnenes forretningsorden deres sammensætning og funktion.
Klage § 23. Plantenyhedsnævnets afgørelser  

 efter kapitel 2 og 3 og Vilkårsnævnet for Plantenyheders  

 afgørelser efter kapitel 4 kan ikke indbringes for anden administrativ  

 myndighed.
 Forkyndelser m.m.
§ 24. Har sortsejeren ikke bopæl eller  

 sæde her i landet, kan forkyndelser m.v. ske til en fuldmægtig  

 med bopæl eller sæde her i landet.
I andre tilfælde sker  

 forkyndelser m.v. efter bestemmelserne i § 159 i lov om rettens pleje.
Gebyrer § 25. Fødevareministeren kan  

 fastsætte bestemmelser om 1)	gebyrer til dækning af udgifterne ved behandling af  

 anmeldelser, jf. § 3, stk. 4, og ved forlængelse af beskyttelsesbrevets  

 gyldighed, jf. § 12, stk. 2, samt til hel eller delvis dækning af  

 udgifter ved afprøvning, jf. § 9, stk. 2, 2)	rente ved for sen indbetaling af gebyrer, og 3)	gebyrer for erindringsskrivelser.
 Stk. 2. Der er udpantningsret for gebyrer og renter  

 fastsat efter stk. 1.
§ 26. Den, der overtræder § 16, stk. 1, 3  

 eller 4, straffes med bøde.
Overtrædelse af de nævnte  

 bestemmelser er undergivet privat påtale.
Stk. 2. Med bøde straffes endvidere den,  

 der 1)	overtræder § 11, stk. 1, eller 2)	undlader at efterkomme påbud meddelt i henhold til § 19, stk.  

 1, 2. pkt., og § 20.
Stk. 3. I forskrifter, der udstedes efter § 11, stk. 4,  

 og § 16, stk. 2 og 5, kan der fastsættes straf af bøde for  

 overtrædelse af bestemmelser i forskrifterne.
Overtrædelse af  

 forskrifter fastsat efter § 16, stk. 2 og 5, er undergivet privat  

 påtale.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Ikrafttræden m.m.
 § 27. Loven træder i kraft den 1. januar  

 1988.
 Stk. 2. Samtidig ophæves lov nr. 205 af 16. juni  

 1962 om beskyttelse af forædlerrettigheder for planter.
Stk. 3. Bestemmelser fastsat efter den i stk. 2  

 nævnte lov forbliver i kraft, indtil de ophæves af landbrugs- og  

 fiskeriministeren.
Overtrædelse af bestemmelserne straffes med  

 bøde.
§ 28. Bestemmelsen i § 19, stk. 32) , gælder for 1)	plantenyheder, der registreres den 1. januar 1988 eller senere,  

 og 2)	registrerede plantenyheder, hvor sortsejeren efter lovens  

 ikrafttræden udnytter den adgang til en forlænget  

 beskyttelsesperiode, der er nævnt i § 12.
 § 29. Loven gælder ikke for  

 Færøerne og Grønland.
 Lov nr. 1107 af 21. december 19943)  om ændring af lov om  

 plantenyheder er trådt i kraft den 1. januar 1995.
 Lov nr. 1086 af 20. december 19954)  om ændring af lov om  

 plantenyheder indeholder følgende ikrafttrædelsesbestemmelser  

 m.v.
§ 2 Stk. 1. Loven træder i kraft den 1. januar  

 1996.
 Stk. 2. § 1, stk. 3, som affattet ved denne lovs § 1, nr.  

 2, finder ikke anvendelse på sorter, der er anmeldt til beskyttelse  

 senest den 31. december 1995.
 Stk. 3. § 16, stk. 4, nr. 2, som affattet ved denne lovs  

 § 1, nr. 11, finder kun anvendelse på sorter, der ikke før den  

 1. januar 1996 har været overdraget til et officielt organ i lovbestemt  

 øjemed eller med sortsejerens tilladelse og med henblik på  

 erhvervsmæssig udnyttelse af sorten har været udbudt til salg,  

 solgt eller på anden måde overdraget.
 Lov nr. 412 af 31. maj 20005)  om ændring af patentloven,  

 varemærkeloven, lov om brugsmodeller m.v., lov om mønstre og lov  

 om plantenyheder er trådt i kraft den 30. juli 2000.
Ministeriet for Fødevarer, Landbrug og  

 Fiskeri, den 1. marts 2001 Ritt Bjerregaard /Lise Søe Naldal 1)   Loven indeholder bestemmelser, der  

 gennemfører dele af Europa-Parlamentets og Rådets direktiv  

 98/44/EF af 6. juli 1998 om retlig beskyttelse af bioteknologiske opfindelser  

 (EF-Tidende 1998 nr.
L 213, s. 13).
 2)   Ved lov nr. 1086 af 20. december 1995  

 blev stk. 3  til stk. 2, jf. note 3.
 3)   Hvorved § 12, stk. 1, 2. pkt.  

 affattes.
 4)   Hvorved § 1, stk. 1, affattes, § 1,  

 stk. 2 og 3, indsættes, § 2 affattes, § 3, stk. 1, 2. pkt.,  

 ændres, § 9 affattes, § 10, stk. 1, affattes, § 10, stk. 2,  

 indsættes, § 12, stk. 3, indsættes, § 14, stk. 2, affattes, § 14,  

 stk. 3, ændres, § 16 affattes, § 17 affattes, § 18 ophæves, § 19,  

 stk. 1,  ophæves, § 19, stk. 2-4, der bliver stk. 1-3, ændres, §  

 20 affattes, § 21, stk. 1, ændres, § 22 affattes, § 25 affattes, § 26,  

 stk. 1, ændres, § 26, stk. 2, nr. 2, affattes og § 26, stk. 3,  

 ændres.
 5)   Hvorved § 20,  

 stk. 2 og 3, affattes.
