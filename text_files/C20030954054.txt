Skrivelse til kommunerne om Ligestillingsnævnets kendelse nr.  

 16/2002 af 9. december 2002 vedrørende § 51 i lov om aktiv socialpolitik (Til samtlige kommuner m.fl.) Ved afgørelse af om en  

 person er berettiget til overenskomstmæssig løn under et revalideringsforløb  

 på  

 en virksomhed, indgår det ifølge § 51 i lov om  

    

 aktiv socialpolitik blandt andet i vurderingen, om personen tidligere  

 har haft tilknytning til arbejdsmarkedet.
 Arbejdsmarkedsstyrelsen skal  

 hermed gøre opmærksom på, at Ligestillingsnævnet med sin kendelse nr. 16/2002  

 af 9. december 2002 har truffet afgørelse om, at det i forbindelse med denne  

 vurdering af tidligere tilknytning til arbejdsmarkedet ikke må stille en  

 ansøger mindre gunstigt, at pågældende har udnyttet retten til barsels- og  

 børnepasningsorlov.
 Afgørelsen fra  

 Ligestillingsnævnet var følgende:
"En administrativ praksis, der fortolker aktivlovens § 60 således,  

 at personer, der udnytter retten til at holde barsels- og /eller  

 børnepasningsorlov, stilles mindre gunstigt i relation til opgørelse af en  

 revalidends tilknytning til arbejdsmarkedet end andre, er i strid med  

 ligestillingslovens § 2. " Bestemmelsen i § 60 i lov om  

 aktiv socialpolitik, som der henvises til, findes i dag i § 51 i samme lov.
 Det fulde indhold af  

 kendelse nr. 16/2002 kan læses på Ligestillingsnævnets hjemmeside:  

  

 www.ligenaevn.dk  

  

 under "Afgørelser".
