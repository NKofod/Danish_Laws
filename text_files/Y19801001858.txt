 Et firma NN forsynede sine produkter med et magnetskilt, der indeholdt  

 en række oplysninger under overskriften »NN/varefakta«.
 Dansk Varefakta Nævn klagede til forbrugerombudsmanden, idet man  

 mente, at ordet »varefakta« kun må anvendes om oplysninger, der er  

 givet, i henhold til de bestemmelser som Dansk Varefakta Nævn har godkendt.  

 Ombudsmanden udtalte, at det var vildledende og i strid med god  

 markedsføringsskik, jfr. markedsføringslovens § 1 og § 2, stk. 1, at anvende  

 ordet »varefakta«, når ikke det sker i henhold til Dansk Varefakta  

 Nævns bestemmelser.
 Produktoplysning under overskriften »varefakta«.
 Danske Varefakta Nævn rettede henvendelse til FO om, at et firma NN  

 forsynede sine el-husholdningsapparater med et magnetskilt, der indeholdt en  

 række oplysninger om varerne under overskriften »NN/varefakta«.
 Dansk Varefakta Nævn mente, at ordet »varefakta« alene må  

 anvendes om objektive, kontrollerede oplysninger, der er givet i henhold til  

 de bestemmelser, som Dansk Varefakta Nævn har godkendt.
 FO fandt det vildledende og i strid med god markedsføringsskik, jfr.  

 markedsføringslovens § 1 og § 2, stk. 1, at firmaet anvendte ordet  

 »varefakta« i forbindelse med oplysning om produkternes egenskaber,  

 når dette ikke skete i henhold til Dansk Varefakta Nævns bestemmelser.
Begrundelsen for dett synspunkt var, at Dansk Varefakta Nævn igennem en  

 årrække har anvendt det pågældende or i forbindelse med varedeklarationer, og  

 at der derfor foreslå risiko for, at forbrugerne kunne forledes til at tro,  

 at oplysningerne om firmaets produkter blev givet i overensstemmelse med  

 Dansk Varefakta Nævns forskrifter.
Det tillagdes i denne forbindelse  

 betydning, at der i det foreliggende tilfælde var tale om at anvende ordet  

 »varefakta« som overskrift for en kort gengivelse af visse  

 produktegenskaber, der på nogle punkter svarede til de oplysninger, der gives  

 i varedeklarationer udfærdiget af Dansk Varefakta Nævn.
 Endvidere udtalt FO, at anvendelsen af ordene »vareinformation«  

 og »fakta« som overskrift for oplysninger om en vares  

 produktegenskaber ikke kan anses for at være i strid med markedsføringsloven.
 (* 1) Offentliggjort i Forbrugerombudsmandens årsberetning 1979-1980, side  

 107.
