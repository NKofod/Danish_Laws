Ambi løn arbejde udført  

 udlandet Referencer:  AMFL § 7 og AMF § 7, stk. 1, litra a På vegne af X har revisionsfirmaet stillet en  

 række spørgsmål om bidragspligt i forbindelse med arbejde  

 i udlandet.
 Revisionsfirmaet har blandt andet spurgt, om det forhold,  

 at der i visse dobbeltbeskatningsaftaler med andre lande under opregningen af  

 skatter er anført 'bidrag til dagpengefonden', medfører, at  

 Danmark ikke i forhold til disse lande kan opkræve bidrag til  

 dagpengefonden og sygedagpengefonden.
 Departementet har hertil anført, at bidragene til  

 de 3 arbejdsmarkedsfonde, jf. § 1 i lov om arbejdsmarkedsfonde, består  

 af øremærkede bidrag, der for personer omfattet af  

 lønmodtager bidraget beregnes på grundlag af  

 bruttoindkomsten.
 De omhandlede bidrag er således ikke en indkomstskat  

 og er derfor ikke omfattet af skatteaftalerne.
 Det tilføjes, at de bidrag til dagpenge, der blev  

 indført ved lov om dagpenge ved sygdom eller fødsel (lov nr.  

 262 af 7/6 1972), og som bortfaldt fra og med 1987, blev beregnet på  

 grundlag af den skattepligtige indkomst.
 Revisionsfirmaet har derudover spurgt, om personer er  

 bidragspligtige, såfremt de er direkte ansat i X's faste driftssteder  

 eller projekter i udlandet, der berettiger til udlandslempelse, eller  

 udstationeret til at arbejde på disse projekter, hvor disse personer er  

 underlagt instruktionsbeføjelser lokalt, og deres løn  

 indgår i indkomsten for det faste driftssted eller den  

 udlandslempelsesberettigede virksomhed.
 Spørgsmålet om bidragspligt i relation til  

 faste forretningssteder i udlandet indebærer en stillingtagen til, om  

 de pågældende personer har en dansk eller udenlandsk  

 arbejdsgiver.
 Hvis det ud fra en samlet vurdering af, hvorledes arbejdet  

 er organiseret i det konkrete tilfælde, kan lægges til grund, at  

 der ikke er udført beskæftigelse for en arbejdsgiver her i  

 landet, men for en arbejdsgiver i udlandet, vil de pågældende  

 personer være fri for bidragspligt til arbejdsmarkedsfondene.
 Hvis der er tale om en dansk virksomhed, som har  

 aktiviteter i udlandet, kan der være tale om direkte ansættelse i  

 et datterselskab, en filial eller et fast forretningssted i udlandet.
 Herudover må der ved vurderingen af, om de  

 pågældende personer har en dansk eller udenlandsk arbejdsgiver,  

 lægges vægt på kriterier som at:
-den direkte ledelse af og ansvaret for arbejdspladsen og  

 det arbejde, der udføres, herunder instruktionsbeføjelse over  

 for medarbejderne, udøves i udlandet, -fastlæggelse af antallet af medarbejdere og deres  

 kvalifikationer sker under hensyn til arbejdet i udlandet, -lønudgifterne og andre udgifter i forbindelse med  

 arbejdets udførelse afholdes som driftsudgifter i udlandet.
 Der henvises også til Finansministeriets svar  

 på en lignende henvendelse i Skat Udland 1993, 369.
 I spørgsmålet inddrages virksomhed i udlandet  

 i forbindelse med betingelserne for udlandslempelse efter den hidtidige  

 bestemmelse i selskabsskattelovens § 17, stk. 2.
 Udlandslempelsen gives blandt andet til aktieselskaber,  

 anpartsselskaber og andre selskaber omfattet af selskabsskattelovens § 1,  

 stk. 1, nr. 1 og 2.
 Som hovedregel vil disse selskaber være berettiget  

 til lempelse for virksomhed i udlandet, såfremt denne udøves fra  

 et fast driftssted i udlandet - f.eks. filial, butik, fabrik med en ledelse  

 udstyret med en vis selvstændighed.
Det kan derfor sandsynligvis ofte forekomme, at der er  

 sammenfald mellem de tilfælde, hvor der gives udlandslempelse, og de  

 tilfælde, hvor der foreligger en udenlandsk arbejdsgiver i relation til  

 bidrag til arbejdsmarkedsfondene.
Det må dog understreges, at de to  

 regelsæt har vidt forskellig baggrund og formål - lempelse for  

 virksomhed i udlandet til danske selskaber m.v. i forhold til bidragspligt  

 for personer beskæftiget i udlandet.
 Der må derfor tages stilling til hver enkelt  

 tilfælde efter de relevante regler.
Det skal afslutningsvis nævnes, at afgørelsen  

 af, om enkeltpersoner er bidragspligtige efter lovens § 7, stk.1-3, i  

 første instans træffes af told- og skatteregionerne.
Told- og  

 Skattestyrelsen er 2. instans, og det nævn, som finansministeren  

 nedsætter efter lovens § 17, har den endelige administrative  

 afgørelse af spørgsmålet om bidragspligt efter lovens §  

 7.
