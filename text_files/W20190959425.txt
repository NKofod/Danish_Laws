Fastholdelse af strakspåbud om at sikre, at erhvervsmæssige kvalifikationer erhvervet i andre EU-lande, EØS-lande eller lande, der har aftaler med EU, er anerkendt af Arbejdstilsynet forud for arbejdets påbegyndelse (ændring af stillads over 3 meter højt) Resume Arbejdstilsynets gav strakspåbud til virksomheden om at sikre, at erhvervsmæssige kvalifikationer erhvervet i andre EU-lande, EØS-lande eller lande, der har aftaler med EU, er anerkendt af Arbejdstilsynet forud for arbejdets påbegyndelse.
 Et enigt nævn fastholdt afgørelsen og lagde vægt på, at Arbejdstilsynet ved tilsynsbesøget på byggepladsen konstaterede, at otte ansatte fra virksomheden ændrede højden på trallerne på et facadestillads, der var 8-10 meter højt, i takt med, at de skulle mure højere oppe på bygningens facade.
 Nævnet lagde desuden vægt på, at manageren fra virksomheden oplyste, at de ansatte havde uddannelsesbeviser for opstilling af stillads erhvervet i Litauen, men at virksomheden ikke havde søgt om anerkendelse af uddannelsesbeviserne.
Den Konkrete afgørelse [Adressat udeladt] Arbejdsmiljøklagenævnet har på møde den 28. maj 2019 behandlet [navn udeladt] klage over Arbejdstilsynets afgørelse af 9. november 2018 med strakspåbud om at sikre, at erhvervsmæssige kvalifikationer erhvervet i andre EU-lande, EØS-lande eller lande, der har aftaler med EU, er anerkendt af Arbejdstilsynet forud for arbejdets påbegyndelse.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 9. november 2018.
B E G R U N D E L S E Arbejdsmiljøklagenævnet lægger vægt på, at Arbejdstilsynet ved tilsynsbesøg den 8. november 2018 på byggepladsen ved [adresse udeladt], konstaterede, at 8 ansatte fra [navn udeladt] ændrede højden på trallerne på et facadestillads, der var 8-10 meter højt, i takt med, at de skulle mure højere oppe på bygningens facade.
 Nævnet lægger desuden vægt på, at manageren fra [navn udeladt] til Arbejdstilsynet oplyste, at de ansatte havde uddannelsesbeviser for opstilling af stillads erhvervet i Litauen, men at virksomheden ikke havde søgt om anerkendelse af uddannelsesbeviserne.
 Det følger af arbejdsmiljøloven, at Beskæftigelsesministeren kan fastsætte regler om, at arbejder, der kan medføre betydelig fare for ulykker, kun må udføres af personer, der har gennemgået en nærmere angivet uddannelse.
 Det følger af reglerne om arbejdsmiljøfaglige uddannelser, at stilladser, der er mere end 3 meter høje, kun må ændres af personer, der har gennemgået en uddannelse.
 Det følger af reglerne om anerkendelse af erhvervsmæssige kvalifikationer erhvervet i udlandet, at personer, hvis erhvervsmæssige kvalifikationer er erhvervet i andre EU-lande, og som har til hensigt at arbejde midlertidigt og lejlighedsvist i Danmark, skal have deres erhvervsmæssige kvalifikationer kontrolleret forudgående af Arbejdstilsynet med henblik på anerkendelse, før arbejdet påbegyndes inden for de områder, som er angivet i bilag 2.
 Arbejdsmiljøklagenævnets afgørelse er truffet af et enigt nævn.
B E M Æ R K N I N G E R  T I L  K L A G E N [Navn udeladt] har i klagen anført, at virksomheden intet havde med stilladser at gøre, og at stilladser var opstillet af et andet firma, som arbejdede på stedet.
 Arbejdsmiljøklagenævnet skal til klagen bemærke, at kravet om at skulle indhente anerkendelse af de erhvervsmæssige kvalifikationer, inden arbejdet påbegyndes, også omfatter ændring af stilladser.
 Det afgørende er derfor, at Arbejdstilsynet ved tilsynsbesøget konstaterede, at ansatte fra virksomheden ændrede højden på trallerne på facadestilladset i takt med, at de skulle mure højere oppe på bygningens facade, og at virksomheden ikke havde søgt om anerkendelse af de ansattes uddannelsesbeviser for at foretage ændringer på stilladser, der er over 3 meter høje.
R E G L E R Arbejdsmiljøklagenævnet henviser til Arbejdstilsynets ret til at afgive strakspåbud  § 77, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø Om arbejdsmiljøfaglige uddannelser  § 41, nr. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø  § 17, stk. 1, i Arbejdstilsynets bekendtgørelse nr. 1346 af 29. november 2017 om arbejdsmiljøfaglige uddannelser Om anerkendelse af erhvervsmæssige kvalifikationer erhvervet i udlandet  § 4, stk. 1, samt bilag 2, pkt. 1.8, i Arbejdstilsynet bekendtgørelse nr. 151 af 25. februar 2016 om anerkendelse af erhvervsmæssige kvalifikationer erhvervet i udlandet Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til Regler Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø Kapitel 5 Arbejdets udførelse 41. Beskæftigelsesministeren kan fastsætte regler om, 1) at arbejder, der kan medføre betydelig fare for ulykker eller sygdom, kun må udføres af personer, der har gennemgået en nærmere angivet uddannelse, aflagt en prøve eller opnået en bestemt alder, 2) 3) Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Arbejdstilsynets bekendtgørelse nr. 1346 af 29. november 2017 om arbejdsmiljøfaglige uddannelser Kapitel 5 Krav om uddannelse og beskrivelse af kvalifikationskrav for arbejde med opstilling og nedtagning af stilladser § 17. Følgende stilladser må kun opstilles, ændres eller nedtages af personer, der har gennemgået en uddannelse:
 1. Stilladser, der er mere end 3 meter høje.
 2. Skorstens- og rygningsstilladser og hængestilladser, der er mere end 3 meter over det omgivende underlag.
De ansatte skal være i besiddelse af et uddannelsesbevis.
Det fremgår af bilag 11, hvilke kvalifikationer man skal være i besiddelse af, før der kan udstedes et uddannelsesbevis.
Arbejdstilsynet bekendtgørelse nr. 151 af 25. februar 2016 om anerkendelse af erhvervsmæssige kvalifikationer erhvervet i udlandet Kapitel 2 Almindelige bestemmelser § 4. Personer, hvis erhvervsmæssige kvalifikationer er erhvervet i andre EU-lande, EØS-lande eller lande, der har aftaler med EU, og som har til hensigt at arbejde midlertidigt og lejlighedsvist i Danmark, skal have deres erhvervsmæssige kvalifikationer kontrolleret forudgående af Arbejdstilsynet med henblik på anerkendelse, før arbejdet påbegyndes inden for de områder, som er angivet i bilag 2, jf. dog § 10.
Bilag 2 - Oversigt over områder, hvor der skal foretages forudgående kontrol af de erhvervsmæssige kvalifikationer, da erhvervet har betydning for den offentlige sikkerhed og sundhed, og fordi den forudgående kontrol er begrundet i at undgå alvorlig skade på tjenestemodtagerens sikkerhed og sundhed, jf. § 4, stk. 1, jf. dog § 10 1. Personer, hvis erhvervsmæssige kvalifikationer er erhvervet i andre EU-lande, EØS-lande eller lande, der har aftaler med EU, og som har til hensigt at arbejde midlertidigt og lejlighedsvist i Danmark, og som ikke opfylder kravene i § 10, skal have deres erhvervsmæssige kvalifikationer kontrolleret forudgående af Arbejdstilsynet med henblik på anerkendelse, før arbejdet påbegyndes 1. gang, inden for følgende områder:
 1.8 Arbejde med opstilling af stilladser undtaget opstilling af rulle- og bukkestilladser ¬Regelgrundlaget findes i bekendtgørelse om arbejdsmiljøfaglige uddannelser § 17 og lov nr. 1871 af 29. december 2015 om anerkendelse af visse uddannelses- og erhvervsmæssige kvalifikationer § 5, stk. 4.
