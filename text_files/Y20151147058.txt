Udtalelse afgivet af Social- og Indenrigsministeriet vedrørende aktindsigt i navne på læger ansat i Region Hovedstadens akuttelefon 1813 Ved brev af 14. januar 2015 har Region Hovedstaden rettet henvendelse til det daværende Økonomi- og Indenrigsministerium, nu Social- og Indenrigsministeriet, med anmodning om, at ministeriet indleder en tilsynssag på baggrund af Statsforvaltningens udtalelser af 13. november og 15. december 2014 vedrørende Region Hovedstadens afslag til Dagens Medicin på aktindsigt i navne på læger ansat i Region Hovedstadens akuttelefon 1813.
 Det daværende Økonomi- og Indenrigsministerium meddelte ved brev af 9. april 2015 regionen, at ministeriet har taget sagen op til behandling i medfør af regionslovens § 31, jf. § 53, stk. 1, i lov om kommunernes styrelse.
 Social- og Indenrigsministeriet har nu afsluttet sin behandling af sagen.
Det er efter offentlighedsloven udgangspunktet, at oplysninger om, hvilke personer der har truffet afgørelse, hvem der i øvrigt har medvirket i sagsbehandlingen, og hvem der er ansat i en bestemt (enhed hos en) myndighed, er undergivet aktindsigt.
Det er ministeriets opfattelse, at man som offentligt ansat som udgangspunkt skal tåle, at ens navn, stilling, uddannelse, arbejdsopgaver, lønmæssige forhold m.v. er oplysninger, der kan anmodes om indsigt i.
 Efter offentlighedslovens § 33, nr. 5, kan retten til aktindsigt begrænses, i det omfang det er nødvendigt til beskyttelse af væsentlige hensyn til private og offentlige interesser, hvor hemmeligholdelse efter forholdets særlige karakter er påkrævet.
 Ministeriet har i lyset heraf foretaget en vurdering af, om der ved meddelelse af aktindsigt i lægernes navne foreligger en nærliggende fare for, at private og offentlige interesser vil lide skade af betydning.
Det er efter en gennemgang af sagen Social- og Indenrigsministeriets opfattelse, at regionen ikke ved de indhentede udtalelser fra læger ansat i akuttelefonen 1813 har tilvejebragt oplysninger, der giver et tilstrækkeligt konkret grundlag for at fastslå, at retten til aktindsigt i lægernes navne efter et konkret skøn findes at burde vige for de nærmere opregnede væsentlige hensyn til private interesser.
Se nærmere herom i udtalelsens afsnit 3.4.2.
De af regionen anførte offentlige interesser i ikke at meddele aktindsigt i lægernes navne, bl.a. hensynet til driften af akuttelefonen 1813 samt problemer med fremtidig rekruttering, har efter Social- og Indenrigsministeriets opfattelse heller ikke en sådan vægt, at det kan føre til en fravigelse af udgangspunktet, hvorefter aktindsigt i de ansattes navne skal meddeles.
Se nærmere herom i udtalelsens afsnit 3.4.3.
 Samlet set er det således Social- og Indenrigsministeriets opfattelse, at der ikke lovligt kan gives afslag på aktindsigt i oplysninger om navnene på de læger, som er ansat i Region Hovedstadens akuttelefon 1813, med henvisning til offentlighedslovens § 33, nr. 5.
 Social- og Indenrigsministeriet har dags dato anmodet Region Hovedstaden om inden udgangen af december 2015 at orientere Statsforvaltningen om, hvad regionen agter at foretage i anledning af ministeriets udtalelse.
 Ved kopi af dette brev har Social- og Indenrigsministeriet dags dato meddelt Statsforvaltningen sin retsopfattelse.
 Nedenfor følger en beskrivelse af sagen og en nærmere begrundelse for Social- og Indenrigsministeriets opfattelse.
Sagens baggrund Den 13. januar 2014 anmodede tidsskriftet Dagens Medicin (ved Mette Boysen) Regions Hovedstaden om aktindsigt i en liste over læger ansat i Region Hovedstadens akuttelefon 1813.
 Den 28. januar 2014 meddelte Region Hovedstaden afslag på aktindsigt med følgende begrundelse:
 Den 31. januar 2014 indbragte Dagens Medicin afgørelsen for Statsforvaltningen efter reglerne i offentlighedslovens § 38, stk. 1. Region Hovedstaden meddelte ved brev af 7. februar 2014 til Statsforvaltningen, at man fastholdt afgørelsen af 28. januar 2014 med den i afgørelsen anførte begrundelse.
 Den 10. april 2014 skrev Statsforvaltningen bl.a. følgende til Dagens Medicin:
 Statsforvaltningen skrev samtidig til Region Hovedstaden og anmodede regionen om at oplyse, hvad regionen agtede at foretage sig i anledning heraf.
 Den 20. maj 2014 rykkede Statsforvaltningen på foranledning af en henvendelse fra Dagens Medicin af 8. maj 2014 Region Hovedstaden for svar på, hvad regionen agtede at foretage sig.
 Region Hovedstaden genoptog herefter sagen og skrev den 3. juni 2014 bl.a. følgende til Dagens Medicin:
 Den 13. juni 2014 skrev Dagens Medicin til Region Hovedstaden, at man fortsat ønsker at klage over afslaget.
 Den 24. juni 2014 fastholdt Region Hovedstaden afslaget på aktindsigt overfor Statsforvaltningen og anførte bl.a. følgende:
 Den 26. juni 2014 skrev Dagens Medicin til Statsforvaltningen, at man fortsat ønsker at klage over regionens afslag på aktindsigt.
 Den 13. november 2014 skrev Statsforvaltningen til Dagens Medicin, at det fortsat er Statsforvaltningens opfattelse, at Region Hovedstaden ikke med den anførte begrundelse kan afslå anmodningen om aktindsigt i navnene på de læger, der er ansat i Region Hovedstadens akuttelefon 1813. Statsforvaltningen udtalte bl.a. følgende:
 Den 9. december 2014 skrev Region Hovedstaden til Statsforvaltningen, at regionen fortsat fastholder sin afgørelse af 3. juni 2014 om afslag på aktindsigt i, hvilke læger der er ansat i akuttelefonen 1813. Regionen skrev således bl.a. følgende:
 Statsforvaltningen skrev den 15. december 2014 til regionen, at afslag på aktindsigt ikke er i overensstemmelse med den retsopfattelse, som fremgår af Statsforvaltningens udtalelse af 13. november 2015, og Regionsrådet blev derfor anmodet om en udtalelse.
 Statsforvaltningen oplyste om reglerne i regionslovens § 31, jf. lov om kommunernes styrelse § 50 b om tvangsbøder.
 Ved brev af 14. januar 2015 anmodede Region Hovedstaden det daværende Økonomi- og Indenrigsministerium om at indlede en tilsynssag på baggrund af Statsforvaltningens udtalelser af 13. november og 15. december 2014.
Regionen anmodede i brevet bl.a. om, at ministeriet tillægge[r] optagelsen af sagen opsættende virkning, således at regionen ikke er forpligtet til at reagere på Statsforvaltningens udtalelse af 15. december 2015, førend ministeriets afgørelse i sagen foreligger.  I brevet af 14. januar 2015 anførte regionen bl.a. følgende:
 De tre lægers svar, som Region Hovedstaden i anonymiseret form har vedlagt regionens brev af 14. januar 2015, indeholder blandt andet følgende:
 Ved brev af 6. februar 2015 orienterede Region Hovedstaden blandt andet ministeriet om, at regionen havde anmodet Statsforvaltningen om ikke at træffe afgørelse om anvendelse af tvangsbøder, førend ministeriets stillingtagen til sagen foreligger.
Den 25. marts 2015 skrev det daværende Økonomi- og Indenrigsministerium bl.a. til Region Hovedstaden, at ministeriet ikke kan tillægge sin behandling af sagen opsættende virkning, da der ikke efter § 55, 1. pkt., i lov om kommunernes styrelse er adgang til at tillægge ministerens behandling af en sag efter § 53 i lov om kommunernes styrelse opsættende virkning som følge af den manglende retsvirkning, der er knyttet til en vejledende udtalelse om lovligheden.
Der kan alene træffes bestemmelse om opsættende virkning i forbindelse med ministerens behandling af en sag efter §§ 52 og 53 a i lov om kommunernes styrelse.
Ministeriet meddelte ligeledes, at man ville anmode Statsforvaltningen om en udtalelse samt kopi af sagens akter.
Denne anmodning blev sendt samme dag.
Statsforvaltningen har ved brev af 27. marts 2015 fremsendt sin udtalelse om sagen samt kopi af sagens akter.
Statsforvaltningen henholder sig til udtalelsen af 13. november 2014.
Den 9. april 2015 meddelte det daværende Økonomi- og Indenrigsministerium, at ministeriet havde besluttet at tage sagen op til behandling i medfør af regionslovens § 31, jf. § 53, stk. 1, i lov om kommunernes styrelse.
Regionen blev anmodet om eventuelle yderligere bemærkninger til sagen.
 Region Hovedstaden meddelte ved brev af 30. april 2015, at regionen ikke har yderligere bemærkninger til sagen.
Den 19. maj 2015 sendte Region Hovedstaden en artikel fra Ugeskrift for Læger, hvor formanden for PLO bliver interviewet og bl.a. udtaler: Der er desværre speciallæger i almen medicin med i 1813, og vi synes, det er rigtigt ærgerligt, at vi ikke kan stå sammen om ikke at gøre det.
Vi vil fraråde, at almenmedicinere og især PLO-medlemmer, som jo er dem, jeg kan tale for, går ind og forsøger at lappe på systemet.  Regionen anførte, at dette yderligere dokumenterer, at den af Region Hovedstaden fremhævede konflikt, som begrunder regionens ønske om ikke at udlevere navne på læger ansat i 1813 til tidsskriftet Dagens Medicin, fortsat er aktuel.
Den 23. juni 2015 sendte Region Hovedstaden i forlængelse af e-mailen af 19. maj 2015 et uddrag af nyhedsbrev nr. 8/2015 fra PLO-Hovedstaden.
Regionen anførte i den forbindelse blandt andet følgende:
 Det fremsendte uddrag af nyhedsbrev nr. 8/2015 fra PLO-Hovedstaden havde blandt følgende indhold:
 Den 26. oktober 2015 sendte Region Hovedstaden i forlængelse af e-mails af 19. maj og 23. juni 2015 to artikler og et debatindlæg bragt i Ugeskrift for Læger i oktober 2015. Regionen anførte i den forbindelse blandt andet følgende:
 Den fremsendte artikel af 12. oktober 2015 fra Ugeskrift for Læger med overskriften Man kan ikke lukke munden på Liljefred havde bl.a. følgende indhold:
 Den fremsendte artikel af 26. oktober 2015 fra Ugeskrift for Læger med overskriften PLO-Hovedstaden vil sanktionere 1813-læger havde bl.a. følgende indhold:
 I det fremsendte debatindlæg bragt i Ugeskrift for Læger af 26. oktober 2015 under overskriften Et spørgsmål om fællesskab anfører formand for PLO-Hovedstaden Flemming Skovsgaard bl.a. følgende:
Social- og Indenrigsministeriets udtalelse 1. Tilsynsmyndighedernes kompetence Tilsynet med regionerne varetages af Statsforvaltningen, jf. § 30 i regionsloven1.
 Statsforvaltningen fører tilsyn med regionerne efter reglerne i kapitel 6 (§§ 47-51) i lov om kommunernes styrelse2, jf. regionslovens § 31.
Statsforvaltningens tilsyn er et retligt tilsyn.
Statsforvaltningen fører tilsyn med, at regionerne overholder den lovgivning, der særligt gælder for offentlige myndigheder, jf. § 48, stk. 1, i lov om kommunernes styrelse.
 Statsforvaltningen kan ikke tage stilling til, om regionernes dispositioner er rimelige eller hensigtsmæssige eller til spørgsmål om skønsudøvelse, så længe skønnet udøves inden for de rammer, der er fastsat i lovgivningen.
 Statsforvaltningen fører ikke tilsyn, i det omfang særlige klage- eller tilsynsmyndigheder kan tage stilling i den pågældende sag, jf. § 48, stk. 3, i lov om kommunernes styrelse.
Social- og Indenrigsministeriet er ikke i almindelighed klageinstans over for Statsforvaltningen.
Ministeriet kan af egen drift tage spørgsmål om lovligheden af en regions dispositioner eller undladelser, som Statsforvaltningen har udtalt sig om, op til behandling, når ministeriet skønner, at sagen er af principiel eller generel betydning eller har alvorlig karakter, jf. § 53, stk. 1, i lov om kommunernes styrelse, jf. regionslovens § 31.
2. Retsgrundlaget 2.1. Offentlighedslovens § 9, stk. 2, nr. 2 Bestemmelsen er sålydende:
 Følgende er anført under de almindelige bemærkninger til L 144 (Folketingstidende (elektronisk udgave), fremsat den 7. februar 2013, Folketingsåret 2012-2013, side 34):
 Følgende er anført under de specielle bemærkninger til offentlighedslovens § 9 (Folketingstidende (elektronisk udgave), L 144, fremsat den 7. februar 2013, Folketingsåret 2012-2013, side 73):
 Der henvises desuden til Offentlighedsloven med kommentarer af Mohammad Ahsan, 1. udgave, Jurist- og Økonomforbundets Forlag, 2014, side 220f, hvor der bl.a. står følgende:
2.2. Offentlighedslovens § 21 Bestemmelsen er sålydende:
 Følgende er anført under de specielle bemærkninger til offentlighedslovens § 21 (Folketingstidende (elektronisk udgave), L 144, fremsat den 7. februar 2013, Folketingsåret 2012-2013, side 85ff):
 Som nævnt i de specielle bemærkninger svarer bestemmelsen i offentlighedslovens § 21 indholdsmæssigt til den dagældende offentlighedslovs § 2, stk. 2 - 4,3 der havde følgende ordlyd:
 Om baggrunden for, at de i offentlighedslovens § 2, stk. 3, nævnte oplysningstyper er omfattet af offentlighedsloven, peges der i betænkning nr. 1349/1998, side 68, om aktindsigt i personalesager på følgende:
 I de specielle bemærkninger til det lovforslag, der lå til grund for den dagældende bestemmelse,4 er blandt anført følgende:
 Der kan endvidere henvises til afsnittet om sager om ansættelse eller forfremmelse i det offentliges tjeneste i betænkning nr. 1510/2009 om offentlighedsloven, side 461ff.
 Der henvises også til Offentlighedsloven med kommentarer af Mohammad Ahsan, 1. udgave, Jurist- og Økonomforbundets Forlag, 2014, side 370f, hvor der bl.a. står følgende:
Der kan i den sammenhæng henvises til en artikel skrevet af Kaj Larsen med overskriften Beskytter lovgivningen offentligt ansatte imod risikoen for at blive hængt ud? Artiklen er optaget i Peter Blume og Carsten Henrichsen (red.), Forvaltning og retssikkerhed, Festskrift til Steen Rønsholdt, 1. udgave, Jurist- og Økonomforbundets Forlag, 2014, side 209ff.
I artiklen står der bl.a. følgende om spørgsmålet om ret til indsigt i navne på offentlige ansatte:
2.3. Offentlighedslovens § 30, nr. 1 Bestemmelsen er sålydende:
 Følgende er anført under de specielle bemærkninger til offentlighedslovens § 30 (Folketingstidende (elektronisk udgave), L 144, fremsat den 7. februar 2013, Folketingsåret 2012-2013, side 102f):
Der kan endvidere henvises til afsnittet om undtagelse af oplysninger om enkeltpersoners private forhold i betænkning nr. 1510/2009 om offentlighedsloven, side 461ff.
Se særligt side 649, hvor der står følgende:
 I Offentlighedsloven med kommentarer af Mohammad Ahsan, 1. udgave, Jurist- og Økonomforbundets Forlag, 2014, side 514ff står desuden bl.a. følgende:
 I Højesterets dom i Ugeskrift for Retsvæsen 1988, s. 470 (U. 1988.470H) fandt Højesteret, at en borger havde krav på at få at vide af kommunen, hvilke folkeskolelærere på en skole der havde nedlagt arbejdet som protest mod indskrænkninger i skolevæsenet, idet arbejdsnedlæggelsen efter forarbejder og kommentarer til den dagældende offentlighedslov ikke kunne opfattes som personlige forhold (nu private forhold), jf. den daværende offentlighedslovs5 § 2, stk. 1, nr. 1, (nu § 30, nr. 1) eller som interesser, hvor hemmeligholdelse efter forholdets særlige karakter er påkrævet, jf. den dagældende offentlighedslovs § 2, stk. 2, nr. 4, (den daværende opsamlingsbestemmelse). Det havde ingen betydning, hvortil borgeren ville anvende oplysningerne.
2.4. Offentlighedslovens § 33, nr. 5 2.4.1. Bestemmelsen er sålydende:
 Følgende er anført under de specielle bemærkninger til offentlighedslovens § 33, nr. 5, (Folketingstidende (elektronisk udgave), L 144, fremsat den 7. februar 2013, Folketingsåret 2012-2013, side 105f.):
 I Justitsministeriets vejledning nr. 9847 af 19. december 2013 om lov om offentlighed i forvaltningen er blandt andet anført følgende:
 I betænkning nr. 1510/2009 om offentlighedsloven, kapitel 17, afsnit 4.1.2.1., side 658-659, er blandt anført følgende om bestemmelsen i den dagældende offentlighedslovs § 13, stk. 1 (nu § 33, stk. 1):
 I Justitsministeriets vejledning om aktindsigt i personalesager, 1997, er bl.a. anført følgende:
 I Offentlighedsloven med kommentarer af Mohammad Ahsan, 1. udgave, Jurist- og Økonomforbundets Forlag, 2014, side 556ff står bl.a. følgende:
 2.4.2. Følgende praksis angående anvendelse af generalklausulen i forhold til aktindsigt i navne på offentligt ansatte kan fremhæves:
I en sag, der er optaget i Folketingets Ombudsmands beretning for 1996, side 122 ff. (FOB 1996.122) klagede en tidligere patient over, at Indenrigsministeriet havde afvist at pålægge Københavns Amtskommune at udlevere navnene på to sygeplejersker, der arbejdede på en psykiatrisk afdeling.
Københavns Amtskommune havde over for Indenrigsministeriet oplyst, at den tidligere patient havde overfuset adskillige ansatte i amtet og opsøgt en læge på dennes privatadresse, hvilket patienten havde bestridt.
 Ombudsmanden udtalte blandt andet om den dagældende offentlighedslovs6 § 13, stk. 1, nr. 6 (nu § 33, stk. 1, nr. 5):
I Østre Landsrets dom i Ugeskrift for Retsvæsen 2004, s. 1212, (U. 2004.1212 Ø) fandt landsretten, at Beskæftigelsesministeriet ikke kunne nægte en borger aktindsigt i navne og stilling på to medarbejdere i ministeriet.
Borgeren ønskede, at Beskæftigelsesministeriet skulle oplyse navn og stilling på to medarbejdere i ministeriet, som på et tidspunkt i 1996 var placeret i to nærmere angivne lokaler beliggende over for borgerens lejlighed.
Baggrunden herfor var, at borgeren var af den opfattelse, at de to ansatte stod bag en smædekampagne gående ud på, at borgeren skulle have optrådt uterligt i sin lejlighed, og at borgeren ønskede at få afklaret, om de pågældende ved domstolene kunne stilles til ansvar for smædekampagnen mod ham.
Under sin korrespondance med ministeriet om udlevering af de ønskede oplysninger havde borgeren bl.a. betegnet medarbejderne som usle og løgnagtige , pak og ros og provokatører samt nogle usle og løgnagtige smæderygtemagere.
Ministeriet nægtede at udlevere oplysningerne under henvisning til den dagældende offentlighedslovs7 § 13, stk. 1, nr. 3, eller nr. 6 (nu § 33, nr. 1, og 5). Landsretten fandt, at indholdet af borgerens breve og hans adfærd i øvrigt ikke var af en sådan karakter, at ministeriet kunne nægte borgeren aktindsigt efter de påberåbte bestemmelser i offentlighedsloven, og tog derfor borgerens påstand om udlevering af navn og stilling på de to medarbejdere hos ministeriet til følge.
I FOB 2007.315 havde myndighederne givet afslag på aktindsigt i navne på dyrlæger der havde udskrevet for meget penicillin.
I sagen havde myndighederne ved deres afslag på at give aktindsigt i navnene lagt vægt på risikoen for, at oplysningerne kunne blive misbrugt, misforstået eller give anledning til ubegrundede antagelser om ulovligheder m.v., hvis der blev givet indsigt i navnene.
 Ombudsmanden udtalte bl.a. følgende på side 323-324:
I FOB 2010 12-1 gav Forsknings- og Innovationsstyrelsen og Ministeriet for Videnskab, Teknologi og Udvikling en part i en afgørelsessag afslag på aktindsigt i navnene på to forbehandlere, dvs. to medlemmer af vedkommende forskningsråd, hvis opgave er at forbehandle sagen og på et efterfølgende møde i rådet at forelægge sagen for rådet til behandling og afgørelse.
Ombudsmanden rejste sagen af egen drift.
 Bestyrelsesformanden for Det Frie Forskningsråd pegede bl.a. på, at der ellers var risiko for, at offentligheden og ansøgerne fejlagtigt kom til at tillægge forbehandlerne et ansvar og en indflydelse, som de reelt ikke havde, ligesom det ikke kunne udelukkes, at forbehandlerne ville blive udsat for et urimeligt pres.
 Ombudsmanden udtalte blandt andet i den foreløbige redegørelse:
 Ombudsmanden udtalte blandt andet i den endelige redegørelse:
 I FOB 2014-18 (Zornig-sagen) klagede en journalist til ombudsmanden over, at Ministeriet for Børn, Ligestilling, Integration og Sociale Forhold havde undtaget fra aktindsigt navne og initialer på medarbejdere under kontorchefniveau, der havde deltaget i sagsbehandlingen af den såkaldte Zornig-sag, da omtale af sagen i pressen havde medført usikkerhed og utryghed blandt ministeriets medarbejdere.
 Ombudsmanden udtalte blandt andet følgende:
 I FOB 2015-20 klagede en forfatter til ombudsmanden over, at Dansk BiblioteksCenter A/S (DBC)  der var omfattet af offentlighedsloven  havde undtaget navnene på den konsulent, der havde vurderet den indsendte roman for uegnet til bibliotekskatalogisering, og den sagsbehandler i DBC, der havde behandlet sagen, fra aktindsigt.
 Ombudsmanden udtalte blandt andet:
I FOB 2015-24 klagede en borger til ombudsmanden over, at Udenrigsministeriet to gange havde afslået aktindsigt i borgerens egen sag.
Udenrigsministeriet lagde i den seneste aktindsigtsafgørelse vægt på, at den første aktindsigtsafgørelse havde medført en bølge af grov chikane fra borgeren i form af bl.a. beskyldninger om nazisme, antisemitisme m.v. om navngivne medarbejdere på de sociale medier samt oplysninger om medarbejderes og deres ægtefællers og børns private forhold og færden.
 Ombudsmanden udtalte blandt andet:
3. Social- og Indenrigsministeriets vurdering 3.1. Offentlighedsloven finder anvendelse på al virksomhed, der udøves af myndigheder inden for den offentlige forvaltning, jf. offentlighedslovens § 2.
Udgangspunktet i offentlighedsloven er, at navnet på den ansatte skal udleveres, hvis der anmodes om aktindsigt i en konkret personalesag.
Dette følger direkte af offentlighedslovens § 21, stk. 3, og gælder uanset, at personalesager er undtaget fra retten til aktindsigt, jf. offentlighedslovens § 21, stk. 1.
 I den foreliggende sag er der imidlertid tale om en generel anmodning om aktindsigt i navnene på læger ansat i akuttelefonen 1813. Det indebærer, at anmodningen ikke skal behandles efter reglerne i offentlighedslovens § 21.
Det er imidlertid efter offentlighedsloven udgangspunktet, at oplysninger om, hvilke personer der har truffet afgørelse, hvem der i øvrigt har medvirket i sagsbehandlingen, og hvem der er ansat i en bestemt (enhed hos) en myndighed, er undergivet aktindsigt.
Uanset at der ikke begæres aktindsigt i en konkret personalesag, og uanset at offentlighedslovens § 21, stk. 3, således ikke finder direkte anvendelse, følger det af princippet i og hensynene bag bestemmelsen, at der gælder dette udgangspunkt.
At der er aktindsigt i navnet mv. i personalesager (der som anført i almindelighed er undtaget fra aktindsigt) må således understøtte, at der som udgangspunkt også er aktindsigt i tilsvarende oplysninger i sager, der ikke er personalesager, jf.
FOB 2014-18. Offentligheden, herunder medierne, har en reel interesse i, at oplysningerne undergives aktindsigt, jf. betænkning nr. 1349/1998, da oplysninger om navnene på de ansatte hos en (del af en) myndighed er et vigtigt led i offentlighedens kontrol med den offentlige forvaltning, som loven har til formål at understøtte, jf. offentlighedslovens § 1, stk. 1, nr. 3.
 Der henvises til den i afsnit 2.2. og afsnit 2.4. anførte litteratur og praksis.
 Navne på ansatte vil efter en konkret vurdering kunne afslås efter offentlighedslovens § 9, stk. 2, nr. 2, eller undtages efter offentlighedslovens §§ 30-33.
 Social- og Indenrigsministeriet vurderer i det følgende, hvorvidt oplysningerne om navnene på læger ansat i akuttelefonen 1813 kan undtages fra retten til aktindsigt efter reglerne i offentlighedslovens § 9, stk. 2, nr. 2, § 30, nr. 1, eller § 33, nr. 5.
 3.2. Efter offentlighedslovens § 9, stk. 2, nr. 2, kan behandlingen af en anmodning om aktindsigt afslås, i det omfang anmodningen må antages at skulle tjene et retsstridigt formål eller lignende.
 Region Hovedstaden skrev i henvendelsen af 9. december 2014 til Statsforvaltningen, at regionen er enig i Statsforvaltningens afvisning af muligheden for at tage offentlighedslovens § 9, stk. 2, nr. 2, i brug i den foreliggende sag, da der ikke foreligger oplysninger, der indikerer, at Dagens Medicins aktindsigtsanmodning må antages at skulle tjene et retsstridigt formål eller lignende.
 Social- og Indenrigsministeriet er enigt med Statsforvaltningen og Region Hovedstaden i, at bestemmelsen ikke finder anvendelse i forbindelse med anmodningen om aktindsigt fra Dagens Medicin, da der heller ikke efter ministeriets opfattelse foreligger konkrete omstændigheder ved anmodningen, der indikerer, at anmodningen skal tjene et retsstridigt formål, herunder chikane.
 Der foreligger således ikke efter ministeriets opfattelse en konkret begrundet mistanke (antagelse) om, at oplysningerne om navnene på de ansatte læger skal bruges af Dagens Medicin i et chikanøst øjemed m.v., og der er efter ministeriets opfattelse ikke tale om et tilfælde af misbrug af retten til aktindsigt, der er omfattet af offentlighedslovens § 9, stk. 2, nr. 2.
 3.3. Efter offentlighedslovens § 30, nr. 1, omfatter retten til aktindsigt ikke oplysninger om enkeltpersoners private, herunder økonomiske, forhold.
Ved vurderingen af, hvilke oplysninger der kan anses for at vedrøre private forhold, skal der tages udgangspunkt i, om oplysningerne er af en sådan karakter, at de efter den almindelige opfattelse i samfundet bør kunne forlanges unddraget offentlighedens kendskab.
Der henvises til de specielle bemærkninger til offentlighedslovens § 30, nr. 1 (Folketingstidende (elektronisk udgave), i L 144, fremsat den 7. februar 2013, Folketingsåret 2012-2013, side 102f). Se herom i afsnit 2.3.
Ved vurderingen af, om en oplysning kan undtages fra aktindsigt, er det afgørende, om oplysningen ud fra en generel betragtning efter sin karakter vedrører oplysninger om enkeltpersoners private forhold, Det er derimod ikke en betingelse, at hemmeligholdelse i det konkrete tilfælde er af betydning for den person, som oplysningerne angår.
Der henvises bl.a. til FOB 2014-18, som er nærmere omtalt i afsnit 2.4.
Oplysninger om, hvem der har truffet afgørelse i en sag eller i øvrigt medvirket ved en sags behandling, kan heller ikke undtages, da der ikke er tale om oplysninger om private forhold.
Der henvises til betænkning nr. 1510/2009 om offentlighedsloven, side 649.
 Det er på baggrund heraf ministeriets opfattelse, at aktindsigt i oplysninger om lægernes navne ikke kan afslås med hjemmel i offentlighedslovens § 30, nr. 1, da der således er tale om oplysninger, som efter forarbejderne til offentlighedsloven og praksis ikke kan betegnes som private.
3.4. Region Hovedstaden finder, at afslag på aktindsigt i en liste over læger ansat i akuttelefonen 1813 kan afslås med hjemmel i offentlighedslovens § 33, nr. 5. Regionen anfører, at bestemmelsen må være relevant, hvor offentlighedslovens § 9, stk. 2, nr. 2, ikke kan bringes i anvendelse.
Som begrundelse for afslag på aktindsigt anfører regionen, at der er tale om en helt ekstraordinær situation som følge af den tilspidsede konflikt mellem Region Hovedstanden og PLO-Hovedstaden, og at der er en klar og velbegrundet frygt for chikane i tilfælde af videregivelse af identitetsoplysningerne til Dagens Medicin underbygget af lægernes egne udsagn samt i artikler i Dagens Medicin.
Dertil kommer, at det efter regionens opfattelse bør tillægges vægt, at der kan risikere at opstå en risiko for driftsforstyrrelse af akuttelefonen 1813 samt problemer med fremtidig rekruttering af læger.
Yderligere anfører regionen, at Statsforvaltningens sidestilling af den foreliggende sag vedrørende 1813 og ombudsmandens afgørelse i Zornig-sagen efter RHs opfattelse ikke forekommer holdbar. [] I sagen vedrørende 1813 opstår beskyttelseshensynet [] ikke som følge af behandlingen af en konkret sag, men på grund af den helt ekstraordinære situation, at risikoen for chikane udspringer af lægernes ansættelsesforhold i sig selv.  3.4.1. Efter bestemmelsen i offentlighedslovens § 33, nr. 5  den såkaldte generalklausul  kan retten til aktindsigt begrænses, i det omfang det er nødvendigt til beskyttelse af væsentlige hensyn til private og offentlige interesser, hvor hemmeligholdelse efter forholdets særlige karakter er påkrævet.
Bestemmelsen har et snævert anvendelsesområde.
Der henvises til de specielle bemærkninger til § 33, nr. 5, (Folketingstidende (elektronisk udgave), i L 144, fremsat den 7. februar 2013, Folketingsåret 2012-2013, side 105f). Se afsnit 2.4. Det er forudsat, at der kun vil blive gjort brug af bestemmelsen i tilfælde, hvor hemmeligholdelse af hensyn til offentlige eller private interesser er klart påkrævet.
Og det skal være nødvendigt til beskyttelse af væsentlige hensyn til disse interesser.
Offentlighedslovens § 33, nr. 5, forudsætter, at man foretager en konkret vurdering i hvert enkelt tilfælde af, om væsentlige hensyn gør det påkrævet, at oplysningerne hemmeligholdes.
 Det følger således af formuleringen af indledningen til offentlighedslovens § 33 (nødvendigt), at en anmodning om aktindsigt kun kan afslås, hvis retten til at blive gjort bekendt med oplysninger i en sag eller et dokument efter et konkret skøn findes at burde vige for de nærmere opregnede væsentlige hensyn til offentlige og private interesser.
Opsamlingsbestemmelsen skal i første række benyttes til at tilgodese beskyttelsesinteresser, der er anerkendt ved udformningen af lovens øvrige undtagelsesbestemmelser, men hvor de udtrykkelige bestemmelser har vist sig utilstrækkelige.
Bestemmelsen kan imidlertid også i særlige tilfælde anvendes til at varetage beskyttelsesinteresser, der ikke har en snæver sammenhæng med de interesser, der er kommet til udtryk i undtagelsesbestemmelsen.
Aktindsigt kan kun afslås, hvis der er nærliggende fare for, at private eller offentlige interesser vil lide skade af betydning.
Der henvises til betænkning nr. 1510/2009 om offentlighedsloven, kapitel 17, afsnit 4.1.2.1., side 658-659, og Justitsministeriets vejledning nr. 9847 af 19. december 2013 om lov om offentlighed i forvaltningen pkt. 8.4.1.
 3.4.2. Ministeriet har foretaget en vurdering af, om der i sagen foreligger en nærliggende fare for, at private interesser vil lide skade af betydning.
Som nævnt i afsnit 3.1. er det efter offentlighedsloven udgangspunktet, at oplysninger om, hvilke personer der har truffet afgørelse, hvem der i øvrigt har medvirket i sagsbehandlingen, og hvem der er ansat i en bestemt (enhed hos) en myndighed, er undergivet aktindsigt.
Det er ministeriets opfattelse, at man som offentligt ansat som udgangspunkt skal tåle, at ens navn, stilling, uddannelse, arbejdsopgaver, lønmæssige forhold m.v. er oplysninger, der kan anmodes om indsigt i, jf. også offentlighedslovens § 21, stk. 3.
Det er i praksis om generalklausulen i den tidligere offentlighedslovs8 § 13, stk. 1, nr. 6, og den gældende offentlighedslovs § 33, nr. 5, antaget, at hensynet til en ansat kan føre til, at navnet kan undtages fra aktindsigt, f.eks. hvis der foreligger en konkret begrundet mistanke om, at udlevering af vedkommendes navn kan medføre, at den ansatte bliver udsat for chikane.
Oplysninger om, hvilke personer der har truffet afgørelse, og hvem der i øvrigt har medvirket i sagsbehandlingen, kan kun i ganske særlige tilfælde, hvor der måtte være et klart behov for at beskytte den enkelte ansatte, tilbageholdes for at beskytte den offentligt ansatte.
Der henvises blandt andet til FOB 2014-18 og til Offentlighedsloven med kommentarer af Mohammad Ahsan, 1. udgave, Jurist- og Økonomforbundets Forlag, 2014, side 370-371.
Oplysninger om navne på offentlige ansatte vil som anført i de specielle bemærkninger til den dagældende offentlighedslovs § 2, stk. 3, jf. afsnit 2.2., f.eks. kunne undtages, hvis der er en konkret formodning for, at medarbejderen i givet fald vil blive udsat for repressalier, forulempelser eller lignende.
Den ansatte skal således i givet fald for at kunne opnå beskyttelse imod, at navnet undergives aktindsigt, blive udsat for en reaktion af en vis styrke, der efter en målestok om, hvad der må antages at være den almindelige opfattelse i samfundet, ligger ud over, hvad en offentligt ansat bør tåle.
Der henvises blandt andet til Justitsministeriets vejledning om aktindsigt i personalesager, 1997, pkt. 17, samt til FOB 1996.122 og FOB 2015-24.
Ministeriet finder, at spørgsmålet om aktindsigt i navnene på sagsbehandlerne i de i afsnit 2.4. resumerede udtalelser FOB 2014-18 og FOB 2015-20, og spørgsmålet om aktindsigt i navnene på lægerne ansat i akuttelefonen 1813 er direkte sammenlignelige.
Begge udtalelser handler om, hvorvidt man som offentligt ansat skal tåle, at ens navn er en oplysning, der er offentligt tilgængelig.
 Det almindelige ubehag, en ansat kan have ved, at ens navn og dermed ens ansættelsesforhold bliver undergivet aktindsigt og efterfølgende omtalt i medierne, kan altså ikke begrunde, at den ansattes navn ikke undergives aktindsigt, da dette efter offentlighedsloven er et udgangspunkt, man som offentligt ansat må tåle.
Det særlige ubehag, der er forbundet med, at en ansat bliver underkastet negativ omtale i medierne, kan heller ikke i sig selv begrunde, at den ansattes navn ikke undergives aktindsigt.
I overensstemmelse med, hvad der er anført af ombudsmanden i FOB 2014-18 kan den alvorlige belastning for en offentligt ansat, der er forbundet med at blive udsat for beskyldninger i medierne, ikke begrunde hemmeligholdelse af den ansattes navn, da offentlighedsloven netop skal understøtte mediernes kontrol med den offentlige forvaltning.
En generel vurdering af risikoen for, at lægerne kan blive omtalt i medierne på en måde, der kan opleves som krænkende, kan i lighed med, hvad ombudsmanden har anført i FOB 2014-18, ikke i sig selv begrunde en fravigelse af offentlighedslovens udgangspunkt.
Det særlige forhold i denne sag  som ikke forelå i FOB 2014-18  at risikoen for negativ omtale udspringer af lægernes ansættelsesforhold i sig selv og ikke af en bestemt sag, - og dermed, at den negative omtale måske kan have en længere varighed eller en anden styrke end den negative omtale knyttet til en bestemt sag - kan ikke føre til en ændret vurdering af dette spørgsmål.
Negativ omtale af en offentlig ansat i medierne, hvad enten dette skyldes en sag, man har behandlet som offentligt ansat, eller af ens ansættelsesforhold, ligger efter ministeriets opfattelse ikke ud over, hvad man som offentligt ansat efter en målestok om, hvad der må antages at være den almindelige opfattelse i samfundet, må tåle.
Det særlige forhold i denne sag  som ikke forelå i FOB 2014-18  at risikoen for negativ omtale for hele gruppen af ansatte læger i akuttelefonen 1813 kan give en generel risiko for konkrete henvendelser fra andre læger eller andre personer, der indtager samme holdning som PLO-Hovedstaden til ens ansættelsesforhold i akuttelefonen 1813, kan efter ministeriets opfattelse heller ikke begrunde en beskyttelse af den ansattes navn i strid med offentlighedslovens udgangspunkt.
Aktindsigt kan efter offentlighedslovens § 33, nr. 5, kun afslås, hvis der er nærliggende fare for, at private interesser vil lide skade af betydning, jf. afsnit 3.4.1.
Det forhold, at nogle af lægerne har været udsat for sådanne konkrete henvendelser, kan derfor ikke føre til, at hele gruppen af ansatte læger i akuttelefonen 1813 beskyttes imod aktindsigt i alle lægernes navne.
Navnene på de af lægerne i gruppen af ansatte læger i akuttelefonen 1813, der har været udsat for sådanne konkrete henvendelser, kan efter ministeriets opfattelse heller ikke undtages fra aktindsigt, således som sagen foreligger oplyst om arten og karakteren af henvendelserne.
Den generelle risiko for offentlige karrierevanskeligheder eller den konkrete risiko herfor for nogle af de ansatte læger i akuttelefonen 1813 kan af samme grund ikke begrunde, at navnene på hele gruppen af ansatte læger i akuttelefonen 1813 undtages fra aktindsigt.
Navnene på de af lægerne i gruppen af ansatte læger i akuttelefonen 1813, der har anført en risiko for offentlige karrierevanskeligheder, kan efter ministeriets opfattelse ikke undtages fra aktindsigt, da der, som sagen foreligger oplyst, ikke er anført den fornødne nærliggende fare for, at private interesser vil lide skade af betydning, jf. afsnit 3.4.1. Det bemærkes herved, at regionen som offentlig myndighed alene må varetage saglige hensyn i ansættelsen.
Den generelle risiko for private karrierevanskeligheder eller den konkrete risiko herfor for nogle af de ansatte læger i akuttelefonen 1813 kan ikke begrunde, at navnene på hele gruppen af ansatte læger i akuttelefonen 1813 undtages fra aktindsigt.
Aktindsigt kan efter offentlighedslovens § 33, nr. 5, kun afslås, hvis der er nærliggende fare for, at private interesser vil lide skade af betydning, jf. afsnit 3.4.1. Navnene på de af lægerne i gruppen af ansatte læger i akuttelefonen 1813, der har anført en risiko for private karrierevanskeligheder, kan efter ministeriets opfattelse ikke undtages fra aktindsigt, da der, som sagen foreligger oplyst, ikke er anført den fornødne konkrete formodning for en nærliggende fare for, at private interesser vil lide skade af betydning, jf. afsnit 3.4.1.
 Det forhold, at man i PLOs og Lægeforeningens relevante organer overvejer mulighederne for at sanktionere læger, der arbejder i 1813, med advarsler, bøder, udelukkelse fra efteruddannelse eller i yderste konsekvens eksklusion, udgør ikke efter Social- og Indenrigsministeriets opfattelse en væsentlig privat interesse, som gør hemmeligholdelse af lægernes navne påkrævet.
 Det er på denne baggrund Social- og Indenrigsministeriets opfattelse, at regionen ikke ved de indhentede udtalelser fra læger ansat i akuttelefonen 1813 har tilvejebragt oplysninger, der giver et tilstrækkeligt konkret grundlag for at fastslå, at retten til aktindsigt i lægernes navne efter et konkret skøn findes at burde vige for de nærmere opregnede væsentlige hensyn til private interesser.
3.4.3. De af regionen anførte offentlige interesser i ikke at meddele aktindsigt i lægernes navne, bl.a. hensynet til driften af akuttelefonen 1813 samt problemer med fremtidig rekruttering, har efter Social- og Indenrigsministeriets opfattelse ikke en sådan vægt, at det kan føre til en fravigelse af udgangspunktet, hvorefter aktindsigt i de ansattes navne skal meddeles.
Som anført ovenfor i afsnit 3.4.1. kan aktindsigt kun afslås, hvis der er nærliggende fare for, at offentlige interesser vil lide skade af betydning.
Der foreligger ikke i sagen oplysninger om, at udlevering af navnene på de læger, der arbejder i akuttelefonen 1813, i forbindelse med den faglige konflikt mellem Region Hovedstaden og PLO-Hovedstaden skulle bevirke forstyrrelse af de pågældende medarbejderes håndtering af driften af akuttelefonen1813. Der foreligger ikke i sagen oplysninger om, at det forhold, at PLO-Hovedstaden har anbefalet sine medlemmer om ikke at søge ansættelse i akuttelefonen 1813 og overvejer at tage foreningsmæssige skridt imod de medlemmer, der har taget ansættelse i akuttelefonen1813, skulle udgøre en konkret risiko for fremtidige rekrutteringsvanskeligheder.
Det forhold, at en udlevering af navnene på de læger, der på nuværende tidspunkt arbejder i akuttelefonen1813, kan indebære en generel risiko for, at lægerne søger andet ansættelsesforhold, kan derfor som følge af den manglende konkrete risiko for fremtidige rekrutteringsvanskeligheder ikke udgøre en nærliggende fare for, at regionens interesser vil lide skade af betydning.
 3.5. Samlet set er det således Social- og Indenrigsministeriets opfattelse, at der ikke lovligt kan gives afslag på aktindsigt i oplysninger om navnene på de læger, som er ansat i Region Hovedstadens akuttelefon 1813, med henvisning til offentlighedslovens § 33, nr. 5.
 Social- og Indenrigsministeriet har dags dato anmodet Region Hovedstaden om inden udgangen af december 2015 at orientere Statsforvaltningen om, hvad regionen agter at foretage i anledning af ministeriets udtalelse.
 Ved kopi af dette brev har Social- og Indenrigsministeriet dags dato meddelt Statsforvaltningen sin retsopfattelse.
 Kopi af dette brev er ligeledes sendt til Dagens Medicin til orientering.
 Kopi af dette brev vil blive offentliggjort på www.offentlighedsportalen.dk samt på Social- og Indenrigsministeriets hjemmeside.
Med venlig hilsen Christina Ekmann 1 Lovbekendtgørelse nr. 770 af 9. juni 2015 2 Lovbekendtgørelse nr. 769 af 9. juni 2015 3 § 2 i lov nr. 572 af 19. december 1985 om offentlighed i forvaltningen, som affattet ved lov nr. 276 af 13. maj 1998 4 Lovforslag nr.
L  33, fremsat den 26. marts 1998, FT 1997-98, 2. samling, tillæg A, side  888, 895.
