Fremsat den 19. april 2005 af  

 Anne Grete Holmsgaard (SF),  

 Poul Henrik Hedeboe (SF) og Ole Sohn (SF) Forslag til folketingsbeslutning om  

 regler for udformning og offentliggørelse af stillingsopslag i statslige  

 aktieselskaber m.v.
 Folketinget opfordrer regeringen til at udarbejde regler, der  

 fastslår, at topstillinger i statslige aktieselskaber m.v. skal slås op  

 offentligt.
Bemærkninger til forslaget Beslutningsforslaget har baggrund i sagen fra 2004 om  

 besættelsen af direktørstillingen i Ørestadsselskabet med den hidtidige  

 næstformand i bestyrelsen, overborgmester Jens Kramer Mikkelsen.
Besættelsen  

 af  

 stillingen skete både uden opslag og uden forudgående involvering af  

 bestyrelsen,  

 der blot blev orienteret om beslutningen som et fait accompli kort tid  

 inden offentliggørelsen.
En sådan fremgangsmåde finder forslagsstillerne helt  

 uacceptabel.
Hvis bestyrelsesansvaret skal give mening, må det være klart, at  

 bestyrelsen skal involveres direkte i formuleringen af krav til  

 topstillinger,  

 ligesom disse skal slås op, således at det er muligt at tiltrække og vurdere  

 mere end én kandidat til stillingen.
Forslagsstillerne har ikke indvendinger  

 imod, at der også anvendes bureauer, der kan støtte bestyrelsen i at søge  

 velkvalificerede kandidater og/eller i at teste disses kvalifikationer.
I den konkrete sag har statsministeren (i besvarelsen af spørgsmål  

 nr.
S 145 i folketingsåret 2004-05, 1. samling) argumenteret med, at der ikke  

 findes regler, der gjorde den pågældende stillingsbesættelse ulovlig.
Det er  

 øjensynlig rigtigt, men gør ikke fremgangsmåden kønnere.
For at forebygge  

 tilsvarende sager foreslås det, at der altid skal udformes et  

 stillingsopslag, der  

 slås op offentligt, samt foregå en vurdering i bestyrelsen af, hvem der er  

 bedst kvalificeret til stillingen.
Beslutningsforslaget dækker alle områder i  

 offentlige selskaber m.v., der ikke allerede er dækket ind af tilsvarende  

 regler.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om regler for udformning og offentliggørelse af  

 stillingsopslag i statslige aktieselskaber m.v..
(Beslutningsforslag nr.
B 77).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
