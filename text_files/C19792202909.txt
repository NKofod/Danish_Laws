(Til seminarierektorerne ved børnehave-  

 og fritidspædagogseminarierne) Indledning Ved overtimebetaling forstås betaling for det antal timer, hvormed  

 løntimetallet overstiger det pligtige undervisningstimetal, jf. ministeriets  

 cirkulære af 20. januar 1972 om tjenestetiden m.v. for lærere m.fl. ved  

 børnehave- og fritidspædagogseminarierne.
Overtimebetalingen kan ikke  

 oppebæres af rektorer, jf. samme cirkulæres afsnit III.
Overtimebetaling kan ikke ydes til lærere med nedsat timetal på grund af  

 alder.
Eventuelle timer udover det reducerede pligtige timetal afspadseres.
Udbetaling § 1.  Overtimebetalingen vil kunne udbetales med et  

 månedligt beløb over årets 12 måneder på grundlag af gennemsnittet af  

 ugentlige overtimer i årets løb.
Ved undervisningsårets begyndelse afgøres  

 det for hver enkelt lærer på grundlag af time- og fagfordelingsplanen, hvor  

 mange overtimer han kan forventes at få i løbet af undervisningsåret.
På  

 grundlag af dette skøn foretages månedlig udbetaling under forbehold af den  

 endelige opgørelse af årstimetallet.
Ved undervisningsårets ophør foretages  

 regulering af betaling for for mange/for få overtimer.
Beregning § 2.  Overtimebetalingen udgør en kvotadel i forhold  

 til det til enhver tid gældende fulde pligtige timetal af lønnen, inklusive  

 dyrtidstillæg til overenskomstansatte på 9. løntrin med tillæg af 10%.
Ikrafttrædelsesbestemmelser § 3.  Cirkulæret har virkning fra den 1. august 1978.
 Undervisningsministeriet, den 3. maj  

 1979.
 P.M.V.
 E.B.
Poul Mikkelsen eksp.sekr.
