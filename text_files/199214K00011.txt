Nr BTL 11 Betænkning over Forslag til lov om ændring af lov om statsautoriserede  

 revisorer og lov om registrerede revisorer (Disciplinærsystem)   

 Nr L 11 1992-93, 1. samling Afgivet af Erhvervsudvalget Afgivet: 19921208 Udvalget har behandlet lovforslaget i en række møder og har herunder stillet et spørgsmål til industriministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
Et mindretal inden for flertallet (Socialdemokratiets og Det Radikale  

 Venstres medlemmer af udvalget) er principielt enig i det uheldige i, at en  

 virksomhed, som skal revideres, er (med)ejer af den virksomhed, der skal  

 revidere.
Men en række afgrænsningsproblemer gør det rimeligt, at problemet  

 analyseres af revisorkommissionen i forbindelse med de overvejelser om  

 sikringen af revisors uafhængighed, som kommissionen skal foretage med sigte  

 på rapportering i maj 1993.
Et andet mindretal inden for flertallet (Socialdemokratiets medlemmer af  

 udvalget) mener ikke, at det foreslåede disciplinærsystem kan bortvejre  

 befolkningens fornemmelse af revisorernes selvdømme.
Mindretallet så hellere  

 det i mindretallets den 7. oktober 1992 fremsatte forslag til  

 folketingsbeslutning om funktionsadskillelse og større åbenhed i børsnoterede  

 aktieselskaber (B 4) skitserede disciplinærsystem.
Når mindretallet alligevel  

 anbefaler lovforslaget til vedtagelse, skyldes det først og fremmest  

 bestemmelserne om, at alle, som har en retlig interesse deri, kan indbringe  

 en sag for revisornævnet.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af et mindretal stillede  

 ændringsforslag.
Mindretallet finder det tilfredsstillende, at der nu sker en skærpelse af  

 disciplinærsystemet for revisorer.
For et par år siden foreslog SF en række  

 stramninger i revisorlovgivningen, herunder en udvidelse af listen over  

 berettigede til at indbringe sager for revisornævnet.
Dengang var det ikke  

 engang muligt at få føjet Industrirådet til listen.
Nu får enhver med retlig  

 interesse heri adgang til at indbringe sager.
Verden skrider dog fremad.
Mindretallet tror ikke, at de stramninger, der nu vedtages i denne og  

 andre love i dette folketingsår, vil løse problemerne.
Specielt er der behov  

 for en revision af regnskabsloven, så antallet af valgmuligheder mellem  

 regnskabsprincipper indskrænkes væsentligt.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af et mindretal stillede  

 ændringsforslag.
Fremskridtspartiet er enig i, at reglerne om revisorers ansvar bør  

 strammes op, ligesom et disciplinærsystem formentlig også vil få en positiv  

 virkning.
Fremskridtspartiet mener, at dette lovforslag kun er en lille del  

 af de regelændringer, der må til.
De mange erhvervsskandaler specielt i den  

 finansielle sektor kan kun være sket, fordi det regelsæt, der har været  

 gældende, har været for dårligt, men også fordi regeringen har haft en  

 direkte uvilje mod at håndhæve gældende regler.
Det finder Fremskridtspartiet  

 meget kritisabelt.
Skandalerne har medført tab i milliardklassen.
Disse tab  

 har betydet, at borgerne allerede er blevet eller vil blive påført udgifter i  

 form at bidrag, gebyrer m.m.
Fremskridtspartiet har den opfattelse, at frihed medfører ansvar.
Når der  

 ikke leves op til dette ansvar, må det medføre konsekvenser.
 ÆndringsforslagAf et mindretal (SF og FP):
 Til § 1 1) Efter nr. 8 indsættes som nyt nummer:
 »01. § 13, stk. 1, nr. 3 , affattes således:
»3) den virksomhed, om hvis forhold erklæring ønskes afgivet, eller  

 hos hvem revisionen ønskes udført, er direkte eller indirekte interessent,  

 aktionær, anpartshaver eller har lignende ejerandele, eller virksomheden i  

 øvrigt har en mere betydelig økonomisk interesse i den revisionsvirksomhed,  

 hvortil revisor er knyttet,».« Til § 2 2) Efter nr. 6 indsættes som nyt nummer:
 »02. § 7, stk. 1, nr. 3 , affattes således:
»3) den virksomhed, om hvis forhold erklæring ønskes afgivet, eller  

 hos hvem revisionen ønskes udført, er direkte eller indirekte interessent,  

 aktionær, anpartshaver eller har lignende ejerandele, eller virksomheden i  

 øvrigt har en mere betydelig økonomisk interesse i den revisionsvirksomhed,  

 hvortil revisor er knyttet,».« Bemærkninger Til nr. 1 og 2 Ved den foreslåede tilføjelse fastslås det, at den  

 virksomhed, hvis regnskaber skal revideres, ikke må have ejerandele i den  

 revisionsvirksomhed, som forestår revisionen.
Hvad der skal betegnes som et  

 indirekte ejerforhold må bero på en konkret fortolkning, men f.eks. et  

 tilknytningsforhold som omhandlet i årsregnskabslovens § 1, stk. 2, nr. 10,  

 er naturligt omfattet.
Ved ændringsforslaget styrkes revisors uafhængighed.
