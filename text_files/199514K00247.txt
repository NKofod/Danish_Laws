Nr BTL 247 Betænkning over Forslag til lov om Danmarks Journalisthøjskole   

 Nr L 247 1995-96, 1. samling Afgivet af Uddannelsesudvalget Afgivet: 19960521 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Et af udvalgets spørgsmål og undervisningsministerens svar herpå er  

 optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Danmarks Journalisthøjskole, Danmarks Radio, Danske Dagblades Forening, Journalistforbundet, TV 2 Danmark og Rektorkollegiet.
 Der er af et mindretal stillet ændringsforslag, hvorom henvises til de  

 ledsagende bemærkninger.
Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
Flertallet vil stemme imod de stillede  

 ændringsforslag.
 Et mindretal inden for flertallet (Det Konservative Folkepartis medlemmer  

 af udvalget) ønsker at fastholde undervisningsministeren på hans forsikring  

 om, at lovforslaget ikke indebærer nogen form for konkurrenceforvridning i  

 forholdet mellem Center for Journalistisk Efteruddannelse og private  

 rådgivere og konsulenter på området, jf. ministerens besvarelse af spørgsmål  

 1, som er optrykt som bilag til denne betænkning.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet finder, at lovforslaget tildeler journalistuddannelsernes  

 studerende og ansatte en alt for lille indflydelse på journalistuddannelsens  

 styrelse, og at branchens arbejdsgivere tildeles alt for stor vægt i  

 Journalisthøjskolens bestyrelse.
Mindretallet vil stemme hverken for eller  

 imod det af Socialistisk Folkeparti stillede ændringsforslag og stemme imod  

 lovforslaget i sin helhed.
 ÆndringsforslagAf et mindretal (SF):
 Til § 2 1) Stk. 1 affattes således:
 »Danmarks Journalisthøjskole ledes af en bestyrelse, hvis flertal af  

 medlemmer skal være udefra kommende repræsentanter for aftagerkredse og andre  

 kredse, der har væsentlig interesse i højskolens virksomhed, og sammensættes  

 således:
 1) Højskolens rektor, der er født formand for bestyrelsen.
 2) Højskolens studieleder, jf. § 7, stk. 2.
 3) Lederen af Center for Journalistisk Videreuddannelse, jf. § 8, stk. 1.
 4) 1 repræsentant for højskolens medarbejdere.
 5) 1 repræsentant for højskolens studerende.
 6) 2 udefra kommende medlemmer udpeget af Dansk Journalistforbund.
 7) 2 udefra kommende medlemmer udpeget af Danske Dagblades Forening.
 8) 2 udefra kommende medlemmer udpeget af andre medier end dagspressen.
 2) Stk. 2 udgår.
 Stk. 3 og 4 bliver herefter stk. 2 og 3.
Bemærkninger Til nr. 1 Den foreslåede bestyrelsessammensætning svarer til den  

 sammensætning af styrelsesrådet, der fremgik af høringsudkastet til  

 lovforslaget.
Denne sammensætning sikrer et mere afbalanceret forhold mellem  

 højskolens egne repræsentanter og de udefra kommende bestyrelsesmedlemmer.  

 Bestyrelsessammensætningen i det fremsatte lovforslag er i for høj grad  

 præget af brancherepræsentanter med deraf følgende fare for en for kortsigtet  

 uddannelsesprofil.
 Til nr. 2 Der er tale om en konsekvensændring som følge af  

 ændringsforslaget under nr. 1.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren og dennes  

 besvarelse heraf Spørgsmål 1:
»Hvordan vil ministeren sikre, at Center for journalistisk  

 efteruddannelse ikke tilbyder rådgivning og konsultativ virksomhed på vilkår,  

 der er konkurrenceforvridende i forhold til private rådgivere og konsulenter  

 på området?» Svar:
Center for Journalistisk Efteruddannelse tilrettelægger sin  

 uddannelsesvirksomhed dels efter reglerne om åben uddannelse dels efter  

 reglerne om indtægtsdækket virksomhed.
Centret kan endvidere drive  

 rådgivningsvirksomhed m.v. som indtægtsdækket virksomhed.
Det fremgår af lov om åben uddannelse § 11, stk. 2, at  

 uddannelsesinstitutionernes udbud af uddannelsesaktiviteter ikke må påføre  

 andre ubillig priskonkurrence, ligesom institutionerne ikke må påføre private  

 initiativtagere ny konkurrence, når den privates udbud hidtil har fundet sted  

 uden konkurrence fra uddannelsesaktiviteter finansieret helt eller delvis med  

 offentlige midler.
Efter samme lovs § 12 er der nedsat et nævn, der påser, at  

 disse regler ikke overtrædes.
 Af Finansministeriets budgetvejledning 1996, pkt. 21.23.3. fremgår det, at  

 prisen på den enkelte vare eller tjenesteydelse under indtægtsdækket  

 virksomhed fastsættes således, at der ikke sker konkurrenceforvridning over  

 for private eller offentlige konkurrenter.
 Der er således på begge områder fastsat regler, som sikrer, at højskolen  

 ikke tilbyder rådgivning m.v. på konkurrenceforvridende vilkår.
