 Under  

 den mundtlige forhandling har klageren nedlagt påstand om, at indklagede  

 tilpligtes at betale kr. 1.204.507. Indklagede har påstået frifindelse,  

 subsidiært mod betaling af et mindre beløb end kr. 1.204.507.
Der  

 foreligger en del uklarhed om talmæssige opgørelser, herunder med hensyn til  

 visse foretagne betalinger og konsekvensen for renteberegning i forhold  

 hertil.  

 Herefter har voldgiftsretten indskrænket sig til at fremkomme med sit syn på  

 anbringender, hvorefter parterne på grundlag heraf skulle søge at nå til  

 enighed om de talmæssige beregninger.
Inden afsigelse af kendelsen opnås  

 enighed mellem parterne om såvel hovedstolen som rentebeløbet.
Der afsiges  

 kendelse i kort form og uden sagsfremstilling i overensstemmelse med, hvad  

 parterne  

 er nået til enighed om.
Indklagede skal herefter til klager betale 1.806.389  

 kr. med renter 195.239 kr.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører prisregulering.
Ved klageskrift af 1. maj 2001 har en advokat på vegne af klager  

 indklaget indklagede, for en i henhold til Regler for behandling af  

 sager ved  

 Voldgiftsnævnet for bygge- og anlægsvirksomhed nedsat voldgiftsret  

 bestående  

 af Area Sales Manager Therese Torp Høgseth, sektorchef Kjeld Thomsen og  

 landsdommer Knud A.
Knudsen, sidstnævnte som formand.
 Under den mundtlige forhandling den 20. februar 2003 nedlagde  

 klageren påstand om, at indklagede tilpligtes at betale kr. 1.204.507,00 med  

 renter svarende til den af Danmarks Nationalbank til enhver tid fastsatte  

 officielle diskonto med tillæg 2% af kr. 1.997.165,00 fra den 10. juli 2000  

 til  

 den 8. januar 2001, af kr. 1.799.418,00 fra den 9. januar 2001 til den 25.  

 april 2001 og af kr. 1.935.392,00 fra den 26. april 2001 til den 30. april  

 2001  

 og herefter med sædvanlig procesrente af kr. 1.935.392,00 fra sagens anlæg  

 den  

 2. maj 2001 til den 17. september 2002 fra hvilket tidspunkt det påståede  

 beløb  

 kr. 1.204.507,00 forrentes med procesrente til betaling sker.
 Indklagede nedlagde påstand om frifindelse, subsidiært  

 frifindelse mod betaling af et mindre beløb end kr. 1.204.507,00, forrentet  

 med  

 diskontoen + 2% fra (1) den 10. juli 2000 til den 3. november 2000 af  

 maksimalt  

 kr. 1.997.165,00, (2) den 4. november 2000 til den 14. juni 2001 af maksimalt  

 kr. 1.854.307,00, (3) den 15. juni 2001 til den 5. april 2002 af maksimalt  

 kr.  

 1.799.418,00, (4) den 6. april 2002 til den 17. september 2002 af maksimalt  

 kr.  

 1.056.512,20, og (5) den 18. september 2002 til betaling sker af maksimalt  

 kr.  

 325.627,20.
 Sagen drejer sig om en tvist om beregningen af en aftalt  

 prisregulering af en del af kontraktsummen i den kontrakt, der er indgået  

 mellem parterne.
 Der var under den mundtlige forhandling en del uklarhed om  

 talmæssige opgørelser, herunder med hensyn til visse af de foretagne  

 betalinger  

 og konsekvensen for renteberegning i forhold hertil.
 Voldgiftsretten indskrænkede sig derfor  med parternes  

 indforståelse  til at fremkomme med sit syn på de fremkomne  

 anbringender,  

 hvorefter parterne på grundlag heraf skulle søge at nå til enighed om de  

 talmæssige beregninger.
 Voldgiftsrettens tilkendegivelse indeholdt følgende elementer:
 Indeks.  

  

 Der gives klageren medhold i, at det relevante  

 indeks er indekset LME Primary Aluminium.
Adjustment Date.  

  

 Shipping date kan ikke fortolkes så  

 snævert, at det kun omfatter søtransport.
Der er, jf. bilag 36, tale om  

 løbende  

 shipping activities, og det er ikke dokumenteret, hvornår de  

 enkelte  

 leverancer har forladt fabrikken.
Voldgiftsretten vil derfor, jf. bilag O,  

 lægge en gennemsnitspris på 1.725 $ til grund.
 Valutakursregulering.  

  

 Reguleringsbestemmelsen, bilag 5,  

 s. 8  9, pkt. 47  1, skal læses i sammenhæng og i sin helhed.  

 Bestemmelsen må  

 forstås således, at reguleringen kun går på prisen for aluminium, og  

 bestemmelsen kan ikke fortolkes udvidende.
 Certificering bindende anerkendt.  

  

 Bliver ikke aktuelt,  

 men der kan ikke gives klageren medhold i synspunktet.
 Renter.  

  

 Der kan ikke gives klageren medhold i, at  

 klageren i medfør af bilag 6, side 24 og 26, artikel 31.3 og artikel 33.6  

 skulle have krav på procesrente i henhold til renteloven fra sagens anlæg,  

 idet  

 rentesatsen må anses for aftalt, jf. bilag 5, side 24, artikel 33-6.
Rentedatoer.  

  

 Begge parters beregninger er behæftet med  

 fejl.
Parterne opfordres derfor til at regulere rentebetalingen på grundlag  

 af  

 de faktiske, dokumenterede udbetalinger.
 Som anført tiltrådte parterne på dette grundlag at søge at opnå  

 enighed om de talmæssige beregninger.
 Voldgiftsretten er blevet orienteret om en del af  

 skriftvekslingen herom mellem parterne efter den mundtlige forhandling.
 Indklagedes advokat har på vegne af indklagede den 11. april  

 2003 meddelt, at der mellem parterne er opnået enighed om såvel hovedstolen  

   

 1.806.389 kr.  som rentebeløbet  195.239 kr.  ved betaling  

 senest pr.  

 15.april 2003.
 Klagerens advokat har den 2. maj 2003 over for Voldgiftsnævnet  

 bekræftet disse beløb, og at de er betalt.
Parterne har desuden udvekslet skrivelser om spørgsmålet om  

 afsigelse af kendelse.
Indklagede har ønsket afsagt kendelse om punkterne  

 certificering og renter.
Klageren har modsat sig, at der afsiges kendelse  

 alene  

 omfattende enkelte punkter af sagen, og har i skrivelse af 8. april 2003  

 anført, at rentebeløbet er godkendt uden præjudice i andre sammenhænge.
 Begge parter har erklæret, at eventuel kendelse kan afsiges i  

 kort form og helt uden sagsfremstilling.
 I betragtning af den helt underordnede rolle spørgsmålet om  

 certificering og renter spillede ved den mundtlige forhandling i nærværende  

 sag, afsiges der  uden yderligere bemærkninger  kendelse i  

 overensstemmelse  

 med, hvad parterne er nået til enighed om.
 Thi bestemmes:
Indklagede skal til klageren, som nærmere aftalt mellem parterne  

 betale 1.806.389 kr. med renter 195.239 kr.
Beløbene er betalt.
 Inden 14 dage skal indklagede til klageren betale 50.000 kr. i  

 sagsomkostninger.
 De omkostninger, der har været forbundet med voldgiftsrettens  

 behandling af sagen, skal betales af klageren med 1/3 og af indklagede med  

 2/3  

 efter opgørelse og påkrav fra Voldgiftsnævnet.
