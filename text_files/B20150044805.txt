 Bekendtgørelse om ændring af bekendtgørelse om drift af almene boliger  m.v.
§ 1 I bekendtgørelse nr. 1540 af 16. december 2013 om drift af almene boliger m.v., foretages følgende ændringer:
 1. I § 2 indsættes som stk. 2 og 3:
»Stk. 2. De love og administrative forskrifter, der er nævnt i stk. 1, indeholder bestemmelser om overdragelse af tjenesteydelser af almindelig økonomisk interesse til virksomheder, jf.
Kommissionens afgørelse af 20. december 2011 om anvendelse af bestemmelserne i artikel 106, stk. 2, i traktaten om den Europæiske Unions funktionsmåde på statsstøtte i form af kompensation for offentlig tjeneste ydet til visse virksomheder, der har fået overdraget at udføre tjenesteydelser af almindelig økonomisk interesse 2012/21/EU (EUT L 7 af 11.1. 2012, s. 3).
Stk. 3. Kommunalbestyrelsen skal sikre, at en godkendelse i henhold til § 1, stk. 2 eller 3, af en ny boligorganisation eller af en selvejende institution, der agter at etablere almene ungdomsboliger, indeholder oplysning om bestemmelserne i stk. 1 og 2.« 2. I § 3 ændres »§ 2« til: »§ 2, stk. 1,«.
 3. I § 3 indsættes som stk.2:
»Stk. 2. Bestemmelserne i § 2, stk. 2 og 3, anvendes tilsvarende på almene ungdomsboliger, som ejes af selvejende institutioner.« 4. I § 116 indsættes som stk. 4:
»Stk. 4. Delvis udlejning af fælleslokaler til andre formål end sociale aktiviteter og fritidsaktiviteter for beboerne anses ikke for en væsentlig forandring af ejendommen, jf. stk. 1, nr. 3, hvis udlejningen er forenelig med lokalernes anvendelse som fælleslokaler for beboerne i afdelingen.« § 2 Bekendtgørelsen træder i kraft den 1. maj 2015.
