 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 Landbrugsministeren fastsætter regler med henblik på opfyldelse af  

 traktaten om international transport af letfordærvelige levnedsmidler og om  

 det specielle materiel, der skal bruges til sådan transport (A.T.P.), om  

 brugen af dette materiel, herunder om temperaturen af det transporterede gods  

 under pålæsning, transport og aflæsning samt i den isolerede kasse, hvori  

 godset transporteres.
Stk. 2. Landbrugsministeren kan endvidere fastsætte  

 regler til opfyldelse af ændringer af traktaten, der sker med hjemmel i  

 denne.
Stk. 3. Landbrugsministeren kan i medfør af stk. 1 bl. a. fastsætte  

 regler om, at der til erhvervsmæssig transport af kølede, frosne og dybfrosne  

 levnedsmidler samt nærmere angivne letfordærvelige levnedsmidler skal  

 anvendes isoleret transportmateriel, som er godkendt, og som opfylder nærmere  

 fastsatte krav med hensyn til dets hygiejniske indretning, isolering og  

 køleevne, når: 1) levnedsmidlerne indføres til Danmark ved transport på  

 landevej, jernbane eller ved nærmere fastsatte tilfælde af søtransport eller  

 2) levnedsmidlerne på samme måde udføres fra Danmark med henblik på indførsel  

 i et land, der har tiltrådt traktaten.
 Stk. 4.  Landbrugsministeren kan i medfør af stk. 1  

 endvidere fastsætte regler om, hvilke temperaturer levnedsmidlerne skal have  

 under transporten samt under på- og aflæsning i forbindelse hermed, og hvilke  

 temperaturer der skal opretholdes i de isolerede transportkasser.
§ 2 Landbrugsministeren kan fastsætte, at reglerne som nævnt i § 1 også skal  

 gælde for udførsel med henblik på indførsel til lande, der ikke har tiltrådt  

 traktaten.
§ 3 Landbrugsministeren kan med henblik på kontrol ved ind- og udførsel eller  

 under transport her i landet bl.a. fastsætte regler om: 1) medbringelse af  

 godkendelsesdokumenter under transporten, 2) mærkning af materiel, 3)  

 anvendelse af godkendt automatisk udstyr til registrering af temperaturen i  

 materiellet.
Stk. 2. I de i stk. 1 nævnte regler kan landbrugsministeren  

 bestemme, hvilke forholdsregler der skal træffes, hvor de i medfør af stk. 1,  

 nr. 1-3, fastsatte krav ikke er opfyldt eller de i medfør af § 1, stk. 4,  

 fastsatte temperaturkrav ikke er overholdt, herunder at der kan nægtes  

 transporter adgang til eller fra dansk område.
Stk. 3. Landbrugsministeren  

 fastsætter regler om materiellets godkendelse ved fremstilling til syn.
§ 4 Landbrugsministeren kan bemyndige Slagteriernes Forskningsinstitut til at  

 foretage afprøvning og afgøre sager om godkendelse og at foretage eftersyn af  

 transportmateriel i henhold til denne lov.
Stk. 2. Landbrugsministeren  

 nedsætter et udvalg med repræsentanter fra vognmands-, landbrugs- og  

 fiskerierhvervene til at bistå ved administrationen af loven, herunder til at  

 føre tilsyn med den virksomhed, der udøves i henhold til stk. 1. Stk. 3.  

 Klage over en afgørelse i henhold til stk. 1 skal være indbragt for  

 landbrugsministeren inden 4 uger efter, at klageren har fået underretning om  

 afgørelsen.
Landbrugsministeren kan under særligt undskyldelige  

 omstændigheder bortse fra overskridelse af klagefristen.
Slagteriernes  

 Forskningsinstituts afgørelser skal indeholde oplysning om klagefristen og  

 om, til hvem klagen skal indgives.
Stk. 4. Landbrugsministeren skal, inden  

 han træffer afgørelse i en klagesag, indhente en udtalelse fra det i stk. 2  

 nævnte udvalg.
§ 5 Landbrugsministeren fastsætter efter indhentet udtalelse fra det i § 4,  

 stk. 2, nævnte udvalg de takster, der kan beregnes for godkendelse og  

 eftersyn af transportmateriel samt for andet arbejde, der rekvireres i  

 henhold til § 3, stk. 3.
§ 6 Borgerlig straffelovs § 144 og § 152 finder tilsvarende anvendelse på  

 ansatte i Slagteriernes Forskningsinstitut og medlemmer af det i § 4, stk. 2,  

 nævnte udvalg.
§ 7 I forskrifter, der udfærdiges i medfør af loven, kan der fastsættes straf  

 af bøde for overtrædelse af bestemmelserne i forskrifterne.
Der kan endvidere  

 fastsættes straf af bøde for tilsidesættelse af vilkår for en tilladelse  

 eller for undladelse af at efterkomme forbud eller påbud, der er meddelt i  

 henhold til forskrifter, udstedt i medfør af loven.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
§ 8 Loven træder i kraft den 21. november 1976.
§ 9 Loven gælder ikke for Færøerne.
 Givet på Christiansborg slot, den 17.  

 november 1976.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
/P.
Dalsager.
