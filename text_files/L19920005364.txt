 Den 18. juni 1990 undertegnedes i Strasbourg på Danmarks vegne uden  

 ratifikationsforbehold den femte tillægsprotokol til den almindelige  

 overenskomst om Europarådets rettigheder og immuniteter af 2. september 1949  

 (fritagelse for national indkomstbeskatning af godtgørelser til medlemmerne  

 af Den europæiske Kommission for Menneskerettigheder og Den europæiske  

 Menneskerettighedsdomstol).
 Overenskomsten er bekendtgjort som Udenrigsministeriets bekendtgørelse nr.  

 46 af 10. november 1953, Lovtidende C, med efterfølgende bekendtgørelser,  

 senest nr. 56 af 14. juni 1990.
 Tillægsprotokollen har følgende ordlyd:
Oversættelse FEMTE TILLÆGSPROTOKOL TIL DEN ALMINDELIGE OVERENSKOMST OM EUROPARÅDETS  

 RETTIGHEDER OG IMMUNITETER Undertegnede regeringer, som er medlemmer af  

 Europarådet, er i betragtning af, at medlemmerne af Den europæiske Kommission for  

 Menneskerettigheder (i det følgende betegnet »Kommissionen«) og af  

 Den europæiske Menneskerettighedsdomstol (i det følgende betegnet  

 »Domstolen«) i henhold til artikel 59 i den i Rom den 4. november  

 1950 undertegnede konvention til beskyttelse af menneskerettigheder og  

 grundlæggende frihedsrettigheder (i det følgende betegnet  

 »Konventionen«) er berettiget til under udøvelsen af deres  

 funktioner at nyde de rettigheder og immuniteter, der omhandles i artikel 40  

 i Europarådets statutter og i de med hjemmel i denne indgåede overenskomster; idet de erindrer sig, at de nævnte rettigheder og immuniteter er blevet  

 specificeret og defineret i den anden og den fjerde protokol, undertegnet i  

 Paris henholdsvis den 15. december 1956 og den 16. december 1961, til den i  

 Paris den 2. september 1949 undertegnede almindelige overenskomst om  

 Europarådets rettigheder og immuniteter; i betragtning af, at det i lyset af ændringer i brugen af Konventionens  

 kontrolapparat er nødvendigt at supplere ovennævnte almindelige overenskomst  

 med endnu en protokol; blevet enige om følgende:
Artikel 1 1. Medlemmer af Kommissionen og medlemmer af Domstolen  

 fritages for beskatning af vederlag, biindtægter og diæter udbetalt til dem  

 af Europarådet.
 2. Betegnelsen »medlemmer af Kommissionen og  

 medlemmer af Domstolen« omfatter medlemmer, der efter at være blevet  

 skiftet ud fortsætter behandlingen af sager, som de allerede har under  

 overvejelse, såvel som enhver ad hoc dommer udpeget i medfør af  

 Konventionens bestemmelser.
Artikel 2 1. Nærværende protokol står åben til underskrift for  

 Europarådets medlemslande, som kan udtrykke deres vilje til at blive bundet:
a. ved undertegnelse uden forbehold om ratifikation, accept eller  

 godkendelse, eller b. ved undertegnelse med forbehold om ratifikation, accept eller  

 godkendelse, efterfulgt af ratifikation, accept eller godkendelse.
 2. Intet medlemsland skal uden ratifikationsforbehold  

 undertegne, ratificere, acceptere eller godkende nærværende protokol, med  

 mindre det allerede har ratificeret, eller samtidig ratificerer den  

 almindelige overenskomst om Europarådets rettigheder og immuniteter.
 3. Instrumenter om ratifikation, accept eller  

 godkendelse skal deponeres hos Europarådets Generalsekretær.
Artikel 3 1. Nærværende protokol træder i kraft den første dag i  

 den måned, der følger efter udløbet af en periode på tre måneder efter den  

 dato på hvilken tre medlemslande har udtrykt deres vilje til at være bundet  

 af protokollen i overensstemmelse med bestemmelserne i artikel 2.
 2. For ethvert medlemsland, som på et senere tidspunkt  

 udtrykker sin vilje til at være bundet af protokollen, træder den i kraft den  

 første dag i den måned, der følger efter udløbet af en periode på tre måneder  

 fra datoen for undertegnelse eller deponering af instrumentet om  

 ratifikation, accept eller godkendelse.
Artikel 4 Indtil nærværende protokols ikrafttræden i overensstemmelse med artikel 3,  

 stk. 1 og 2, er signatarmagterne enige om at anvende protokollen foreløbigt  

 fra underskriftsdatoen, forsåvidt dette er foreneligt med deres respektive  

 forfatninger.
Artikel 5 Europarådets Generalsekretær underretter medlemslandene om:
a. enhver undertegnelse; b. deponering af ethvert instrument om ratifikation, accept eller  

 godkendelse; c. enhver ikrafttrædelsesdato for nærværende protokol i henhold  

 til artikel 3; d. enhver anden handling, notifikation eller meddelelse vedrørende  

 denne protokol.
 Til bekræftelse heraf har de undertegnede, der er behørigt befuldmægtigede  

 hertil, undertegnet nærværende protokol.
Udfærdiget i Strasbourg den 18. juni 1990 på engelsk og fransk, begge  

 tekster af lige gyldighed, i et enkelt eksemplar, som skal deponeres i  

 Europarådets arkiv.
Europarådets Generalsekretær fremsender bekræftede  

 genparter til ethvert af Europarådets medlemslande.
 Protokollen trådte i henhold til artikel 3 i kraft for Danmarks  

 vedkommende den 1. november 1991. Den trådte samtidig i kraft for Finland og  

 Storbritannien.
