Arbejdsformidlingskontorerne De statsanerkendte arbejdsløshedskasser I arbejdsløshedslovens § 75 f, stk. 2, er det fastsat, at efterløn ikke  

 kan udbetales til medlemmer, der i længere tid opholder sig i udlandet.
 Bestemmelsen forudsætter således, at efterløn vil kunne udbetales under  

 kortvarigt ophold i udlandet under ferie eller lignende.
 Ifølge samme bestemmelse fastsættes nærmere regler af arbejdsdirektøren.
 Herefter fastsættes følgende regler:
 1. Et medlem, der modtager efterløn, bevarer retten  

 hertil under midlertidigt ophold i udlandet på grund af ferie eller lignende.
 2. Ophold på Færøerne og Grønland sidestilles med  

 ophold i udlandet.
 3. Retten til efterløn under ophold i udlandet kan  

 højst bevares for en periode, der sammenlagt udgør 3 måneder inden for hvert  

 kalenderår.
 4. Såfremt ophold i udlandet overstiger det i punkt 3  

 nævnte tidsrum, udbetales ikke efterløn for den overskydende periode.
 5. Et medlem, der tager midlertidigt ophold i  

 udlandet, skal på begæringen om udbetaling af efterløn give kassen oplysning  

 om opholdets påbegyndelse- og afslutningstidspunkt.
 6. Det påhviler kassen at foretage fornøden  

 registrering af afholdt ferie m.v. i udlandet samt at påse, at ophold i  

 udlandet med bevarelse af retten til efterløn ikke overstiger nævnte periode.
7. Opmærksomheden henledes på, at standsning af  

 udbetaling af efterløn på grund af længerevarende ophold i udlandet end  

 ovenfor nævnt ikke bevirker, at retten til efterløn fortabes.
Udbetaling af  

 ydelsen kan genoptages, når medlemmet igen tager ophold i landet.
 P.D.V.
 E.B.
