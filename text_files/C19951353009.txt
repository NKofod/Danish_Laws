 § 1.  Bestemmelserne i dette cirkulære vedrører de  

 overdyrlæger, der er ansat i de i bilag 1 anførte overdyrlægeembeder.
 § 2.  Overdyrlægen godkender inden for den meddelte  

 autorisations rammer bygnings- og indretningsmæssige ændringer, jf. dog stk.  

 3.
 Stk. 2.  Afgørelser i henhold til stk. 1 skal meddeles  

 skriftligt med kopi til det pågældende distriktskontor.
 Stk. 3.  Ved større virksomhedsudvidelser samt i  

 tilfælde, hvor der foretages vidtgående ombygninger, herunder i forbindelse  

 med omlægning af produktionsflow eller ved indførelse af ny teknologi,  

 indsender overdyrlægen ansøgningen med indstilling til det pågældende  

 distriktskontor, der foretager godkendelsen.
 Stk. 4.  I tvivlstilfælde rådfører overdyrlægen sig med  

 det pågældende distriktskontor, inden der træffes afgørelse.
 § 3.  Overdyrlægens afgørelser kan ikke indbringes for  

 det pågældende distriktskontor eller andre enheder i Veterinærdirektoratet  

 til overskøn.
 Stk. 2.  Virksomheden skal i henhold til sædvanlige  

 administrative regler orienteres om mulighederne for at anke overdyrlægens  

 afgørelse til Landbrugs- og Fiskeriministeriet.
 § 4.  Overdyrlægen har det faglige ansvar for  

 personalenormering, ansættelse og afskedigelse for så vidt angår faste  

 dyrlæger, tilsynsfunktionærer og administrativt personale samt for  

 godkendelse af læge trikinsøgere.
 Stk. 2.  Ansættelse og afskedigelse foretages af  

 Økonomisk/Administrativt Kontor efter indstilling fra overdyrlægen.
 § 5.  Cirkulæret træder i kraft den 1. september 1995.
Veterinærdirektoratet, den 13. juni 1995 Kristian Hermansen /Lene Broberg Bilag 1 Overdyrlægeembeder med udvidede beføjelser:
