 Ejendomsværdiskat  

 skulle alene beregnes af ejerboligværdien.
Landsskatteretskendelse vedr.
Fradrag for ejendomsskatter   

 ansættelse af ejendomsværdi Klagen vedrører fradrag for  

 ejendomsskatter samt ansættelse af ejendomsværdiskat.
Landsskatterettens afgørelse Fradrag for ejendomsskatter  

 er ikke godkendt i medfør af ligningslovens § 14, stk. 2, selvangivet med  

 11.346 kr.
 Landsskatteretten stadfæster  

 skatteankenævnets afgørelse.
 Ejendomsværdiskat af  

 ejendommen B er opgjort efter ejendomsværdiskattelovens regler til 6.927 kr.,  

 idet beregningsgrundlaget er ejendomsværdien for hele ejendommen pr. 1.  

 januar  

 2001 tillagt 5 %.
Landsskatteretten nedsætter  

 beregningsgrundlaget for ejendomsværdiskatten til 1.085.000 kr., svarende til  

 ejerboligværdien, jf. vurderingslovens § 33, stk. 6, 1. pkt., idet de lokale  

 skattemyndigheder anmodes om at foretage den talmæssige opgørelse af  

 ejendomsværdiskatten, jf.
Landsskatterettens forretningsorden § 17, stk. 2.
Sagens oplysninger A ejer ejendommen B, der den  

 5. november 2002 blev vurderet som en ejerboligejendom med 2 lejligheder til  

 2.900.000 kr., hvoraf 1.229.200 kr. blev henført til grundværdien, og  

 1.085.000  

 kr. blev henført til ejerboligen i medfør af vurderingslovens § 33, stk. 6,  

 1.  

 pkt.
Ved vurderingen blev der givet et tillæg på 200.000 kr., da  

 ejendomsværdien  

 blev tilpasset handelsværdien.
Endvidere blev der foretaget nedslag på  

 henholdsvis 800.000 kr. som følge af ejendommens dårlige  

 vedligeholdelsestilstand  

 og 300.000 kr. som følge af ejendommens dårlige beliggenhed i forhold til det  

 normale.
 Ifølge  

 vurderingsoplysningerne findes der på ejendomme, der har et areal på 681 m²,  

 en  

 etagebebyggelse opført i 1913 i 2 etager indrettet med to lejligheder med et  

 beboelsesareal på henholdsvis 126 m² (stueetagen) og 119 m² (1. sal).  

 Endvidere  

 findes der ifølge vurderingsoplysningerne en garage på 34 m² på ejendommen.
Skatteadministrationens afgørelse Fradrag for ejendomsskatter  

 er ikke godkendt i medfør af ligningslovens § 14, stk. 2, selvangivet med  

 11.346 kr.
 Ejendomsværdiskat af  

 ejendommen B er opgjort efter ejendomsværdiskattelovens regler til 6.927 kr.,  

 idet beregningsgrundlaget er ejendomsværdien for hele ejendommen pr. 1.  

 januar  

 2001 tillagt 5 %.
Ejendommen er omfattet af  

 ejendomsværdiskattelovens regler, jf. lovens § 4, nr. 2. Klageren har  

 tidligere  

 oplyst, at der ikke fundet udlejning af nogen del af ejendommen B sted, idet  

 hele ejendommen har været til klagerens disposition.
Der indrømmes derfor  

 ikke  

 fradrag for erhvervsmæssige ejendomsskatter i medfør af ligningslovens § 14,  

 stk. 3.
 Ejendomsværdiskatten er  

 opgjort i medfør af ejendomsværdiskattelovens regler til 6.927 kr. på  

 følgende  

 måde:
 Beregningsgrundlag:  

 2.782.500 kr.
(ejendomsværdien pr. 1. januar 2001  

 2.650.000 + 5 %) 10 prom., jf. § 5 27.825 kr.
Nedslag 2 prom., jf. § 6,  

 stk. 1 -5.565 kr.
Nedslag 4 prom. (maks.  

 1.200), jf. § 7 -2.400 kr.
Pensionistnedslag 4 prom.  

 (maks. 6.000), jf. § 8 -6.000  

 kr.
 13.860 kr.
Maksimering, jf. § 9  

 (nedslag 13.860  4.036) -9.824 kr.
Reduktion i  

 pensionistnedslag (personlig indkomst  grundbeløb), jf. § 10 2.891  

 kr.
Ejendomsværdiskat 6.927 kr.
Klagerens påstand og argumenter Der er nedlagt påstand om, at  

 fradrag for ejendomsskatter skal godkendes med 11.346 kr. som selvangivet.
 Endvidere er der nedlagt  

 påstand om, at der ikke skal svares ejendomsværdiskat af hele ejendommen, men  

 udelukkende af den lejlighed, som A bebor.
Sagen vedrører et  

 tofamilieshus tilhørende A.
På grund af påbegyndt istandsættelse har  

 ejendommens  

 1. sal ikke været udlejet.
Det har været nødvendigt at reparere og  

 understryge  

 taget.
Udgifterne hertil har vist sig større end først antaget, hvorfor  

 arbejdet har trukket ud.
 Såfremt Landsskatteretten  

 ikke kan give medhold i påstanden om fradrag for den del af ejendomsskatten,  

 der kan henføres til den lejlighed, som A ikke bebor, ønsker A at indefryse  

 denne del.
 Klageren har ved  

 landsskatterettens kendelse af 20. december 2002 (j.nr. 2-4-1841-1136) fået  

 medhold  

 i, at den objektive udlejningsværdi af lejligheden på 1. sal, der var udlejet  

 til klagerens søn i 5 måneder, skulle nedsættes til 2.700 kr. pr. måned,  

 eller  

 i alt 13.500 kr.
Skatteadministrationens  

 opgørelse af klagerens restskat for indkomståret 1999 er herefter ikke  

 korrekt,  

 idet skatteadministrationen har medregnet den af skatteadministrationen  

 ansatte  

 og senere af Landsskatteretten underkendte udlejningsværdi på 38.000 kr.
A  

 skal  

 derfor ikke betale en restskat på 6.306 kr. som opgjort af  

 skatteadministrationen.
Landsskatterettens bemærkninger og begrundelse Indledningsvis bemærkes det,  

 at retten ikke er kompetent til at tage stilling til beregningen af klagerens restskat for  

 indkomståret 1999, da den foreliggende klagesag alene vedrører  

 skatteansættelsen  

 for indkomståret 2002.
 Ved opgørelsen af den  

 skattepligtige indkomst kan fradrages beløb, som i indkomståret er anvendt  

 til  

 skatter og afgifter, bortset fra ejendomsværdiskatter, på fast ejendom og  

 næring, til forpagtningsafgifter og lignende byrder, jf. ligningslovens § 14,  

 stk. 1. Udgifter til ejendomsskatter på ejendomme, der indeholder en eller to  

 selvstændige lejligheder, kan ikke fradrages, hvis ejendommen i indkomståret  

 har tjent til bolig for ejeren, medmindre ejendommen er benyttet  

 erhvervsmæssigt i indkomståret, jf. § 14, stk. 2, 1. pkt., og stk. 3. I denne  

 sammenhæng betragtes udlejning til beboelse som erhvervsmæssig virksomhed.
 Efter en konkret vurdering  

 finder retten det ikke tilstrækkeligt godtgjort, at nogen del af ejendommen B  

 blev erhvervsmæssigt benyttet i det omhandlede indkomstår i et omfang, der  

 berettiger til fradrag for ejendomsskatter i medfør af ligningslovens § 14.
I medfør af  

 ejendomsværdiskattelovens § 1, stk. 1, betaler ejeren kommunal og  

 amtskommunal  

 ejendomsværdiskat (ejendomsværdiskat) af boligværdien af egen ejendom som  

 nævnt  

 i lovens § 4 i stedet for skat af lejeværdi af bolig i egen ejendom efter  

 statsskattelovens § 4, litra b, 2. pkt.
Ejendomme, som udlejes  

 erhvervsmæssigt,  

 er dog ikke omfattet af ejendomsværdiskatteloven.
 Den 5. november 2002 blev  

 ejendommen B vurderet som en ejerboligejendom med 2 lejligheder med en  

 ejerboligfordeling efter vurderingslovens § 33, stk. 6, 1. pkt., hvorfor  

 ejendommen er direkte omfattet af ejendomsværdiskattelovens regler, jf.  

 lovens  

 § 4, nr. 2. Ved opgørelsen af beregningsgrundlaget for ejendomsværdiskatten  

 medregnes herefter kun den del af ejendomsværdien, der er henført til ejerens  

 lejlighed, jf. § 4a, stk. 4, 1. pkt.
 Landsskatteretten stadfæster  

 herefter skatteankenævnets afgørelse for så vidt angår spørgsmålet om fradrag  

 for ejendomsskatter samt nedsætter ejendomsværdiskatten, således at denne  

 alene  

 beregnes af ejerboligværdien, jf. ejendomsværdiskattelovens § 4a, stk. 4, 1.  

 pkt.
 De lokale skattemyndigheder  

 anmodes om at foretage den talmæssige opgørelse af ejendomsværdiskatten, jf.  

 Landsskatterettens forretningsorden § 17, stk. 2.
