Ved Lov om Menighedsraad af 30. Juni d.A.
Afsnit IV., §§ 33-38 er der  

 givet delvis nye Regler for Menighedsraadenes Medvirken ved Præsteembeders  

 Besættelse.
Disse Regler gælder for hele Landet og træder saaledes i de  

 sønderjydske Landsdele i Stedet for de der tidligere gældende Regler om  

 Præstevalg, idet Kirkekollegierne træder i Menighedsraadenes Sted, indtil  

 Valg af Menighedsraad har fundet Sted.
 Ved den nævnte Lov er Menighedsraadenes Ret til at medvirke ved Præstevalg  

 udvidet til at gælde alle faste Præsteembeder med ganske enkelte i Lovens §  

 33 angivne Undtagelser, altsaa, i Modsætning til tidligere, ogsaa residerende  

 Kapellanier, Kaldskapellanier og faste Hjælpepræsteembeder; men samtidig er  

 det ved Lovens § 37, 2det Stk., paalagt Ministeriet ved Indstilling til  

 Kongen om Besættelse af Embeder ved Kirker med flere Præster at tage  

 tilbørligt Hensyn til Mindretallene i Menigheden.
 Den nærmere Fremgangsmaade ved Embedernes Besættelse er følgende:
Som Regel bliver et ledigt Præsteembede opslaaet med 3 Ugers Varsel.  

 Snarest muligt efter Ansøgningsfristens Udløb sender Ministeriet  

 Ansøgningerne til vedkommende Biskop, der snarest muligt gennem Provsten  

 sender Ansøgningerne til den fungerende Formand for Menighedsraadet eller,  

 hvis Sagen angaar flere Menighedsraad, til den fungerende Formand for  

 Hovedsognets eller Hovedkirkens Menighedsraad.
Selv om det ikke nævnes i  

 Loven, vil Ministeriet dog ogsaa i fremtiden lade medfølge et Uddrag af  

 Ansøgningerne, hvorpaa disse opføres efter Eksamenskarakter og Anciennitet,  

 idet dette har Betydning for Oversigtens Skyld, særlig hvor der er mange  

 Ansøgere.
Men i Modsætning til tidligere skal tillige de originale  

 Ansøgninger sendes til Menighedsraadets Formand, der derefter snarest giver  

 de vedkommende, d.v.s. de øvrige Medlemmer af Menighedsraadet, Adgang til at  

 gennemgaa Ansøgningerne.
Adgangen maa kunne gives baade i Menighedsraadsmøder  

 og udenfor saadanne, men Retten til at gøre sig bekendt med Ansøgningerne  

 gælder kun Medlemmer af de paagældende Menighedsraad, og de Oplysninger, som  

 Ansøgningerne og Provstens og Biskoppernes Paategninger paa disse saavel som  

 de dem vedlagte Vidnesbyrd indeholder, maa anses givet Medlemmerne af  

 Menighedsraadene som strengt fortrolige.
Samtidig med Ansøgningernes Fremsendelse træffer Biskoppen Foranstaltning  

 til et Møde af Pastoratets Menighedsraad mindst 3 og højst 4 Uger, efter at  

 Ansøgningerne er kommet Formanden i Hænde.
I disse Frister, der er  

 overensstemmende med de hidtil gældende, kan Biskoppen dog efter  

 Menighedsraadets Begæring indrømme Ændringer, hvilket formentlig lettest vil  

 kunne tænkes at forekomme, hvor der er faa Ansøgere til et Embede, og  

 Menighedsraadet derfor forholdsvis hurtigt kan træffe sin Bestemmelse om,  

 hvem det vil indstille.
Det nævnte af Biskoppen foranstaltede Møde ledes enten af Biskoppen selv  

 eller af Provsten paa hans Vegne.
I Mødet gennemgaas Ansøgningerne, og Mødets  

 Leder giver de Oplysninger om Ansøgerne og den Vejledning med Hensyn til  

 Embedets Besættelse, som han finder Anledning til, eller som ønskes af  

 Medlemmerne.
Tillige gør han inden Mødets Slutning Menighedsraadets Medlemmer  

 bekendt med, hvorledes Afstemningen foregaar.
Selve Indstillingen foretages i  

 et senere Møde, der skal afholdes inden 48 Timer efter det første Mødes  

 Slutning.
I dette Møde deltager Biskoppen eller Provsten ikke, hvorimod de  

 Præster, der er Medlemmer af Menighedsraadet, er berettigede til at deltage  

 saavel i Mødet med Biskoppen som i Menighedsraadets efterfølgende Møde, men  

 uden Stemmeret.
Hvad Præstens Deltagelse i disse Møder angaar, bemærkes, at  

 Ministeriet vilde anse det for rettest, at en Præst, der selv er Ansøger om  

 det ledige Embede - f.Eks. en residerende Kapellan, der søger det ledige  

 Sognekald - holder sig borte fra Møderne; i andre Tilfælde maa det vel bero  

 paa ham selv, om han vil være til Stede eller ej, men han bør dog efter  

 Ministeriets Mening ikke vægre sig ved at komme til Stede, hvis  

 Menighedsraadet ønsker hans Nærværelse ved Sagens Drøftelse.
Afstemningen ledes af den fungerende Formand og skal foretages efter de i  

 Loven nærmere fastsatte Regler, som nøje maa følges.
Afstemningen er  

 skriftlig og hemmelig, og Formanden maa derfor sørge for, at de fornødne  

 ganske ens Stemmesedler er til Stede og omdeles blandt de stemmeberettigede  

 Medlemmer.
Hvert stemmeberettiget Medlem af Menighedsraadet har Ret til at  

 skrive eet (og kun eet) Navn blandt Ansøgerne paa Stemmesedlen, der derefter  

 bøjes om eller lægges i en Konvolut og afleveres til Formanden. Ønsker et  

 Medlem ikke at stemme, ombøjes dog Stemmesedlen og afleveres til Formanden,  

 der optæller de afgivne Stemmer.
Hvis der ved første Afstemning falder  

 Stemmer paa tre eller flere Kandidater, er dermed indstillet de tre, der har  

 faaet flest Stemmer.
Hvis to eller flere har faaet samme Stemmetal, medtages  

 i Indstillingen alle, der ved deres Stemmetal har Adkomst til en af de tre  

 første Pladser, Har f.Eks. ved Afstemning i et Pastorat med 12  

 stemmeberettigede en Ansøger 4 Stemmer, medens de øvrige Stemmer er delt  

 mellem 4 Ansøgere med to til hver, skal alle disse 5 Ansøgere medtages i  

 Indstillingen.
Afstemningen om, i hvilken Nummerorden de indstillede skal indsættes paa  

 den samlede Indstillingsliste, foregaar paa følgende Maade.
Har ved første  

 Afstemning en Ansøger faaet over Halvdelen af Stemmerne, er han derved  

 indstillet som Nr. 1. Har ingen ved første Afstemning faaet over Halvdelen af  

 Stemmerne, stemmes ved de følgende Afstemninger først om, hvem der skal  

 indstilles som Nr. 1, derefter hvem der skal indstilles som Nr. 2, og endelig  

 hvem der skal indstilles som Nr. 3. Ved disse afstemninger skrives hver Gang  

 kun eet af de efter de foregaaende Afstemninger til Indstilling berettigede  

 Navne paa Stemmesedlen.
Hvis der er faldet lige mange Stemmer paa hver af de  

 to, som er indstillet ved første Afstemning, foretages ny Afstemning om, hvem  

 der ønskes indstillet som Nr. 1, og hvis de ved denne Afstemning paany faar  

 lige mange Stemmer hver, indstilles de paa lige Fod som Nr. 1 og 2. Paa samme  

 Maade forholdes der, hvis der ved den endelige Afstemning falder lige mange  

 Stemmer paa dem, der indstilles som Nr. 2 eller 3.
 Hvis der ved første Afstemning kun er afgivet Stemmer paa en Ansøger eller  

 paa to Ansøgere, er det ved denne Afstemning afgjort, at henholdsvis den ene  

 eller de to er indstillede paa de første Pladser, medens der foretages ny  

 Afstemning om, hvem der derefter yderligere skal indstilles.
 Ved Slutningen af de to Møder skal Forhandlingsbogen underskrives af  

 samtlige Deltagere i Møderne, og umiddelbart efter det sidste Mødes Slutning  

 sendes Sagens Akter tilligemed en Udskrift af Forhandlingsbogen indeholdende  

 det ved de to Møder passerede til Biskoppen gennem Provsten.
 Når Ministeriet har modtaget Menighedsraadets Indstilling med Biskoppens  

 Erklæring, har det frit Valg mellem, hvem af de indstillede det vil bringe i  

 Forslag ved Embedets Besættelse, dog at en Ansøger, der ved første Afstemning  

 har faaet alle de afgivne Stemmer, af Ministeriet skal indstilles til at  

 modtage kongelig Udnævnelse eller for faste Hjælpepræsters Vedkommende have  

 Ansættelsesbrev udfærdiget.
Endnu skal man henlede Opmærksomheden paa den Adgang, der ved den nye Lov  

 er aabnet for Pastoratets Menighedsraad til, naar det menes, at der i  

 Menigheden er et udbredt Ønske om at faa en bestemt Mand beskikket til Præst,  

 at faa afholdt en direkte Afstemning herom i Menigheden ved inden 3 Uger,  

 efter at Embedet er opslaaet ledigt. at indgive Andragende til  

 Ministeriet derom.
Desuden skal et Andragende om at faa en bestemt Mand  

 beskikket til Præst indsendes af Menighedsraadet til Ministeriet, naar der  

inden Udløbet af den nævnte Frist fra 25 pCt. af de paa den kirkelige  

 Valgliste opførte Medlemmer sker skriftlig Henvendelse herom.
Ved Afgørelsen  

 af, hvorvidt et tilstrækkeligt Antal af Menighedens Medlemmer har givet et  

 saadant Andragende sin Tilslutning, bliver den sidst udarbejdede Valgliste  

 med tilhørende Tillægslister, jfr.
Menighedsraadslovens § 7. Stk. 1 og 2, at  

 lægge til Grund, og Menighedsraadet bør ved Indsendelsen af Andragendet  

 meddele de fornødne Oplysninger til Bedømmelse af, hvorvidt Andragendet har  

 faaet tilstrækkelig Tilslutning.
Finder Ministeriet, at der intet er til  

 Hinder for, at den paagældende Mand beskikkes, foranstalter Ministeriet  

 Afstemning foretaget paa et Menighedsmøde, jfr.
Lovens § 32, efter de nærmere  

 Regler, som indeholdes i Lovens § 38.
Denne Fremgangsmaade kan benyttes i alle Tilfælde, hvor der foreligger  

 Ønske om at faa en bestemt Mand til Præst, og det er i Lov om Adgang til  

 Præsteembeder i Folkekirken af 30. Juni d.A. § 2 fastsat, at den skal  

 benyttes, naar en Mand, der ved Københavns Universitet har bestaaet en anden  

 afsluttende Prøve end den teologiske, eller ikke akademisk uddannede Mænd,  

 der gennem deres Arbejde til Kirkens og Menighedens Tarv har vist sig i  

 Besiddelse af de Egenskaber, der kræves til Præstegerningen, ønskes beskikket  

 til Menighedens Præst.
En saadan Mand kan i Henhold til Lovens § 2 ikke selv  

 ansøge om Embede, men Initiativet til hans eventuelle Beskikkelse maa udgaa  

 fra Menighedsraadet eller Menigheden paa den foran angivne Maade, og  

 Ministeriet savner Hjemmel til efter eget Initiativ at lade Ansøgninger fra  

 Lægmænd komme i Betragtning eller til at efterkomme en Anmodning fra et  

 Menighedsraad om at lade en Ansøgning fra en Lægmand blive udsendt til  

 Afstemning i Menighedsraadet i det Møde, hvori der skal finde Afstemning Sted  

 om valg af Præst blandt de i Henhold til Loven om Adgang til Præsteembeder i  

 Folkekirken § 1 til efter foregaaende Ansøgning at beskikkes til Præster i  

 Folkekirken berettigede.
 Det fornødne Antal Eksemplarer til Omdeling til Menighedsraadene - i de  

 sønderjydske Landsdele Kirkekollegierne- følger hoslagt.
 Kirkeministeriet, den 5. Oktober 1922.
 Jacob Appel.
/H.
Hastrup, kst.
