Skriftlig fremsættelse (29. oktober  

 1998) Forskningsministeren (Jan Trøjborg):
 Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed, lov om radiokommunikation og tildeling af  

 radiofrekvenser og lov om graveadgang og ekspropriation m.v. til  

 telekommunikationsformål (Deregulering af tekniske krav til  

 fællesantenneanlæg, typegodkendelse af radiokommunikationsudstyr,  

 erstatningsfastsættelse ved skader på telekabler m.v.).
(Lovforslag nr.
L 75).
Lovforslaget udgør et samle-lovforslag, og  

 indeholder således forslag til ændring af en række love  

 på teleområdet.
Sigtet er 1) en deregulering af de tekniske krav  

 til fællesantenneanlæg ved ændring af lov om radio- og  

 fjernsynsvirksomhed, 2) udbygning af Telestyrelsens muligheder for at  

 typegodkende radiokommunikationsudstyr, og 3) visse mindre ændringer i  

 lov om graveadgang og ekspropriation m.v. til telekommunikationsformål,  

 og de heri indeholdte bestemmelser om erstatningsbegrænsning og  

 tinglysning.
Fællesantenneområdet har gennem mange år  

 været præget af en meget indgående teknisk  

 detailregulering, omfattende bl.a. et tilladelsessystem, der indebærer,  

 at der for hvert enkelt anlæg skal udstedes såvel en oprettelses-  

 som en brugstilladelse, samt en række tekniske minimumskrav.
Denne  

 regulering er i stigende omfang blevet uholdbar, bl.a. fordi det i dag er  

 muligt at etablere alle andre former for kabelbaseret teleinfrastruktur B f.eks. telefoninet -  uden nogen form  

 for teknisk regulering heraf.
Konvergens-udviklingen, der gradvis udvisker  

 skellene mellem net der anvendes til kabel-tv, og de net der anvendes til  

 tale og data, forstærker yderligere det uholdbare i den gældende  

 regulering.
Hertil kommer, at der fra EU=s side er fremsat kritik af de gældende  

 regler, som EU-Kommissionen mener udgør en teknisk handelshindring.  

 Lovforslaget indeholder derfor forslag om en total deregulering af de  

 tekniske krav på fællesantenneområdet.
 Det er hensigten i et vist omfang at erstatte den bindende  

 regulering af, hvordan fællesantenneanlæg teknisk skal indrettes,  

 med en ikke-bindende vejledning fra Telestyrelsen med tekniske anbefalinger,  

 og i en overgangsperiode at understøtte etableringen af frivillige  

 branchestandarder m.v. herfor.
 Derudover indeholder lovforslaget som  

 nævnte ovenfor nogle mindre justeringer og udbygninger af andre dele af  

 telelovgivningen, herunder bl.a. en udvidelse Telestyrelsens mulighed for at  

 typegodkende radioanlæg og dermed en styrkelse af danske  

 testlaboratoriers forretningsmuligheder på det internationale test- og  

 typegodkendelsesmarked for radiokommunikationsudstyr, og en justering af  

 bestemmelserne i telelovgivningen om erstatningsbegrænsning ved  

 overgravning af allerede nedgravede telekabler, og af  

 tinglysningsbestemmelserne om nedgravede kabler.
