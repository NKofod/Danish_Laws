Skriftlig fremsættelse (29. marts 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
 Forslag til lov om  

 institutioner for almengymnasiale uddannelser og almen voksenuddannelse m.v.
(Lovforslag nr.
L 183).
 Lovforslaget, der er en del af den samlede lovgivningsmæssige  

 opfølgning på kommunalreformen, viderefører en række af bestemmelserne i lov  

 nr. 590 af 24. juni 2005 om ændring af lov om institutioner for uddannelsen  

 til  

 studentereksamen, lov om institutioner for uddannelsen til højere  

 forberedelseseksamen,  

 lov om grundlæggende social- og sundhedsuddannelser, lov om almen  

 voksenuddannelse  

 og om voksenuddannelsescentre og forskellige andre love, for så vidt angår  

 det  

 almene gymnasium, hf og voksenuddannelsescentre.
 I medfør af lov nr. 590 af 24. juni 2005 bliver gymnasier,  

 hf-kurser og voksenuddannelsescentre selvejende institutioner inden for den  

 offentlige forvaltning.
 Herudover indeholder lovforslaget bestemmelser, der er nye i forhold  

 til lov nr. 590. Disse bestemmelser bygger for nogles vedkommende på  

 rapporten  

 fra det udvalg, der som opfølgning på aftalen om kommunalreformen har  

 analyseret uddannelsesområdets styringssystem (selvejeform,  

 finansieringsform, samspil  

 mellem uddannelsesregler og tilsyn).
 Det drejer sig om bestemmelserne om sammensætningen af  

 institutionsbestyrelserne og om finansieringen af institutionerne samt om en  

 ny  

 sanktionsmulighed i form af en indsatsaftale, der kan indgås mellem en  

 institution og Undervisningsministeriet, hvis det findes nødvendigt at rette  

 op  

 på kvaliteten af undervisningen eller uddannelserne.
 Forslaget til bestemmelsen om bestyrelsessammensætning indebærer,  

 at den samlede bestyrelse for en selvejende institution skal have  

 uddannelsesfaglig kompetence, erfaring med ledelse, organisation og økonomi  

 samt tilknytning til institutionens lokalområde.
Tilskud til institutionerne skal efter forslaget bestå af  

 aktivitetsafhængige tilskud (taxametertilskud) til undervisningsudgifter,  

 fællesudgifter og bygningsudgifter.
Taxametertilskuddene foreslås suppleret  

 med  

 grundtilskud, der er aktivitetsuafhængige.
 Det foreslås, at lovforslaget skal træde i kraft den 1. januar  

 2007.
 Idet jeg henviser til lovforslaget med bemærkninger, tillader  

 jeg mig at anbefale forslaget til hurtig og velvillig behandling i det høje  

 Ting.
