Nævnet har inddraget tv-stationens sendetilladelse med den  

 begrundelse, at stationen ikke har udnyttet sin tilladelse siden juni 1992.  

 Udvalget fandt, at nævnet i forbindelse med inddragelsen ikke har taget  

 usaglige hensyn eller tilsidesat kravet om ligelig behandling.
Udvalget traf  

 derfor afgørelse om ikke at give klager medhold.
Udvalget vedr.
Lokal Radio og TV har på sit møde den 15. december 1992  

 behandlet en klage af 25. oktober 1992 fra Ole Fjord Larsen, Foreningen Kanal  

 Esbjerg, Esbjerg, over inddragelse af foreningens tilladelse til lokal  

 fjernsynsvirksomhed.
Afgørelsen er truffet af Det lokale radio- og TV-nævn  

 for Esbjerg Kommune og meddelt i brev af 9. oktober 1992. Udvalget vedr.  

 Lokal Radio og TV har behandlet sagen på grundlag af følgende oplysninger: I  

 brev af 9. oktober 1992 fra nævnet begrundes afgørelsen under henvisning til  

 § 15 f, stk. 3, i lov om radio- og fjernsynsvirksomhed, med at Kanal Esbjerg  

 ikke har sendt siden juni 1992. I brev af 25. oktober 1992 klager stationen  

 over afgørelsen.
Det anføres, at den ringe publikumsinteresse for lokal-tv i  

 sommerperioden tidligere uden reaktion har bevirket, at sendevirksomheden har  

 været afbrudt i ferietiden.
Endvidere har man haft den vanskelighed, at man  

 er blevet afskåret fra at overføre stationens signaler til senderen efter at  

 en anden tv-station på kanalen, hvormed man havde et tæt teknisk samarbejde,  

 er gået konkurs.
Da man havde erfaret, at den kreds af personer, der stod bag  

 den konkursramte tv-station ville søge om - og sandsynligvis ville få - en  

 tilladelse med virkning fra 1. januar 1993, valgte man at opgive at få  

 tilvejebragt alternative sendemuligheder og i stedet afvente udfaldet af  

 nævnets behandling af ovennævnte ansøgning.
Det var hensigten at søge nævnet  

 om tilladelse til forlængelse af sendepausen indtil  

 ikrafttrædelsestidspunktet for de nye tilladelser.
Klager ville hermed få  

 lejlighed til at få forhandlet sig tilrette med den nye tilladelseshaver om  

 en fornuftig anvendelse af fælles teknik.
Klageren mener at have været udsat  

 for en urimelig forskelsbehandling.
I nævnets udtalelse ved skrivelse af 13.  

 november 1992 fastholdes afgørelsen.
Det oplyses supplerende, at Kanal  

 Esbjerg den 25. juni 1992 i forbindelse med at samarbejdspartneren på kanalen  

 gik konkurs søgte - og fik - nævnets midlertidige tilladelse til at skære den  

 daglige sendetid ned til en time, idet det i samme forbindelse blev oplyst,  

 at programmerne herefter udelukkende ville blive fordelt i bynettet i Esbjerg  

 Kommune.
Denne sendemulighed har dog ikke været udnyttet af klager.
Det  

 udtales endvidere, at den trufne afgørelse ikke er til hinder for, at Kanal  

 Esbjerg på ny kan få en tilladelse, såfremt der bliver søgt herom og  

 tilladelsen bliver udnyttet.
I brev af 25. november 1992 fastholder stationen  

 sin klage, idet man af hensyn til en kommende sendetidsfordeling finder det  

 mere fordelagtigt at bevare den tidligere tilladelse, frem for at opnå en ny.  

 I øvrigt bemærkes det, at nævnets oplysninger, om at stationens programmer  

 ville blive udsendt i bynettet i Esbjerg Kommune, må bero på en  

 misforståelse.
Udvalget vedr.
Lokal Radio og TV skal herefter udtale: Da  

 sendetilladelsen ikke blev udnyttet, har nævnet haft hjemmel til at inddrage  

 den.
Der findes ikke i det oplyste grundlag for at antage, at nævnet i  

 forbindelse med inddragelsen har taget usaglige hensyn eller tilsidesat  

 kravet om ligelig behandling.
Udvalget træffer derfor følgende afgørelse: Der  

 kan ikke gives klageren medhold.
