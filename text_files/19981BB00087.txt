Fremsat den 27. januar 1999 af  

 Keld Albrechtsen (EL) og Frank Aaen (EL) Forslag til folketingsbeslutning om en ny ungdomsboligpolitik Folketinget opfordrer regeringen til at arbejde for et  

 forøget ungdomsboligbyggeri og til i den forbindelse at fremsætte lovforslag om en statslig medfinansiering af  

 ungdomsboligbyggeriet, at udarbejde en analyse af behovet for nye ungdomsboliger i de store  

 uddannelsesbyer på baggrund af udviklingen i ventelisterne i de  

 foregående år, at indgå aftaler med Københavns Kommune, Århus  

 Kommune, Odense Kommune og Ålborg Kommune om et forøget  

 ungdomsboligbyggeri i 1999 og 2000 samt at sikre et stop for nedlæggelsen af små lejligheder i  

 Københavns Kommune.
Bemærkninger til forslaget Hvert år i august kommer problemet med  

 mangelen på ungdomsboliger frem i lyset, og tilsyneladende bliver de  

 ansvarlige myndigheder hvert år lige overraskede over de lange  

 ventelister.
Der er en tendens til, at problemet - efter en kort debat i  

 høsten - fejes ind under gulvtæppet, indtil det igen dukker op  

 året efter.
Nu er tiden inde til, at der gøres noget ved  

 det.
Hvert år afvises tusinder af nye studerende, som  

 søger kollegieværelse eller ungdomsboliger i en af de store  

 uddannelsesbyer.
I 1998 var ventelisterne i august nået op på ca.  

 4400 i henholdsvis Århus og København, og ca. 1200 i henholdsvis  

 Odense og Ålborg.
Dette betyder, at alt for mange får en dårlig  

 studiestart, fordi de må bruge megen tid og energi på at finde en  

 løsning på boligproblemet.
Det harmonerer dårligt med  

 regeringens ønske om, at studierne skal gennemføres på  

 den normerede tid.
 I nærværende forslag opfordres regeringen til  

 at gøre en indsats på fire punkter:
For det første bør det statslige  

 grundkapitalindskud i nye ungdomsboliger genindføres.
Tidligere ydede  

 staten et indskud på 7 pct. af byggesummen, men denne ordning blev  

 afskaffet i 1997 ved en ændring af loven om almene boliger.
Den  

 nuværende ordning indebærer et likviditetsproblem for  

 kommunerne.
For det andet bør der hurtigt udarbejdes en analyse  

 af behovet for nye ungdomsboliger i de store uddannelsesbyer.
Dette  

 kræver ikke større videnskalige afhandlinger, idet  

 ventelisteproblemet er ganske velkendt af By- og Boligministeriet.
På  

 baggrund af denne analyse kan der fastsættes en målsætning  

 for byggeriet i de store kommuner i 1999 og i 2000.
 For det tredje bør der på baggrund af denne  

 målsætning indgås en aftale med Københavns Kommune,  

 Århus Kommune, Odense Kommune og Ålborg Kommune om en udvidet  

 byggetakt i 1999 og i 2000 med det formål, at ventelisteproblemerne kan  

 mindskes allerede i 1999 og løses i 2000.
For det fjerde må nedlæggelsen af små  

 lejligheder i København bringes til ophør.
Nedlæggelsen  

 af de mindste og billigste lejligheder finder bl.a. sted i forbindels med  

 byfornyelse og lejlighedssammenlægninger og har alvorligt formindsket  

 de studerendes muligheder for at finde alternativer til ungdomsboliger.  

 Samtidig skaber nedlæggelsen af de små lejligheder også  

 problemer for andre befolkningsgrupper.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en ny  

 ungdomsboligpolitik.
( Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
